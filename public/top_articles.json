[
  {
    "title": "69 (תנוחה)",
    "extract": "69 היא תנוחה מינית בה זוג אנשים ממקמים את עצמם כך שהפה של כל אחד מהם מופנה לאיבר המין של האחר. במצב זה יכולים השניים לבצע מין אוראלי הדדי. ניתן לבצע את התנוחה בשכיבה, כאשר האחד שוכב על האחר או על יד האחר. לחלופין, ניתן לבצעה בעמידה כאשר האחד מחזיק את האחר במהופך. בתנוחה זו, בין אם בשכיבה ובין אם בעמידה, הגישה לאיברי המין היא מהכיוון ההפוך, גישה אשר יוצרת, לכאורה, תחושה שונה מזו המתקבלת במין אוראלי רגיל.\nהתנוחה מאפשרת למבצעים אותה לחוות גירוי מיני במקביל לביצוע המין האוראלי, אך היא עשויה גם להסיח את הדעת של המעוניין להתרכז בעינוג ובסיפוק האחר בלבד. תנוחה זו עשויה להיות לא נוחה כאשר גובהם של בני הזוג אינו דומה.\nמקור שם התנוחה הוא ההתייחסות לעובדה שהמספר 6 הוא ההיפוך של המספר 9, עובדה המזכירה את תנוחת הזוג.",
    "pageid": 409894
  },
  {
    "title": "אבינועם אמונה",
    "extract": "אבינועם אמונה (נולד בשנת ה'תש\"מ, 1980) הוא קצין בדרגת אלוף-משנה בצה\"ל, המשרת כמפקד חטיבת חשמונאים. שימש כמפקד המכללה לפיקוד טקטי, מפקד חטיבה 810, מפקד עוצבת הגולן, מפקד יחידת מגלן ומפקד גדוד 101.",
    "pageid": 1597410
  },
  {
    "title": "אברהם דב מאבריטש",
    "extract": "רבי אברהם דב מאבריטש (כונה רבי אברהם דוב מאבריץ', הרבי מאבריץ או אד\"ם, וחתם את שמו אברהם דוב מאברוטש[דרוש מקור]; ה'תק\"ך, 1760 – י\"ב בכסלו ה'תר\"א, דצמבר 1840) היה רב חסידי שחי בסוף ימיו בצפת. אהבתו לארץ ישראל משתקפת רבות בספרו בת עין.",
    "pageid": 724752
  },
  {
    "title": "אהבת השם גורדון",
    "extract": "אהבת השם גורדון (נולד ב-2 במאי 2006) הוא לוחם אגרוף תאילנדי וקיקבוקסינג ישראלי, המתחרה בקטגוריית המשקל עד 60 ק\"ג.\nגורדון זכה במספר תארים לאומיים ובין-לאומיים, בהם אליפות העולם לנוער בקיקבוקסינג (2022) ומדליית ארד באליפות העולם עד גיל 23 (2023). הוא החל את דרכו הספורטיבית בגיל צעיר והתבלט כמתמודד מוביל בזירות האירופיות והעולמיות.",
    "pageid": 2432564
  },
  {
    "title": "אינטרסקס",
    "extract": "אינטרסקס (מאנגלית: Intersex) הם בני-אדם שיש להם סימני מין זכריים ונקביים כאחד (המונח הרפואי הוא התמיינות מינית שונה או התמיינות מינית אחרת (DSD) ‏).\nאין נתונים מדויקים על מספר התינוקות הנולדים במצב בו מינם אינו זכרי או נקבי בבירור או על מספר האנשים החיים כאינטרסקס, והנתונים משתנים בהתאם להגדרת התופעה. בהתאם לאומדנים רפואיים רשמיים, נולד תינוק אינטרסקס אחד בכל 1,500 עד 2,000 לידות. לפי אומדנים אחרים, אך שנויים במחלוקת, היקף התופעה הוא כ-2% עד 4% מהאוכלוסייה.\nבתחילת שנות ה-90 התגבשה בעולם קהילת אינטרסקס, וזו יצאה למאבק שמטרתו שינוי השיטה הרפואית הגורסת כי יש לנתח תינוקות אינטרסקסים בהקדם האפשרי. המאבק הצליח במדינות שונות, והוא מתקיים בין היתר גם בישראל.",
    "pageid": 156211
  },
  {
    "title": "אלון אהל",
    "extract": "אלון אֹהֶל (נולד ב-10 בפברואר 2001) הוא פסנתרן ישראלי שבבוקר 7 באוקטובר 2023 (בגיל 22), בעת ששהה בפסטיבל הנובה שליד קיבוץ רעים, נפצע קשה ונחטף לעזה על ידי מחבלים מארגון הטרור חמאס בעודו תופס מחסה במיגונית המוות בצומת רעים.\nלאחר החטיפה, הסלוגן Alon You Are Not Alone הופץ ונכתב על פסנתרים ברחבי הארץ והעולם.\nב-13 באוקטובר 2025 שוחרר אהל בעסקת החטופים השלישית וזאת במסגרת הסכם חמאס-ישראל.",
    "pageid": 2421206
  },
  {
    "title": "אקי אבני",
    "extract": "יצחק (אקי) אבני (נולד ב-27 באפריל 1967) הוא שחקן ומנחה טלוויזיה ישראלי. זוכה פרס אופיר לשחקן הראשי הטוב ביותר.",
    "pageid": 184281
  },
  {
    "title": "בוב דילן",
    "extract": "רוברט \"בוב\" דילן (באנגלית: Robert \"Bob\" Dylan; נולד ב-24 במאי 1941) הוא זמר-יוצר ואמן יהודי-אמריקאי הנחשב לאחד מגדולי הכותבים במוזיקה הפופולרית האמריקאית. דילן היה האמן הראשון מעולם המוזיקה שזכה בפרס נובל, כאשר זכה בפרס נובל לספרות לשנת 2016.\nדילן פרץ בשנות ה-60 של המאה ה-20. התנועה לזכויות האזרח אימצה את שירו \"Blowin' in the Wind\" כהמנון חצי רשמי, ומיליוני צעירים הזדהו עם שירו \"The Times They Are A-Changin'\", בתקופה שאירעו שינויים חברתיים מהותיים בארצות הברית. עם זאת, גם כיום ניכרת השפעתו הרבה של דילן על עולם המוזיקה הפופולרית ועל מוזיקאים רבים.\nדילן נחשב כמי שמתח את גבולות המוזיקה הפופולרית מעבר לנושאים המוכרים של \"הוא והיא\" אל תחומי הפוליטיקה, הפילוסופיה ועוד. הליריקה בשיריו מאופיינת בכפלי משמעויות ובמשחקי מילים רבים. דילן חידש בשיריו את המסגרות המוכרות של המוזיקה האמריקאית ושאב ממקורות הפולק, הקאנטרי, הבלוז, הרוק ואף הג'אז, הסווינג ומוזיקת ברודוויי.\nמגזין \"רולינג סטון\" דירג את דילן במקום השני ברשימת 100 האמנים הגדולים בכל הזמנים.\nדילן הוא גם צייר, וציוריו הוצגו בתערוכות רבות.",
    "pageid": 37608
  },
  {
    "title": "בני מצווה (סדרת טלוויזיה)",
    "extract": "בני מצווה היא סדרת טלוויזיה ישראלית לילדים ולנוער המשודרת בכאן חינוכית החל מ-26 בנובמבר 2023. הסדרה עוקבת אחר ילדים מהמגזר הדתי. הסדרה חודשה לעונה שנייה ועלתה לאוויר ב-5 בינואר 2025. ב30 בנובמבר 2025 החלה העונה השלישית.",
    "pageid": 2281889
  },
  {
    "title": "בנימין נתניהו",
    "extract": "בִּנְיָמִין (בִּיבִּי) נְתַנְיָהוּ (נולד ב-21 באוקטובר 1949, כ\"ח בתשרי ה'תש\"י) הוא פוליטיקאי ומדינאי ישראלי המכהן כראש ממשלת ישראל וכיושב ראש מפלגת \"הליכוד\".\nבשנים 1984–1988 כיהן כשגריר ישראל באו\"ם ולאחר מכן הצטרף למפלגת הליכוד והיה חבר הכנסת השתים עשרה וסגן שר החוץ. ב-1993 נבחר ליושב ראש הליכוד. כיהן שש כהונות כראש ממשלה, בשלוש תקופות לא רצופות: בין 1996–1999 בראשות ממשלת ישראל העשרים ושבע; בין 2009–2021 בראשות הממשלה השלושים ושתיים, השלושים ושלוש, השלושים וארבע והשלושים וחמש; ומאז דצמבר 2022 בראשות ממשלת ישראל השלושים ושבע. בנוסף כיהן כשר האוצר, שר הביטחון, שר החוץ, שר התקשורת ותפקידים נוספים, חלקם במקביל לכהונותיו כראש ממשלה. בתקופות בהן לא היה חלק מהממשלה כיהן כראש האופוזיציה, למעט השנים 1999–2002 בהן פרש מהפוליטיקה.\nכראש ממשלה בסוף שנות התשעים חתם על הסכם חברון והסכם וואי עם הרשות הפלסטינית. כשר האוצר, בין השנים 2003–2005, הוביל נתניהו רפורמות בכלכלה הישראלית ובין היתר קידם הפרטה, הורדת מיסים וקיצוץ בקצבאות הביטוח הלאומי. במהלך כהונתו הרביעית כראש ממשלה, בשנת 2018, הועברה השגרירות האמריקאית לירושלים ובכהונתו החמישית, בספטמבר 2020, נחתמו הסכמי אברהם. כהונה זו התארכה בעקבות המשבר הפוליטי בישראל. במהלך כהונותיו אירעו מבצע עמוד ענן, מבצע צוק איתן, ומבצע שומר החומות. ב-2023 אירע טבח שבעה באוקטובר שהוביל לפרוץ מלחמת חרבות ברזל, וב-2025 תקפה ישראל את איראן במבצע עם כלביא. אירועים בולטים נוספים במהלך כהונותיו כללו את גלי ההסתננות מאפריקה לישראל בין 2005 ל-2013 ובניית מכשול המעבר בגבול ישראל-מצרים, המחאה החברתית ועסקת שליט בשנת 2011, התפרצות מגפת הקורונה בישראל בשנת 2020, קידום \"הרפורמה המשפטית\" בשנת 2023 והמחאה העממית הנרחבת בעקבותיה.\nב-24 במאי 2020 הוגשו נגדו כתבי אישום בעבירות שוחד מרמה והפרת אמונים ומאז מתנהל נגדו משפט פלילי בשלוש פרשיות שונות: תיק 1000, תיק 2000 ותיק 4000. נתניהו הוא ראש הממשלה הישראלי הראשון שמואשם ומנהל משפט פלילי בזמן כהונתו. ב-21 בנובמבר 2024 הודיע בית הדין הפלילי הבין-לאומי (ICC) כי הוציא צווי מעצר נגדו, ונגד שר הביטחון יואב גלנט, בגין פשעי מלחמה ופשעים נגד האנושות ברצועת עזה על רקע מלחמת חרבות ברזל.ועדת החקירה לעניין כלי השיט קבעה, במסמך המלווה מכתבי אזהרה שהוציאה, כי בהתנהלותו \"סיכן את ביטחון המדינה ופגע ביחסי החוץ ובאינטרסים כלכליים של מדינת ישראל\".",
    "pageid": 127857
  },
  {
    "title": "דברים מוזרים",
    "extract": "דברים מוזרים (באנגלית: Stranger Things) היא סדרת טלוויזיה אמריקאית מסוגת דרמת-אימה מבית נטפליקס. הסדרה נכתבה, בוימה והופקה על ידי האחים מאט ורוס דאפר, והופקה בפועל על ידי שון לוי ודן כהן. עלילת הסדרה מתחילה בשנת 1983 וסבה אחר חקירת היעלמותו בנסיבות מסתוריות של נער בעיירה קטנה באינדיאנה בשם הוקינס. בין השאר, הסדרה משתמשת באלמנטים מיצירותיהם של סטיבן ספילברג, סטיבן קינג וג'ון קרפנטר.\nהעונה הראשונה עלתה לשירות הזרמת המדיה נטפליקס ב-15 ביולי 2016; העונה השנייה עלתה לשירות ב-27 באוקטובר 2017; והעונה השלישית עלתה לשירות ב-4 ביולי 2019. עונתה הרביעית של הסדרה התחלקה לשני חלקים – חלקה הראשון עלה ב-27 במאי 2022 וחלקה השני ב-1 ביולי 2022. העונה החמישית תחולק לשלושה חלקים, החלק הראשון עלה ב-26 בנובמבר 2025, החלק השני יעלה ב-25 בדצמבר 2025, ופרק הסיום יעלה ב-31 בדצמבר 2025.",
    "pageid": 1408539
  },
  {
    "title": "דוד בן-גוריון",
    "extract": "דָּוִד בֶּן־גּוּרְיוֹן (גְּרין; ‏‏Ⓘ‏; 16 באוקטובר 1886, י\"ז בתשרי תרמ\"ז – 1 בדצמבר 1973, ו' בכסלו תשל\"ד) היה פוליטיקאי ומדינאי ישראלי שכיהן כראש הממשלה הראשון של מדינת ישראל.\nבן־גוריון היה איש העלייה השנייה, ממנהיגי תנועת העבודה, חבר במפלגות פועלי ציון ואחדות העבודה, מזכירה הכללי השני של ההסתדרות הכללית של העובדים בארץ ישראל ומנהיגה הראשון של מפלגת מפא\"י.\nבתפקידיו כיושב ראש הנהלת הסוכנות היהודית ויושב ראש ההנהלה הציונית, עמד בראש הנהגת היישוב העברי בארץ ישראל בתקופת המנדט הבריטי, ובתפקידו כיושב ראש מנהלת העם מילא תפקיד מרכזי בניסוח מגילת העצמאות, היה הראשון לחתום עליה והכריז ב־14 במאי 1948 על הקמת מדינת ישראל. עם הקמת המדינה החל לפעול למען הממלכתיות, ובזמן מלחמת העצמאות החליט על פירוק המחתרות, וחתם על הפקודה להקמת צה\"ל. על מנת לקיים צבא ממלכתי אחד, הורה על הפגזת האונייה אלטלנה ועל פירוק מטה הפלמ\"ח.\nהוא הנהיג את מדינת ישראל כראש הממשלה וכשר הביטחון במשך עשור וחצי עד 1963 (מלבד פסק זמן בן כשנתיים, בשנים 1953–1955). כראש הממשלה הראשון היה אחראי במידה רבה על עיצוב דמותה הדמוקרטית של ישראל, על אופי יחסי הגומלין בין מגזרים שונים בחברה הישראלית, ועל עיצוב מנגנוני הביצוע של רבים ממשרדי הממשלה. במהלך כהונתו נחתם הסכם השילומים עם גרמניה המערבית, נערכה מלחמת סיני, הוקם הכור הגרעיני בדימונה, ונקלטו מאות אלפי עולים. לאחר התפטרותו מראשות הממשלה ופרישתו ממפא\"י, הקים ב־1965 את רשימת פועלי ישראל (רפ\"י). ב־1970 פרש מהחיים הפוליטיים. הוא נפטר בגיל 87 ונקבר לצד רעייתו פולה.",
    "pageid": 360
  },
  {
    "title": "דודי בלסר",
    "extract": "דודי בלסר (נולד ב-22 ביולי 1977 בירושלים) הוא איש עסקים ועורך דין, ובעברו דוגמן ושחקן כדוריד בהפועל ראשון לציון ובנבחרת ישראל.",
    "pageid": 346822
  },
  {
    "title": "דני אבדיה",
    "extract": "דֶנִי אָבְדִיָה (בסרבית: Дени Авдија; נולד ב-3 בינואר 2001) הוא כדורסלן ישראלי המשחק בקבוצת פורטלנד טרייל בלייזרס מליגת ה-NBA ובנבחרת ישראל בכדורסל בעמדות הסמול פורוורד והפאוור פורוורד. הוא זכה לכינוי \"טורבו\" בשל סגנון המשחק הנמרץ והאגרסיבי שלו.\nהוא זכה בשתי מדליות זהב עם נבחרת העתודה של ישראל, כולל באליפות אירופה בכדורסל עד גיל 20 בשנת 2019, שבה גם זכה בתואר השחקן המצטיין של האליפות. באותה שנה זכה גם עם תיכון חדש תל אביב באליפות העולם לתיכונים.\nביורובאסקט 2025 דני אבדיה הוביל את נבחרת ישראל לשמינית גמר היורובאסקט לראשונה מזה עשר שנים, כשהוא מסיים במקום השלישי בתואר מלך הסלים של הטורניר עם 24 נקודות בממוצע למשחק.",
    "pageid": 1529579
  },
  {
    "title": "דרגות צה\"ל",
    "extract": "דַרְגות צה\"ל מחולקות לשלוש קבוצות: דרגות חוגרים, טוראי עד סמל ראשון; דרגות נגדים, מדרגת רב־סמל עד דרגת רב־נגד; ודרגות קצינים, מדרגת סגן־משנה עד דרגת רב־אלוף. סימני הדרגה של החוגרים נענדים על הזרוע, בין המרפק לכתף, ואילו דרגות הנגדים והקצינים נענדות על כותפות  החולצה.\nדרגות רבות בצה\"ל נקראות ביום־יום בראשי התיבות שלהן. נהוג לבטא ראשי תיבות בני שלוש אותיות כמילה המנוקדת בשני קמצים, אחד בכל אחת משתי האותיות הראשונות בראשי התיבות. כך, למשל, רב־סמל בכיר נכתב רס\"ב ומבוטא רָסָ\"בּ או רָסָ\"ב.",
    "pageid": 15810
  },
  {
    "title": "החמאם (סדרת טלוויזיה)",
    "extract": "החמאם היא סדרת טלוויזיה ישראלית שנוצרה על ידי מיכאל אללו. במרכז הסדרה סיפורה של יחידת לוחמים צה\"לית המתמודדת עם סדרת התרחשויות מוזרות באזור בקעת הירדן. הסדרה משודרת החל מ-30 בנובמבר 2025 בכאן 11.",
    "pageid": 2497781
  },
  {
    "title": "היי פייב (להקה)",
    "extract": "היי פייב (באנגלית: hfive) הייתה להקת בנים ישראלית שפעלה בשנים 1996–2000. הלהקה נוהלה על ידי טבת סרטים והפקות וחברת התקליטים הד ארצי, בדומה ללהקות רבות אחרות מסוגה.\nהלהקה מנתה חמישה זמרים: אמיר פיי גוטמן, אייל שחר, מייקל הרפז, עידן יסקין ואייל דסאו, וזכתה לפרסום ולהערצה רבה בקרב בני הנוער באותן השנים.",
    "pageid": 48198
  },
  {
    "title": "הפיגוע במעלות",
    "extract": "הפיגוע במעלות (קרוי גם אסון מעלות או טבח מעלות) היה אירוע טרור פלסטיני שהתרחש במעלות ב-15 במאי 1974 (כ\"ג באייר תשל\"ד). בתחילת האירוע נרצחה על ידי מחבלים נוסעת ברכב מסחרי, סמוך למושב צוריאל, לאחר מכן נרצחו שלושה מתושבי המקום, ובהמשכו הפך האירוע לפיגוע מיקוח שבו נלכדו כבני ערובה תלמידים מצפת אשר לנו במעלות. במהלך ניסיון החילוץ נרצחו 22 מבני הערובה ועוד קודם לכן נהרג חייל צה\"ל מירי של המחבלים. שלושת המחבלים נהרגו מאש כוחות צה\"ל. 68 אזרחים וחיילים נפצעו.\nפעולת המחבלים הפכה לאחד האירועים הטראומטיים בתולדות המדינה. במיוחד נחרת בזיכרון תצלום שבו נראה אדם הנושא בזרועותיו את אחותו הפצועה. פעולת טרור זו, שנערכה בסמוך לפיגועים נוספים שבוצעו באותה עת, נחשבת לזרז שגרם להקמתם של המשמר האזרחי והימ\"מ.",
    "pageid": 14677
  },
  {
    "title": "השרפה בכרמל (2010)",
    "extract": "השרפה בכרמל בשנת 2010 (המכונה גם \"אסון הכרמל\") הייתה שרפת יער נרחבת, שהתרחשה בחנוכה ה'תשע\"א, מ-2 עד 6 בדצמבר 2010 באזור הכרמל שבמדינת ישראל. בשרפה נספו 44 בני אדם, כ-17,000 איש פונו מבתיהם, וקרוב ל-25 קמ\"ר (25,000 דונם) ובהם כמה מיליוני עצים עלו באש. השרפה כילתה יער, חורש, ובתי מגורים בשטח נרחב מתוך פארק הכרמל והיישובים שבסביבתו, שטח המשתרע בין עספיא, שכונת דניה בחיפה, טירת כרמל, מגדים, כפר האמנים עין הוד, כפר צבי סיטרין ועין חוד.\nכבר ביומה הראשון הפכה השרפה לאסון השרפה הכבד ביותר בתולדות מדינת ישראל, ולאסון האזרחי הכבד ביותר עד אסון הר מירון באפריל 2021. ממשלת ישראל נתבקשה לחקור את הנושא באמצעות הקמת ועדת חקירה ממלכתית אך זו לא קמה. ביוני 2012 הגיש מבקר המדינה דו\"ח בדיקה על נושאי השרפה בכרמל ושירותי הכבאות וההצלה בישראל.",
    "pageid": 842454
  },
  {
    "title": "ווארט (תוכנית טלוויזיה)",
    "extract": "ווארט היא תוכנית מציאות תיעודית ישראלית העוסקת בעולם השידוכים בחברה החרדית. במסגרת התוכנית, קבוצה של שדכנים ושדכניות משדכים בין רווקים וגרושים מהחברה החרדית על מנת להגיע לאירוסין. התוכנית משודרת החל מ-20 במאי 2024 ברשת 13.",
    "pageid": 2333456
  },
  {
    "title": "זוהר מידן",
    "extract": "זוהר מידן (נולדה ב-14 בנובמבר 1988) היא שחקנית ומדבבת ישראלית.",
    "pageid": 2498320
  },
  {
    "title": "חנוכה",
    "extract": "חֲנֻכָּה (מכונה גם חַג הָאוּרִים, מיוונית: Φῶτα) הוא חג יהודי הנחגג במשך שמונה ימים, מכ\"ה בכסלו עד ב' בטבת או ג' בטבת. הוא אחד משני חגים (לצד פורים) שאינו מופיע בתורה, ואשר חז\"ל תיקנו בזמן בית המקדש השני, ומצוותיהם הם מדרבנן. מצווה לציין את ניסי החג באמצעות הדלקת נרות חנוכה, ולהודות על ניסי החג על ידי קריאת ההלל ואמירת \"על הניסים\" בתפילה ובברכת המזון. כמו כן ישנם בחג גם מנהגים רבים, כמו אכילת מאכלים רוויים בשמן, דמי חנוכה ומשחק בסביבונים.\nשמונת ימי החנוכה הם ימי הודאה ושמחה לזכר ניצחונם של החשמונאים במרד נגד היוונים, חנוכתו מחדש של בית המקדש לאחר טיהורו מעבודה זרה ומתועבות היוונים, ונס פך השמן שבזכותו יכלו להדליק את המנורה חרף טימוא כל השמנים.",
    "pageid": 3018
  },
  {
    "title": "יאיר פלאי",
    "extract": "יאיר פֶּלְאׅי (נולד ב- ו' אדר ה'תש\"מ, 23 בפברואר 1980) הוא קצין בצה\"ל בדרגת תת-אלוף, המשמש מפקד אוגדת הבשן. בעבר שימש מפקד חטיבת גולני, חטיבת מנשה, מפקד גדוד גפן ומפקד גדוד 13.",
    "pageid": 1772178
  },
  {
    "title": "יהודה בוחבוט",
    "extract": "יהודה בוחבוט (נולד ב־23 בינואר 2001) הוא שחקן טלוויזיה וקולנוע ישראלי.",
    "pageid": 2451784
  },
  {
    "title": "יובל בנאי",
    "extract": "יובל בנאי (נולד ב-9 ביוני 1962) הוא זמר, מוזיקאי, פזמונאי ושחקן קולנוע ישראלי, סולן ומקים להקת הפופ רוק משינה.",
    "pageid": 196497
  },
  {
    "title": "יוזף מנגלה",
    "extract": "יוזף מֶנְגֶלֶה (בגרמנית: Josef Mengele‏; 16 במרץ 1911 – 7 בפברואר 1979) היה פושע מלחמה נאצי ורופא בגרמניה הנאצית, שביצע בתקופת השואה פשעים נגד האנושות, בהם ניסויים רפואיים באוכלוסיות שונות, בין היתר אוכלוסיות היהודים והצוענים באירופה. אחת מסדרות הניסויים המפורסמות שלו היא ניסויי מנגלה בתאומים שבוצעו בעיקר בתאומים זהים. הוא היה בין המחליטים מי מבין אסירי המחנה יושמד מיד בתאי הגזים ומי יזכה לפרק זמן נוסף של עבודת כפייה ועינויים קשים, וזאת בתנועה קלה של ידו ימינה או שמאלה. לפי הערכות, הוא אחראי למותם של מאות אלפי יהודים.\nאף על פי שלא היה דמות בכירה במפלגה הנאצית, הניסויים שביצע מנגלה במחנה הריכוז והשמדה אושוויץ, אשר היו ידועים באכזריותם ובניגודם הגמור לאתיקה הרפואית ולמוסר האנושי, הפכו את מנגלה לאחת הדמויות הזכורות לשמצה במהלך השואה.\nמנגלה, שכינויו בפי ידידיו היה \"בפו\", נודע לעולם בשם \"מלאך המוות מאושוויץ\" (בגרמנית: Todesengel).\nלאחר כניעת גרמניה הנאצית בתום מלחמת העולם השנייה הצליח מנגלה להימלט לאמריקה הדרומית. חרף המאמצים להביאו לדין, הוא לא נתפס, וככל הנראה טבע למוות לאחר שלקה בשבץ מוחי בשנת 1979 מול חופי ברזיל בעת ששחה בים.",
    "pageid": 14715
  },
  {
    "title": "יועז הנדל",
    "extract": "יועז הנדל (נולד ב-22 במאי 1975, י\"ב בסיוון ה'תשל\"ה) הוא יו\"ר מפלגת המילואימניקים, כיהן כשר התקשורת וכחבר הכנסת. הנדל משרת במילואים בתפקיד מג\"ד \"בארי\", הגדוד אותו הקים במהלך מלחמת חרבות ברזל. הוא יזם ושותף בקרן השקעות בתחום הדיפנס טק, דוקטור להיסטוריה, ובעבר שימש מרצה במחלקה למדע המדינה באוניברסיטת בר-אילן. לפני כניסתו לפוליטיקה היה איש מערכת הביטחון, פובליציסט, מגיש רדיו וטלוויזיה וראש המכון לאסטרטגיה ציונית.",
    "pageid": 795395
  },
  {
    "title": "יצחק הרצוג",
    "extract": "יִצְחָק (בּוּזִ'י) הֶרְצוֹג (נולד ב-22 בספטמבר 1960, א' בתשרי ה'תשכ\"א) הוא נשיא מדינת ישראל מאז 2021.\nהרצוג שימש בעבר כיושב ראש הסוכנות היהודית, ראש האופוזיציה, שר, חבר הכנסת מטעם מפלגת העבודה בשנים 2003–2018 ומזכיר הממשלה. בתקופת פעילותו הפוליטית היה שר בממשלות ישראל ה-31 וה-32 וכיהן כחבר הקבינט המדיני-ביטחוני. בכהונתו כראש האופוזיציה הנהיג, יחד עם ציפי לבני, את המחנה הציוני, שהשיגה 24 מושבים בבחירות לכנסת העשרים ובכך הייתה למפלגה השנייה בגודלה בכנסת. הרצוג הוא עורך דין בהכשרתו.",
    "pageid": 36490
  },
  {
    "title": "ישראל",
    "extract": "יִשְׂרָאֵל היא מדינה במזרח התיכון, בדרום-מערב אסיה, השוכנת על החוף הדרום־מזרחי של הים התיכון. ישראל הוקמה בשטחי ארץ ישראל, ביתו הלאומי וארץ מולדתו של העם היהודי. המדינה הכריזה על עצמאותה ב-ה' באייר תש\"ח, 14 במאי 1948.\n\nישראל גובלת בים התיכון ובמצרים במערב, בים האדום בדרום, בירדן במזרח, בסוריה בצפון־מזרח ובלבנון בצפון. בין ישראל ומצרים, לאורך רצועת החוף בים התיכון, נמצאת רצועת עזה, שבשליטת חמאס. באזור ההר המרכזי והבקעה שבין ישראל לירדן נמצאים שטחי יהודה ושומרון, המוחזקים בידי ישראל תחת תפיסה לוחמתית, כשבחלק משטחי יהודה שומרון – שולטת בצורה חלקית הרשות הפלסטינית – הגובלת כמעט מכל צדדיה בשטחים הישראליים בפועל, וכן גם בקרבת הגבול עם ירדן. שטחה של המדינה הוא 22,072 קמ\"ר (כולל מזרח ירושלים ורמת הגולן, עליהן הכריזה ריבונות, ללא אזור יהודה ושומרון ורצועת עזה). אוכלוסייתה מונה בשנת 2025, על־פי נתוני הלשכה המרכזית לסטטיסטיקה, מעל 10 מיליון תושבים. מבחינה דמוגרפית, רוב הישראלים הם יהודים (76.6%), ויש בה מיעוט ערבי גדול (כ־20.9%, מרביתו מוסלמי) וקבוצות מיעוט אחרות (2.5%).\nבמהלך המאה ה־19 חלה התעוררות לאומית בקרב יהודי אירופה שהביאה להקמת התנועה הציונית ולגלי עלייה לארץ ישראל. ב־1917, במהלך מלחמת העולם הראשונה, כבשה האימפריה הבריטית את ארץ ישראל מידי העות'מאנים ופורסמה הצהרת בלפור. בתקופת המנדט הבריטי מאבקים ממושכים בין היישוב היהודי וערביי ארץ ישראל הביאו את בריטניה למסור את שאלת המנדט בארץ לאו\"ם, שהמליץ ב־1947 לחלק את ארץ ישראל לשתי מדינות, יהודית וערבית. התוכנית התקבלה על ידי הסוכנות היהודית, אך נדחתה בידי ההנהגה הערבית; עימות צבאי שניצת בין הצדדים התפתח למלחמת העצמאות, שבמהלכה הוכרזה הקמתה של מדינת ישראל. בתום המלחמה והסכמי שביתת הנשק, שלטה ישראל במרבית שטח המנדט לשעבר, אף מעבר למה שהוקצה למדינה היהודית בתוכנית החלוקה. יהודה ושומרון ורצועת עזה נכבשו על ידי ירדן ומצרים, בהתאמה. המדינה הערבית לא הוקמה, ומאות אלפי ערבים־פלסטינים נסו או גורשו מבתיהם במסגרת הנכבה. במקביל עלו לישראל מאות אלפי פליטים יהודים ממדינות ערב.\nב־1967, במלחמת ששת הימים, כבשה ישראל את יהודה ושומרון, רצועת עזה וחצי האי סיני ואת רמת הגולן. מלבד סיני, שהחזירה ישראל למצרים במסגרת הסכם השלום ביניהן, ורצועת עזה, שממנה נסוגה באופן חד־צדדי ב-2005, המשיכה ישראל לשלוט בשאר השטחים האמורים. חוקי המדינה הוחלו במלואם על מזרח ירושלים ורמת הגולן, ובאופן חלקי על יהודה ושומרון. בעקבות הסכמי אוסלו, ניתנה אוטונומיה חלקית לרשות הפלסטינית בכ־40% משטחי יהודה ושומרון ובעבר גם על רוב שטח רצועת עזה. מאמצים לפתור את הסכסוך הישראלי־פלסטיני לא הבשילו לכדי הסכם שלום סופי; ברם, נחתמו הסכמי שלום ונורמליזציה אחרים בין ישראל למדינות ערביות.\nבחוקי היסוד שלה מוגדרת ישראל כ\"מדינה יהודית ודמוקרטית\". ישראל היא דמוקרטיה ייצוגית, עם מערכת פרלמנטרית, ייצוג בשיטה היחסית וזכות בחירה אוניברסלית. ראש הממשלה הוא ראש הרשות המבצעת והכנסת היא הרשות המחוקקת. על פי החוק הישראלי, בירת ישראל היא ירושלים. למדינות רבות יש הסתייגויות לגבי מעמדה של ירושלים כבירת ישראל, ועל כן נמצאות רוב השגרירויות הזרות בישראל בגוש דן ובפרט בתל אביב, המרכז הכלכלי והטכנולוגי של המדינה.\nישראל היא מדינה מפותחת וחברה בארגון לשיתוף פעולה ולפיתוח כלכלי (OECD). כלכלת המדינה דורגה ב־2025 במקום ה־26 בעולם, על פי תוצר מקומי גולמי נומינלי, כלכלתה בין המפותחות והמתקדמות בעולם. לישראל כוח עבודה מיומן, והיא אחת המדינות המשכילות בעולם, על פי אחוז אזרחים בעלי תואר דוקטור. רמת החיים בישראל היא הגבוהה ביותר במזרח התיכון, ובמדד הפיתוח האנושי של האומות המאוחדות היא מדורגת במקום ה-19. תוחלת החיים בה היא אחת הגבוהות בעולם. התרבות הישראלית כוללת מגוון רחב ועשיר של השפעות ויצירה. ההיסטוריה שהתקיימה בשטחה של ישראל היא מהעשירות והקדומות בעולם, והיא מהאזורים הראשונים בעולם בו הופיעה חקלאות ובה הוקמו ערים.",
    "pageid": 320304
  },
  {
    "title": "לוסי איוב",
    "extract": "לוּסִי אַיוּבּ (בערבית: لوسي أَيّوب; נולדה ב-21 ביוני 1992) היא מנחת טלוויזיה ורדיו ושחקנית ערבייה-ישראלית.",
    "pageid": 1574186
  },
  {
    "title": "מועדון הקצב של אביהו פנחסוב",
    "extract": "מועדון הקצב של אביהו פנחסוב הוא הרכב מוזיקלי שהוקם בשנת 2012, בראשות הזמר והיוצר אביהו לנדוור, המוכר בשם הבמה אביהו פנחסוב, ובהפקתו של המוזיקאי והגיטריסט מארק פנחסוב (מרקיסיו). שם ההרכב משלב את שמותיהם של הסולן והמפיק. סגנונה של הלהקה מתאפיין בשילוב בין מוזיקה מזרחית, רוק, מוזיקה יוונית, מוזיקה חסידית ומוזיקת מועדונים משנות ה-60, תוך שימוש בהומור, סאטירה והומור עצמי. הופעות הלהקה ידועות באנרגטיות יוצאת דופן ובאופי תיאטרלי ופרובוקטיבי, כאשר הסולן אביהו פנחסוב נוהג לעיתים להתפשט במהלך ההופעה ולהישאר לבוש בתחתונים בלבד.",
    "pageid": 1454276
  },
  {
    "title": "מייקל הרפז",
    "extract": "מייקל הרפז (באנגלית: Michael Harpaz; נולד ב-20 בדצמבר 1972) הוא זמר, רקדן ושחקן ישראלי.",
    "pageid": 588514
  },
  {
    "title": "מילי בובי בראון",
    "extract": "מילי בוני (בובי) בראון בונג'ובי (באנגלית: Millie Bobby Brown Bongiovi; נולדה ב-19 בפברואר 2004) היא שחקנית ומפיקה בריטית. היא זכתה לפרסום בשל תפקידה כאילבן בסדרה \"דברים מוזרים\" מבית נטפליקס, תפקיד עבורו הייתה מועמדת פעמיים לפרס אמי לשחקנית המשנה הטובה ביותר בסדרת דרמה. את המועמדות הראשונה קיבלה בגיל 13.",
    "pageid": 1534546
  },
  {
    "title": "מלחמת חרבות ברזל",
    "extract": "מלחמת חרבות ברזל (ראו כינויים שונים להלן) היא מלחמה רב־זירתית ממושכת שמנהלת ישראל נגד שלטונו של חמאס ברצועת עזה, ונגד ארגוני טרור נוספים ברצועה ובזירות נוספות, בעקבות טבח שבעה באוקטובר. בבוקר שבת, 7 באוקטובר 2023, חג שמיני עצרת ושמחת תורה ה'תשפ\"ד, הוביל ארגון הטרור חמאס מתקפת פתע רחבת היקף שבמסגרתה חדרו לשטח ישראל אלפי מחבלים וביצעו מעשי טבח ואונס, רצחו 1,163 בני אדם, מתוכם 766 אזרחים ישראלים וזרים, וחטפו 251 בני אדם, חיילים ואזרחים, לרצועת עזה. יום זה היה הקטלני ביותר לעם היהודי מאז השואה. צה\"ל הכריז באופן מיידי על מלחמה וגייס למעלה מ־360,000 חיילי מילואים, גיוס המילואים הגדול בתולדות המדינה, וכן אלפי כלי רכב אזרחיים. ביום למחרת החלו להצטרף למאבק המזוין בישראל מדינות וארגונים מציר ההתנגדות, והמלחמה התרחבה לחזיתות נוספות: גבול ישראל–לבנון, גבול ישראל–סוריה, יהודה ושומרון, עיראק, תימן ואיראן. למרות זאת, נותרה רצועת עזה החזית העיקרית במרבית תקופת הלחימה. ישראל פינתה 29 יישובים בעוטף עזה ו־22 יישובים בגליל העליון מיושביהם, והם נותרו שוממים למעט חיילי צה\"ל וכיתות כוננות.\nהמלחמה הסבה פגיעה יוצאת דופן בעורף הישראלי, והביאה לתפנית משמעותית במאזן הכוחות במזרח התיכון ולשינוי פרדיגמה עמוק בישראל ובעולם המערבי בכלל. היא אחת המלחמות הארוכות בתולדות ישראל ובעלת מספר חזיתות הלחימה הגבוה ביותר מאז מלחמת העצמאות. מראשיתה הציתה המלחמה הפגנות תמיכה ומחאה סוערות ברחבי העולם, וגל אנטישמיות שהלך והתעצם בעקבות עשרות אלפי ההרוגים וגלי ההריסות ברצועת עזה. עלו טענות שלפיהן ישראל מבצעת פשעים נגד האנושות, טיהור אתני והשמדת עם כלפי הפלסטינים ברצועת עזה, ששיאן בתלונה שהגישה דרום אפריקה לבית הדין הבין־לאומי לצדק (ICJ) בגין רצח עם והוצאת צווי מעצר בין־לאומיים נגד ראש הממשלה נתניהו ושר הביטחון גלנט. מכלול הגורמים – תחושת הכישלון שלאחר מתקפת הפתע, החטופים המוחזקים ברצועת עזה ללא ידיעה על מצבם, משך הלחימה, והתגובה הבינלאומית העוינת כלפי ישראל – יצר השפעה מרחיקת לכת על החברה הישראלית ועל יהדות התפוצות.\nישראל קבעה בתחילה שלוש מטרות למלחמה: חיסול התשתית הצבאית של חמאס, הסרת שלטונו ברצועה, ויצירת התנאים להחזרת החטופים שנחטפו מישראל במתקפת הפתע. לאחר כשנה נוספה מטרה רביעית: השבת תושבי הצפון לבתיהם בבטחה. לאחר עוד כמה חודשים נוספה מטרה חמישית: פגיעה משמעותית ביכולות ארגוני הטרור ביהודה ושומרון וחיזוק ההגנה והביטחון שם.\nהחזית העיקרית ברצועת עזה: המלחמה החלה בטיהור שטח עוטף עזה ממחבלים, ביצוע תקיפות אוויריות וימיות, סיכולים ממוקדים ופשיטות קרקעיות נקודתיות. לאחר פינוי האוכלוסייה מצפון הרצועה, בוצע תמרון קרקעי נרחב עד להפוגה שהתקיימה במקביל לעסקת חטופים; אחריה חודש התמרון והועמק בדרום הרצועה ובמרכזה, לצד טיהור האזורים שנכבשו ממחבלים. לאחר מכן אופיינה הלחימה בפשיטות מבוססות מודיעין וכללה השמדת תשתיות טרור רבות, בהן מנהרות טרור ותוואי תת־קרקע, משגרי רקטות מוטמנים, מחסני אמל\"ח, מוצבים, מפקדות ועוד. בוצעו סיכולים ממוקדים רבים, שבהם הרגה ישראל את רוב מפקדי חמאס, בהם מוחמד דף, מרואן עיסא, מוחמד סינוואר, איימן נופל ועוד. יחיא סינוואר, ראש חמאס בעזה, חוסל על ידי כוח חי\"ר ללא מודיעין מקדים. יישובים רבים נחרבו במהלך המלחמה, בהם ג'בליה, בית להיא, בית חאנון ורפיח. שמונה חטופים חיים חולצו בשלושה מבצעים שונים, וכן גופותיהם של חטופים שנרצחו. ב־10 באוקטובר 2025 אושר הסכם בין ישראל לחמאס, שכלל הפסקת אש מיידית ושחרור כל החטופים, החיים והמתים.\nהחזית ביהודה ושומרון: כוחות צה\"ל פעלו למיגור וסיכול תשתיות טרור בעקבות התגברות מאמציהם של ארגוני טרור פלסטיניים, בעיקר חמאס, ליזום פיגועים ולגרום לתסיסה ציבורית. מבצע מחנות קיץ שנפתח בסוף אוגוסט 2024 ומבצע חומת ברזל שנפתח בסוף ינואר 2025 כללו פעילות נרחבת של צה\"ל במחנות הפליטים בג'נין, נור שמס, טובאס, שכם, חברון, טולכרם ופארעה. הייתה זאת הפעילות הנרחבת ביותר של צה\"ל להשמדת תשתיות טרור פלסטיני באזור.\nהחזית בתימן: לאחר שבעה באוקטובר הכריזו החות'ים על מלחמה עם ישראל כדי לתמוך בארגוני הטרור ברצועת עזה. הם הטילו על ישראל מצור ימי שגרם לפגיעה חמורה בסחר הימי העולמי, ושיגרו טילים בליסטיים, טילי שיוט, וכלי טיס בלתי מאוישים לעבר ישראל. רוב הטילים והכטב\"מים יורטו או לא גרמו לנזק משמעותי, אך ביולי 2024 התפוצץ בתל אביב כטב\"ם שגרם לפגיעות בנפש וישראל תקפה בתגובה את מערב תימן במבצע יד ארוכה. בספטמבר 2024 תקף חיל האוויר בשנית נמלים, מתקני נפט ותחנות כוח בתימן, בתגובה לשיגור טילים נוספים אל מרכז הארץ. המהלומות ההדדיות המשיכו לאורך המלחמה. בין מבצעי התקיפה שביצע חיל האוויר הישראלי בתימן: העיר הלבנה, צלילי הכרם, עיר נמלים, נווה צדק, ומבצע טיפת מזל שבו נהרגו רוב חברי הצמרת המדינית החות'ית.\nהחזית בלבנון: בשנה הראשונה למלחמה התקיימו חילופי ירי בין ישראל לחזבאללה וארגוני טרור נוספים בגבול הצפון, שכללו תקיפות כטב\"מים, ירי ארטילרי, טילי נ\"ט, וירי נשק מדויק. נזק כבד נגרם לבתים ותשתיות ביישובים ישראליים נטושים וכן לבסיסי צה\"ל. ישראל הגיבה בסיכול ממוקד של מחבלים בלבנון, תקיפת בסיסי מחבלים ותקיפה אווירית של חוליות משגרי נ\"ט. בהמשך התרחב ירי הרקטות והכטב\"מים דרומה, כולל לאזור חיפה, השרון וגוש דן. אופי הלחימה השתנה בספטמבר 2024 לאחר שאלפי זימוניות של פעילי חזבאללה התפוצצו במבצע של המוסד. צה\"ל פתח במבצע חיצי הצפון, שבו הושמדו אלפי נכסים של חזבאללה בלבנון, וסוכלה מרבית צמרת הארגון, לרבות מנהיג הארגון חסן נסראללה במבצע סדר חדש. לאחר מכן החל צה\"ל בתמרון קרקעי בדרום לבנון לשם טיהור המרחבים הסמוכים לגבול מתשתיות טרור. בנובמבר 2024 נחתם הסכם הפסקת אש.\nהחזית באיראן: מעורבותה של איראן במלחמה התבטאה תחילה בהשפעה פוליטית על הכוחות התוקפים את ישראל, לצד אספקת הכשרה ונשק ללוחמיהם, ובתיאום מהלכים מדיניים של מדינות האוהדות את חמאס, כמו סוריה, קטר וטורקיה. ישראל תקפה את מבנה הקונסוליה האיראנית בדמשק והצליחה להתנקש במפקד כוח קודס בסוריה ולבנון. איראן הגיבה באפריל 2024 במתקפה ישירה על ישראל, הראשונה בתולדותיה, ונבלמה בהצלחה רבה בזכות שיתוף פעולה צבאי בין־לאומי. ישראל הגיבה בתקיפת מתקנים צבאיים באיראן. באוקטובר 2024 תקפה איראן את ישראל בשנית בתגובה להריגת בכירי צבא נוספים, וישראל הגיבה בתקיפה נוספת בשטח איראן. ביוני 2025 פתחה ישראל במבצע עם כלביא, שבו פעלה לסיכול תוכנית הגרעין האיראנית, השמידה תשתיות צבאיות והרגה עשרות מבכירי מערכת הביטחון ומדעני הגרעין האיראנים.\nארצות הברית העניקה לישראל סיוע צבאי, כלכלי ודיפלומטי. עד יוני 2024 סופק סיוע צבאי בהיקף של כ־6.5 מיליארד דולר, ובספטמבר הוערכה ההוצאה האמריקאית על המלחמה בכ־22.76 מיליארד דולר. בתחילה נשלחו לחופי ישראל שתי נושאות מטוסים עם 2,000 נחתים, והחלה רכבת אווירית של ציוד צבאי לישראל. ספינות חיל הים האמריקאי יצרו הרתעה בים סוף, ובהמשך תקפו עם בעלות ברית בסיסים של החות'ים במבצע שומר השגשוג ומבצע קשת פוסידון. תגובת המיליציות הפרו־איראניות כללה התקפות על בסיסי ארצות הברית, שהגיבה במתקפות נגד. בהמשך הקימה ארצות הברית מזח צף לחופי עזה לשם אספקת סיוע הומניטרי לתושבי הרצועה. לבקשת ישראל, ב־22 ביוני 2025 תקפה ארצות הברית שלושה מתקני גרעין באיראן. בספטמבר הכריז נשיא ארצות הברית על תוכנית 21 הנקודות לסיום המלחמה.",
    "pageid": 2267137
  },
  {
    "title": "מלך זילברשלג",
    "extract": "צבי אלימלך (מלך) זילברשלג (נולד בכ\"ז באב ה'תשנ\"ו, 12 באוגוסט 1996) הוא עיתונאי בחדשות 12, אושיית רשת ואיש ניו מדיה ישראלי.",
    "pageid": 1553360
  },
  {
    "title": "מקום שמח",
    "extract": "מקום שמח היא סדרת דרמה קומית ישראלית שנוצרה על ידי נועה קולר ורם נהרי, שגם ביים את הסדרה. במרכז הסדרה סיפורה של ורד, אישה במשבר גיל ה-40, המטפלת באימה נעמי חולת הסוכרת, ומתמודדת עם בעיות בחיי הנישואים עם בעלה בן, בזמן שיותם, מנחה סדנאות רוחניות, נכנס אל חייה. הסדרה משודרת החל מ-2 בנובמבר 2025 בכאן 11.\nב-26 בנובמבר 2025 פורסם שהסדרה תחודש לעונה נוספת.",
    "pageid": 2406823
  },
  {
    "title": "משה זאב פלדמן",
    "extract": "הרב משה זאב פלדמן (14 בנובמבר 1930 – 9 בפברואר 1997) היה ראש הישיבה הקטנה \"אמרי אמת\", יושב ראש אגודת ישראל וחבר הכנסת מטעמה.",
    "pageid": 295080
  },
  {
    "title": "נאנדאורי",
    "extract": "נאנדאורי הוא סרט קולנוע ישראלי משנת 2025 בבימויה של אתי ציקו. משמעות שמו היא \"שליבי משתוקק אליו\" בגאורגית.",
    "pageid": 2479526
  },
  {
    "title": "נהד בשיר",
    "extract": "נהד בשיר (בערבית: نهد بشير; נולד ב-11 באוקטובר 1980) הוא יוצר, שחקן, במאי, מפיק ותסריטאי ישראלי-דרוזי. נודע בעקבות גילום התפקיד \"ד\"ר סמיר\" בסדרה \"ד\"ר קראז'\" אותה יצר.",
    "pageid": 2245826
  },
  {
    "title": "נוטוק",
    "extract": "נוּטוּק (בערבית: نطق) היא דרמת מתח ישראלית שעלתה לשידור בקשת 12 באוקטובר 2025. הסדרה מתמקדת בדרוזים בישראל ועוסקת בתופעת גלגול הנשמות. התסריט לסדרה נכתב בהשראת סיפורים אמיתיים על ידי רועי עידן ונהד בשיר, והוא עוסק בסודות משפחתיים ההופכים לפרשייה ביטחונית. הסדרה בוימה על ידי אדם סנדרסון.\nפרק הבכורה של הסדרה היה אמור לעלות ב-16 ביוני 2025, אך מועד שידורו נדחה עקב מבצע עם כלביא, ולבסוף הסדרה עלתה לשידור ב-27 באוקטובר 2025.\nהסדרה מתרחשת בעיקר במג'דל שמס ובדלית אל-כרמל, ומביאה לראשונה למסך את חיי העדה הדרוזית בישראל דרך סיפור על-טבעי ומותח.\nהפרק הראשון הוקדש לזכרם של 12 הילדים שנרצחו בפגיעת הרקטה במג'דל שמס ב-27 ביולי 2024.",
    "pageid": 2448219
  },
  {
    "title": "נועה קולר",
    "extract": "נועה קוֹלֶר (נולדה ב-24 ביוני 1981) היא שחקנית, קומיקאית, מחזאית, תסריטאית ובמאית ישראלית. היא זוכת פרס אופיר לשחקנית הראשית הטובה ביותר על תפקידה בסרט \"לעבור את הקיר\", ובארבעה פרסי האקדמיה לטלוויזיה על תפקידים ראשיים בסדרות \"חזרות\" ו\"קופה ראשית\" ועל תפקיד משני ב\"ריקוד האש\".",
    "pageid": 997524
  },
  {
    "title": "נועה קירל",
    "extract": "נוֹעָה קִירֶל (נולדה ב-10 באפריל 2001) היא זמרת-יוצרת, שחקנית ופרזנטורית ישראלית; יצגה את ישראל באירוויזיון 2023 עם שירה \"Unicorn\", שהגיע למקום השלישי בתחרות. קירל זכתה בתארים \"זמרת השנה\" ו\"אשת השנה\" של גלגלצ ארבע שנים ברציפות.",
    "pageid": 1332589
  },
  {
    "title": "עדי שילון",
    "extract": "עדי שילון (נולדה ב-10 בדצמבר 1987) היא מנחת רדיו וטלוויזיה ישראלית.",
    "pageid": 1292022
  },
  {
    "title": "עטרת",
    "extract": "עֲטֶרֶת היא התנחלות ויישוב קהילתי דתי,המשתייכת למועצה האזורית מטה בנימין. היישוב שוכן 1.5 ק\"מ דרומית מערבית לרוואבי וכ-5 ק\"מ מזרחית להתנחלות נווה צוף, סמוך לכביש חוצה בנימין (כביש 465).",
    "pageid": 108138
  },
  {
    "title": "פרשת קו 300",
    "extract": "פרשת קו 300 או פרשת השב\"כ, היא פרשה שהחלה באפריל 1984 , והסתיימה בסוף שנת 1986, ובמהלכה הרגו אנשי שב\"כ שני מחבלים לאחר שנתפסו חיים, ולאחר מכן שיבשו את חקירת הארוע באמצעים שונים ופסולים ובהם עדות שקר. \nראשיתה של הפרשה באירוע של חטיפת נוסעי אוטובוס על ידי מחבלים פלסטינים כבני ערובה לצורכי מיקוח. בני הערובה שוחררו בפעולה צבאית, והחיילים תפסו שניים מארבעת המחבלים, שאחד מהם צולם מובל כפות, על ידי צלמי העיתונות ענת סרגוסטי ואלכס ליבק. בהוראת ראש השב\"כ, אברהם שלום, הוציאו אנשי השב\"כ את המחבלים להורג בשטח.\nבעקבות פרסום התצלומים נפתחה חקירה בנוגע לנסיבות הריגתם, חקירה שאנשי השב\"כ ניסו לשבש - הם שיקרו בעדותם, ניסו לטפול את האשמה על קצין צה\"ל, זייפו דו\"חות רפואיים של המכון לרפואה משפטית, ונעזרו ביוסי גנוסר, שהיה חבר בוועדת החקירה שהוקמה, על מנת לשבש חקירה. הפרשה הביאה למשבר חמור בשב\"כ וביחסיו עם גורמים ממשלתיים אחרים, ולפרישת ראש השב\"כ ובכירים נוספים.\nבעלי התפקידים בעת החטיפה היו: ראש הממשלה יצחק שמיר, שר הביטחון משה ארנס, הרמטכ\"ל משה לוי, קצין חי\"ר וצנחנים ראשי יצחק מרדכי, מפקד סיירת מטכ\"ל שי אביטל, ראש השב\"כ אברהם שלום וראש אגף המבצעים בשב\"כ אהוד יתום.",
    "pageid": 12010
  },
  {
    "title": "רוח השם גורדון",
    "extract": "רוח השם בחיינו גורדון (נולד ב-2004) הוא לוחם אגרוף תאילנדי ישראלי.\nבגיל 19 זכה באליפות העולם של ה־IFMA (התאחדות האיגרוף התאילנדי הבינלאומית) לשנת 2023 בקטגוריית משקל עד 57 ק\"ג, ובכך היה הספורטאי הישראלי הראשון (גבר) שזוכה בתואר אלוף עולם באיגרוף תאילנדי. באותה שנה זכה גם בתואר אלוף אצטדיון אומנוי בבנגקוק – הישג היסטורי נוסף בו הפך לראשון מישראל שזוכה באליפות אצטדיון יוקרתי בתאילנד. על הישגיו ב־2023 זכה בתואר ״לוחם השנה״ מטעם IFMA.",
    "pageid": 2441469
  },
  {
    "title": "רותם סלע",
    "extract": "רותם סלע-רוטר (נולדה ב-16 באוגוסט 1983) היא מנחת טלוויזיה, שחקנית, דוגמנית ופרזנטורית ישראלית. מנחה לצד אסי עזר את תוכנית המציאות \"הכוכב הבא לאירווזיון\". עורכת דין בהכשרתה.",
    "pageid": 1020348
  },
  {
    "title": "שרן השכל",
    "extract": "שָׁרֶן מרים הַשְׂכֵּל-הרפז (באנגלית: Sharren Haskel; נולדה ב-4 במרץ 1984) היא פוליטיקאית ישראלית ילידת קנדה; סגנית שר החוץ וחברת כנסת מטעם מפלגת תקווה חדשה בסיעת הימין הממלכתי. לשעבר יו\"ר סיעת תקווה חדשה, יו\"ר ועדת החינוך, התרבות והספורט, יו\"ר ועדת הקנאביס. בשנים 2015–2020 כיהנה כסגנית יושב ראש הכנסת וכחברת כנסת מטעם הליכוד. בהכשרתה היא אחות וטרינרית.",
    "pageid": 1284464
  },
  {
    "title": "שתנן",
    "extract": "שִׁתְנָן (או שֵינָן, שתנה; בלועזית: אוּרֵאַה) הוא תרכובת אורגנית המורכבת מפחמן, חנקן, מימן וחמצן. נוסחתו הכימית היא CON2H4 או CO(NH2)2. באמצעות ייצור שתנן נפטר הגוף מעודפי חנקן הנוצרים במהלך חילוף חומרים.\nאצל חלק מהחיות, האטומים המרכיבים את השתנן מגיעים מפחמן דו-חמצני, מים, חומצה אספרטית ואמוניה. והשתנן נוצר בתהליך אנאבולי. תהליך זה צורך אנרגיה, כיוון שאמוניה, תוצר לוואי נפוץ של חילוף החומרים בגוף, היא רעילה ויש לנטרלה. השתנן נוצר בכבד. חיות ימיות לא מייצרות שתנן, כיוון שסביבתן משופעת במים והן יכולות פשוט לפלוט את האמוניה לסביבה מיד כשהיא נוצרת. עופות מייצרים חומצת שתן, חומר רעיל פחות מהשתנן, כיוון שצריכת המים שלהם קפדנית יותר. גם בני אדם מייצרים מעט חומצת שתן, כתוצאה מפירוק פורין. ייצור עודף של חומצת שתן יכול לגרום לסוג של דלקת מפרקים הנקרא שיגדון.",
    "pageid": 65569
  },
  {
    "title": "תסמונת טריצ'ר קולינס",
    "extract": "תסמונת טריצ'ר קולינס (באנגלית: Treacher Collins syndrome ובקיצור TCS, נקראת גם תסמונת קולינס) היא הפרעה גנטית נדירה הגורמת לעיוותים חמורים בפניהם ובגולגולתם של הלוקים בה.\nתסמונת טריצ'ר קולינס אינה ניתנת לריפוי, אך ניתן לטפל בתסמינים שלה, בעיוותים בפנים באמצעות ניתוח פלסטי, בבעיות השמיעה באמצעות מכשיר שמיעה או שתל קוכלארי, בעיות הדיבור באמצעות קלינאי תקשורת ובאמצעים נוספים. תוחלת החיים של הלוקים בה רגילה. ההפרעה מתרחשת בערך באחת מתוך 50,000 לידות.\nהתסמונת תוארה לראשונה על ידי ד\"ר אדוארד טריצ'ר קולינס בשנת 1900.",
    "pageid": 1692761
  },
  {
    "title": "2 בדצמבר",
    "extract": "2 בדצמבר הוא היום ה-336 בשנה (337 בשנה מעוברת), בשבוע ה-49 בלוח הגרגוריאני. עד לסיום השנה, נשארו עוד 29 ימים.",
    "pageid": 2921
  },
  {
    "title": "אביהו לנדוור",
    "extract": "",
    "pageid": 1793825
  },
  {
    "title": "אגבה",
    "extract": "אֲגָבָה (שם מדעי: Agave) הוא סוג צמח המשתייך לתת-המשפחה Agavoideae, המכיל כ-275 מינים שמוצאם ממקסיקו ומאמריקה התיכונה.\nבניגוד לאמונה הרווחת, צמח האגבה אינו סוג של קקטוס, ומדובר במשפחה טקסונומית נפרדת.\nאלו צמחים בעלי עלים קוצניים, בשרניים וגדולים הערוכים בשושנת-עלים. הפרחים ערוכים במכבד המגיע לגובה של כמה מטרים ולהם עטיף בצורת צינור שעליו קבועים האבקנים. פרי האגבה הוא הלקט בעל זרעים רבים הנפתח בשלוש קשוות. הצמח גדל מספר שנים כשושנת-עלים, ולעת הפריחה הוא מצמיח גזע ארוך ועבה שעליו מכבד של אלפי פרחים צהובים וריחניים. ההאבקה נעשית על ידי ציפורים. לאחר הפריחה, העלים נובלים והשורש מצמיח צמח חדש על ידי רבייה וגטטיבית.\nצמח האגבה הובא לארצות אגן הים התיכון במאה ה-16. הצמח הסתגל בקלות לאזור התפוצה החדש, אם כי נראה כי הדבר גרם להאטת התבגרותו: בעוד שבאמריקה הצמחים פורחים בגיל של 8–10 שנים, בארצות אחרות הדבר מתרחש כשהצמחים כבני 20 שנה, ולעיתים אף 50 ו-100 שנה.",
    "pageid": 582080
  },
  {
    "title": "אושיק לוי",
    "extract": "אושיק לוי (נולד ב-7 באפריל 1944) הוא זמר ושחקן ישראלי.",
    "pageid": 144847
  },
  {
    "title": "אמג'ד בדר",
    "extract": "אמג'ד בדר הוא יוצר ושחקן ישראלי-דרוזי. נודע בעקבות גילום התפקיד רמי פרס בסדרה נוטוק.",
    "pageid": 2490101
  },
  {
    "title": "ארצות הברית",
    "extract": "אַרְצוֹת הַבְּרִית שֶׁל אָמֵרִיקָה (באנגלית: United States of America; בראשי תיבות: USA; בקיצור: United States; לעיתים מקוצר גם בראשי תיבות: US; בתרגום מילולי לעברית: \"המדינות המאוחדות של אמריקה\"), המוכרת בעברית בשם המקוצר ארצות הברית ובראשי תיבות ארה\"ב ובשפה מקובלת פשוט כאמריקה, היא מדינה פדרלית הנמצאת בעיקר ביבשת אמריקה הצפונית. המשטר בה הוא מסוג רפובליקה חוקתית והיא מורכבת מ־50 מדינות, מחוז פדרלי אחד ו־5 טריטוריות. 49 מהמדינות שלה שוכנות באמריקה הצפונית (ומהן 48 החולקות את השטח היבשתי הרציף), וכן מחוז קולומביה שבו נמצאת העיר וושינגטון, בירת המדינה. ארצות הברית גובלת בקנדה בצפון ובמקסיקו בדרום. מדינת אלסקה שוכנת בצפון–מערב היבשת, קנדה נמצאת מזרחית לה ורוסיה נמצאת בצד מערב, מעבר למצר ברינג. המדינה ה־50 היא הוואי, ארכיפלג השוכן באוקיינוס השקט.\nמאז התפרקות ברית המועצות בשנת 1991 נחשבת ארצות הברית בתור מעצמת־העל היחידה בעולם. ארצות הברית היא באופן רשמי מדינה בעלת נשק גרעיני וחברת ה־G7. היא בעלת חשיבות מכרעת בכלכלה, בביטחון וביחסי החוץ העולמיים כמו גם בתרבות הפופולרית, והציר המרכזי של מה שנהוג לכנותו הציוויליזציה המערבית.\nשטחה של ארצות הברית הוא 9,833,517 מיליון קמ\"ר, ואוכלוסייתה, נכון ל־2024, נאמדת ב־345 מיליון תושבים. ארצות הברית היא אחת מהמדינות המגוונות ביותר מבחינה אתנית, כתוצאה מהגירה רחבת־היקף מחלקים רבים של העולם. כלכלת ארצות הברית היא הכלכלה הלאומית הראשונה בגודלה בעולם, והתוצר המקומי הגולמי שלה היה למעלה מ־25 טריליון דולר בשנת 2022.\nארצות הברית נוסדה על־ידי שלוש עשרה המושבות הבריטיות שקמו לאורך חוף האוקיינוס האטלנטי. המושבות הכריזו על עצמאותן ב־4 ביולי 1776. עימותים בין בריטניה הגדולה לקולוניות הביאו למלחמת העצמאות של ארצות הברית בין 1775 ל־1783, שהייתה למלחמת העצמאות הקולוניאלית המוצלחת הראשונה. ב־1787 אומצה חוקת ארצות הברית שנכנסה לתוקפה שנתיים אחרי כן ושבמסגרתה אורגנה מחדש מערכת הממשל המרכזי של ארצות הברית. מגילת הזכויות, שכללה עשרה תיקונים לחוקה, אושררה ב־1791.\nבמהלך המאה ה־19, רכשה ארצות הברית אדמות מצרפת, ספרד, הממלכה המאוחדת, מקסיקו ורוסיה, וסיפחה את רפובליקת טקסס והוואי. המחלוקות בין מדינות הדרום החקלאיות למדינות הצפון התעשייתיות בסוגיית הרחבת העבדות בארצות הברית הובילו לפריצתה של מלחמת האזרחים האמריקנית בשנות ה־60 של המאה ה־19. ניצחונו של הצפון מנע את פיצולה של המדינה, והוביל לסיומה של העבדות החוקית בארצות הברית. מלחמת ארצות הברית–ספרד ומלחמת העולם הראשונה חיזקו את מעמדה של ארצות הברית כמעצמה צבאית. ארצות הברית הייתה ב־1945 למדינה הראשונה שייצרה, צברה ואף השתמשה בנשק גרעיני. לאחר מלחמת העולם השנייה, הייתה לחברה קבועה במועצת הביטחון של האומות המאוחדות מ־17 בינואר 1946, והמייסדת של הברית הצפון אטלנטית ב־4 באפריל 1949, שבה היא נחשבת לציר המרכזי. כיום, לרשות ארצות הברית הצבא הנחשב לחזק והמתקדם בעולם, עם חילות הים והאוויר הגדולים בעולם.",
    "pageid": 330414
  },
  {
    "title": "בילבי",
    "extract": "בילבי גרב-ברך, בילבי בת-גרב או גילגי גרב-גור (בשוודית: Pippi Långstrump) היא גיבורת סדרת ספרי הילדים הנושאים את שמה, שנכתבו על ידי סופרת הילדים השוודית אסטריד לינדגרן ואוירו במקורם על ידי אינגריד ואנג ניימן. הספר הראשון בסדרה, שיצא לאור ב-26 בנובמבר 1945, היה רב-מכר בשוודיה וברחבי העולם (לרבות בישראל), תורגם לשפות רבות, עובד למספר סרטי קולנוע וסדרות טלוויזיה והועלה פעמים רבות כמחזה. לספר יצאו שני ספרי המשך. דמותה של בילבי נחשבת לאחת הדמויות המצחיקות והאהובות בספרות הילדים העולמית.",
    "pageid": 50513
  },
  {
    "title": "בת עין",
    "extract": "בַּת עַיִן (מגדל עדר) היא התנחלות ויישוב קהילתי כפרי דתי חסידי במערב גוש עציון, מערבית לכפר עציון. ההתנחלות שוכנת על גבעה נישאה בגובה של כ-870 מטר, בגבול בין השטח ההררי של גוש עציון ושפלת בית שמש. בבת עין מתגוררות כ-300 משפחות. היא נקראת על שם המעיינות סביבה: עין חובלה, עין ליבנה ועין סג'מה.\nבת עין מורכבת מחוזרים בתשובה, מזרם החסידות החדשה, ומחסידות ברסלב, חסידות חב\"ד תלמידי הרב יצחק גינזבורג ודתיים לאומיים.",
    "pageid": 64317
  },
  {
    "title": "ג'ימבו ג'יי",
    "extract": "עומר הָבְרוֹן (נולד ב־7 ביוני 1985), הידוע בשם הבמה \"ג'ימבו ג'יי\", הוא זמר ושחקן ישראלי. לצד קריירת הסולו שלו, הברון הוא שחקן ומחזאי, חבר בלהקת ויקטור ג'קסון ויוצר ומבצע של ספוקן וורד.",
    "pageid": 1519406
  },
  {
    "title": "דן טולקובסקי",
    "extract": "דן טוֹלקוֹבסקי (17 בינואר 1921 – 28 בנובמבר 2025) היה איש צבא ישראלי בדרגת אלוף. המפקד החמישי של חיל האוויר הישראלי ממאי 1953 עד יולי 1958. כמנכ\"ל חברת \"השקעות דיסקונט\" ואחר כך כמשקיע הון סיכון, טולקובסקי היה מהאבות המייסדים של תעשיית ההיי-טק בישראל.",
    "pageid": 91757
  },
  {
    "title": "דני וולף (כדורסלן)",
    "extract": "דני אברהם \"דני\" וולף (באנגלית: Daniel Abraham \"Danny\" Wolf; נולד ב-5 במאי 2004) הוא כדורסלן אמריקאי-ישראלי המשחק בעמדת הפאוור פורוורד והסנטר בקבוצת ברוקלין נטס מליגת ה־NBA.",
    "pageid": 2241636
  },
  {
    "title": "דניאל וולף",
    "extract": "",
    "pageid": 2489059
  },
  {
    "title": "דפנה ליאל",
    "extract": "דפנה לאה ליאל (נולדה ב-30 במאי 1983) היא עיתונאית ישראלית המשמשת ככתבת כנסת, פרשנית פוליטית וכמגישה מחליפה בחברת החדשות עבור קשת 12.",
    "pageid": 1131143
  },
  {
    "title": "החטופים במלחמת חרבות ברזל",
    "extract": "החטופים ברצועת עזה במלחמת חרבות ברזל הם 251 אזרחים וחיילים, ישראלים ותושבים זרים, שנחטפו במהלך טבח שבעה באוקטובר שביצע ארגון הטרור חמאס לצד פלגי טרור נוספים מרצועת עזה בבוקר 7 באוקטובר 2023, שמחת תורה ה'תשפ\"ד. המתקפה החלה כאשר אלפי מחבלים פלסטינים פלשו לישראל מרצועת עזה ותקפו יישובים רבים במערב הנגב, כמו גם אלפי משתתפים בפסטיבל המוזיקה \"נובה\". המחבלים חטפו 251 אנשים וגופות מישראל אל שטח הרצועה. רוב החטופים היו אזרחים, לרבות נשים, ילדים וקשישים, וכן כמה עשרות עובדים זרים. רק מיעוטם היו חיילי צה\"ל, שנחטפו מהבסיסים הסמוכים לגבול. במהלך המתקפה ביצעו המחבלים פשעי מלחמה ופשעים נגד האנושות; מעשי התעללות, אונס וטבח בהיקף חסר תקדים. בעקבות אירועים אלה, הכריזה ישראל על פתיחת מלחמת חרבות ברזל.\nבנוסף לחטופים במתקפת הפתע, החזיק חמאס מזה שנים בארבעה ישראלים: האזרחים אברה מנגיסטו והישאם א-סייד, וגופותיהם של חיילי צה\"ל הדר גולדין ואורון שאול שנהרגו במבצע צוק איתן ב-2014. בסך הכול, לאחר המתקפה החזיק חמאס ב-255 חטופים מישראל – חיים ומתים.\nבנובמבר 2023 הגיעו ישראל וחמאס להסכם הפסקת אש ושחרור 80 נשים וילדים שנחטפו במתקפת הטרור תמורת נשים וילדים פלסטינים הכלואים בישראל. במקביל, שחרר חמאס 24 מהעובדים הזרים שנחטפו. עד אוגוסט 2025 חולצו על ידי צה\"ל עוד 8 חטופים חיים ו-48 גופות. בעסקת שחרור החטופים השנייה שנחתמה בינואר 2025, שוחררו עוד 28 חטופים בחיים, ו-8 חטופים מתים. ב-12 במאי 2025 שוחרר במחווה לאמריקאים, החייל עידן אלכסנדר.\nב-13 באוקטובר החל יישום עסקת שחרור החטופים השלישית, שבה התחייב חמאס להשיב את כל החטופים החיים ואת כל גופות החטופים שברשותו. ראשית הושבו בשתי פעימות כל 20 החטופים החיים שנותרו. בין 13 אוקטובר ל-25 בנובמבר, הושבו על ידי חמאס 26 גופות חטופים, כולל גופתו של החייל הדר גולדין שנחטפה בצוק איתן.\nנכון ל-30 בנובמבר 2025, נשארו בשבי שתי גופות של חטופים שנקבע מותם: גופתו של רס\"ל רן גואילי וגופתו של סותטיסאק רינטלאק, חטוף אזרח תאילנד.",
    "pageid": 2267673
  },
  {
    "title": "הכוכב הבא",
    "extract": "הכוכב הבא (מהעונה השלישית ועד השביעית ובעונה העשירית והאחת עשרה נקראה \"הכוכב הבא לאירוויזיון\", בעונה ה-12 נקראת \"הכוכב הבא של ישראל לאירוויזיון\") היא תוכנית מציאות ישראלית, אשר היוותה המשך לקדם-אירוויזיון מהעונה השנייה ועד השביעית ומאז העונה העשירית. שידור התוכנית החל בערוץ 2 ב-2 בספטמבר 2013 במסגרת שידורי קשת, ומנובמבר 2017 היא משודרת בערוץ קשת 12. התוכנית מהווה מעין המשך לתוכנית \"כוכב נולד\", כאשר במרכזה תחרות שירה בין כישרונות חדשים בתחום. בניגוד ל\"כוכב נולד\", בתוכנית זו הקהל שמשתתף בצילומי התוכנית מצביע למתמודדים (באפליקציה), והחל מהעונה השנייה, היא אינה משודרת בשידור חי, למעט שידור הגמר. סימן ההיכר הבולט של הפורמט החדש הוא המסך שעולה אם המתמודד קיבל מהקהל באולפן ומהשופטים מספיק קולות כדי לעבור את הרף הנדרש כדי לעבור לשלב הבא. פורמט \"הכוכב הבא\" נמכר לרשת ABC האמריקאית, לערוץ M6 הצרפתי, לערוץ ITV בבריטניה ולערוצים במדינות נוספות כגון: רוסיה, איטליה, גרמניה, הונגריה, טורקיה, ברזיל, פורטוגל, סין, אינדונזיה, יוון, ארגנטינה והודו.\nבנובמבר 2015, לפני תחילת שידור העונה השלישית, הוחלט כי שמה של התוכנית ישונה רשמית ל\"הכוכב הבא לאירוויזיון\", לאחר שטדי הפקות וקשת חתמו עם רשות השידור על שיתוף הפעולה לשליחת הזוכה לתחרות האירוויזיון בפעם השנייה ברציפות.\nבעונה הראשונה של התוכנית זכה אביתר קורקוס. לאחר מכן נקבע כי זוכה העונה יהיה נציג ישראל באירוויזיון בשנת הזכייה שלו, והזוכים בעונות אלה הם נדב גדג', חובי סטאר, אימרי זיו, נטע ברזילי (שלאחר מכן זכתה באירוויזיון 2018), קובי מרימי (שהיה הנציג של ישראל באירוויזיון 2019 שנערך בתל אביב) ועדן אלנה (שייצגה את ישראל באירוויזיון 2021, לאחר ביטול אירוויזיון 2020). בעונה השמינית ותשיעית של התוכנית, זוכה העונה זכה במיליון שקלים. מעונה העשירית הפרס לזוכה חזר להיות ייצוג ישראל באירוויזיון.\nב-12 בדצמבר 2019 פרסם בתחילה תאגיד השידור הישראלי כי החל משנת 2022 ייבחר נציג ישראל באירוויזיון במתכונת קדם-אירוויזיון, שישודר לראשונה בכאן 11, אולם ב-2021 הוחלט בתאגיד כי יתקיים מכרז שבו תיבחר תוכנית מגוף שידור אחר לבחירת הנציג לאירוויזיון – כאשר \"הכוכב הבא\" הגישה מועמדות – אולם התוכנית \"אקס פקטור ישראל\" מרשת 13 שהתמודדה מולה זכתה במכרז ותבחר את הנציג הישראלי לאירוויזיון 2022. בכך סיימה \"הכוכב הבא\" את תפקידה כ\"קדם אירוויזיון\" וחזרה לאוויר ביוני 2021 עם פרס של מיליון שקלים חדשים. ב-5 ביוני 2023 הכריז התאגיד כי \"הכוכב הבא\" תחזור לתפקד כ\"קדם אירוויזיון\" ושהנציג לאירוויזיון 2024 ייבחר במסגרת עונת העשור של התוכנית.",
    "pageid": 1110468
  },
  {
    "title": "הכוכב הבא של ישראל לאירוויזיון 2026",
    "extract": "הכוכב הבא של ישראל לאירוויזיון 2026 היא העונה השתים-עשרה של תוכנית המציאות הישראלית \"הכוכב הבא\". את התחרות מנחים אסי עזר ורותם סלע, ופאנל השופטים מורכב מאיתי לוי, אסף אמדורסקי, קרן פלס, שירי מימון, עדן חסון ושופט אורח שיתחלף בכל פרק. הזוכה בתחרות ייצג את ישראל באירוויזיון 2026, שיתקיים בווינה שבאוסטריה.",
    "pageid": 2490932
  },
  {
    "title": "זגורי אימפריה",
    "extract": "\"זגורי אימפריה\" היא דרמה קומית ישראלית מבית \"HOT\", שזכתה בפרס האקדמיה לטלוויזיה. הסדרה נכתבה על ידי מאור זגורי, שגם ביים את העונה השנייה, ועלתה לשידור ב-8 באפריל 2014 בערוץ HOT3. העלילה עוקבת אחר משפחת זגורי, משפחה סוערת מבאר שבע הנאבקת להסיר קללה אפלה שהוטלה עליה בעקבות מות הסב. \nבשנת 2014 היה הצירוף \"זגורי אימפריה\" למונח המחופש ביותר בגוגל בישראל.",
    "pageid": 1176615
  },
  {
    "title": "זוטרופוליס 2",
    "extract": "זוטרופוליס 2 (באנגלית: Zootopia 2) הוא שמו של הסרט ה-64 בסדרת סרטי ההנפשה הקלאסיים של אולפני ההנפשה של וולט דיסני. הסרט יהיה סרט הרפתקאות קומי. הסרט הוכרז רשמית על ידי מנכ\"ל דיסני, בוב אייגר, בפברואר 2023. הסרט יצא לאקרנים ב-26 בנובמבר 2025.",
    "pageid": 2191608
  },
  {
    "title": "זמיר דחב\"ש",
    "extract": "זמיר דחב\"ש הוא מייסד ושותף במשרד יחסי הציבור \"שלום TELAVIV\". קודם לכן עבד כעיתונאי וכפרסומאי.",
    "pageid": 1314397
  },
  {
    "title": "חטיבת גולני",
    "extract": "חטיבת גולני (חטיבה 1) היא חטיבת חיל רגלים סדירה בצה\"ל שהשתתפה בכל מלחמות ישראל. החטיבה משתייכת לפיקוד הצפון, נמצאת תחת פיקודה של עוצבת געש (אוגדה 36).\nחיילי חטיבת גולני חובשים כומתה חומה עם סמל חיל הרגלים ונועלים נעליים שחורות. הצבע החום מסמל את הלוחמים הראשונים של החטיבה שהיו עובדי אדמה שגויסו. דגל החטיבה הוא בצבעי ירוק וצהוב המסמל את שטחי הלחימה, גם בצפון וגם בדרום. סמלה של החטיבה, הנמצא גם על תג היחידה, הוא עץ זית בעל שורשים עמוקים ביותר, שעוצב על ידי דוד אלף. זאת, אף על פי שההשראה לציור העץ הייתה ככל הנראה של עץ אלון. בשנת 1979 ניטע עץ זית על יד \"קירות הזעקה\" במוזיאון גולני.\nמחטיבת גולני צמחו הרמטכ\"לים מרדכי גור, משה לוי, גבי אשכנזי וגדי איזנקוט שהיו אף מפקדי החטיבה. מאיר עמית ראש המוסד היה מג\"ד ומח\"ט בחטיבה. מפקדים רבים בחטיבה כמו אברהם יפה, משה פלד, אריאל שרון, רחבעם זאבי, יונה אפרת, אורי שגיא, יקותיאל אדם, משה קפלינסקי, אמיר דרורי, יאיר נוה, תמיר ידעי, רסאן עליאן, שלומי בינדר, שי קלפר ועוד הפכו לאלופים בצה\"ל.",
    "pageid": 12300
  },
  {
    "title": "חיים הרצוג",
    "extract": "חיים הֶרְצוֹג (17 בספטמבר 1918; י\"א בתשרי ה'תרע\"ט – 17 באפריל 1997; י' בניסן ה'תשנ\"ז) היה איש צבא, פוליטיקאי, עורך דין וסופר ישראלי שכיהן כנשיאהּ השישי של מדינת ישראל בשנים 1983–1993. בין תפקידיו היה שגריר ישראל באו\"ם, אלוף בצה\"ל וחבר הכנסת.\nהרצוג, יליד בלפסט, הממלכה המאוחדת, היה בנו של הרב יצחק אייזיק הלוי הרצוג, לימים הרב הראשי האשכנזי לישראל. בצעירותו עלה ארצה ושירת ב\"הגנה\" במהלך המרד הערבי הגדול. בהמשך שב לבריטניה, למד משפטים והצטרף לשירות הצבא הבריטי במלחמת העולם השנייה. שב לארץ ב-1947, שירת במלחמת העצמאות והיה מעורב בהקמת אגף המודיעין בצה\"ל. לאחר הקמת המדינה המשיך בקריירה צבאית. הרצוג השתתף במלחמת סיני, התמנה לראש מטה פיקוד הדרום ופרש משירות קבע ב-1962 בדרגת אלוף. הרצוג נמנה בין מקימי מפלגת רפ\"י ובעקבות מלחמת ששת הימים התמנה למושל הצבאי של הגדה המערבית (כולל מזרח ירושלים). מאוחר יותר הוא ניהל קריירה משפטית, והיה שגריר ישראל באו\"ם.\nלאחר סיום כהונתו נבחר הרצוג לחבר הכנסת מטעם סיעת המערך השני ב-1981 וב-1983 ניצח בבחירות לנשיאות בהתמודדות צמודה מול השופט מנחם אלון. הרצוג כיהן בתפקיד נשיא המדינה כעשור, ובמהלך כהונתו העניק חנינה לאנשי השב\"כ הנחקרים במסגרת מעורבותם בפרשת קו 300. נוסף על כך תמך בהקמתה של ממשלת אחדות לאומית (ממשלת ה\"רוטציה\" בין שמעון פרס ליצחק שמיר) בעקבות הבחירות לכנסת האחת עשרה. הרצוג היה לנשיא הראשון שערך ביקור בגרמניה המערבית (ב-1986) כמו גם ביקור רשמי ראשון בארצות הברית (ב-1987). ב-1992 חתמו הנשיא הרצוג מטעם ישראל והמלך חואן קרלוס הראשון מטעמה של ספרד על ביטולו הסמלי של גירוש ספרד במלוא 500 שנה לגירוש. ב-1993 סיים הרצוג את כהונתו השנייה כנשיא ופרש מן החיים הציבוריים. בנו, יצחק הרצוג, מכהן כנשיא מדינת ישראל ה-11.",
    "pageid": 2785
  },
  {
    "title": "חמאם אל-מליח",
    "extract": "חמאם אל-מליח (בערבית: حمامات المالح, תעתיק: חמאמאת אלמאלח) הוא אתר בנחל מלחה (ואדי אל-מליח) במזרח השומרון, בו נובעים מים חמים. האתר נמצא כשלושה קילומטר מערבית לכביש הבקעה, בסמוך לכביש המחבר את כביש אלון לעיירה טובאס (כביש 5799).\nהמעיינות בחמאם אל-מליח שייכים לקבוצת המעיינות החמים הנובעים בשקע הירדן. נביעות דומות יש בחמת גדר ובחמי טבריה. אין במקום סידורים לרחצה מסודרת במים החמים.",
    "pageid": 445423
  },
  {
    "title": "חסרי בושה",
    "extract": "חסרי בושה (באנגלית: Shameless) היא סדרת טלוויזיה אמריקאית מסוגת דרמה קומית, אשר שודרה ברשת שואוטיים. הסדרה מבוססת על הסדרה הבריטית \"לגדול בלי בושה\" ששודרה בערוץ 4 הבריטי. עלילת הסדרה מתרחשת בשכונות העוני והפשע של דרום שיקגו. בארצות הברית, עלתה הסדרה לאוויר ב-9 בינואר 2011. \nעונתה השישית של הסדרה עלתה לשידור ב-10 בינואר 2016. הסדרה חודשה לעונה שביעית, אשר עלתה לשידור ב-2 באוקטובר 2016. בדצמבר 2016 חודשה הסדרה גם לעונה שמינית, אשר עלתה לשידור ב-5 בנובמבר 2017. הסדרה חודשה גם לעונה תשיעית, אשר עלתה לשידור ב-9 בספטמבר 2018. בכך הפכה \"חסרי בושה\" לסדרת המקור ארוכת הימים ביותר בתולדות רשת \"שואוטיים\". העונה התשיעית אף כוללת 14 פרקים לעומת 12 בעונות הקודמות, ושידורה פוצל לשני חלקים. החלק הראשון שודר בספטמבר–אוקטובר 2018 והחלק השני שודר במהלך ינואר–מרץ 2019. ב-30 באוגוסט 2018, זמן קצר לפני עליית העונה התשיעית, הודיעה אמי רוסום (פיונה) כי תעזוב את הסדרה לאחר עונה זו. ב-7 באוקטובר 2018 הודיע גם קמרון מונאהן (איאן) על עזיבתו במהלך עונה זו. בינואר 2019 חודשה הסדרה גם לעונה עשירית, אשר עלתה לשידור ב-10 בנובמבר 2019, וכן נודע כי מונאהן ישוב לסדרה בעונה זו. בינואר 2020 חודשה הסדרה לעונה 11 ואחרונה. בכך השוותה הסדרה בגרסתה האמריקאית את מספר העונות של סדרת המקור הבריטית \"לגדול בלי בושה\". שידור עונה זו תוכנן תחילה לקיץ 2020, אולם הפקתה נדחתה בעקבות מגפת הקורונה, ולבסוף עלתה לשידור ב-6 בדצמבר 2020. פרק הסיום של הסדרה שודר ב-11 באפריל 2021.\nקיימים הבדלים רבים בין הדמויות ובין עלילות הסדרה הבריטית לבין זו האמריקאית, לדוגמה איאן בגרסה המקורית לא מצטרף לפנימייה צבאית ובנוסף בסדרה הבריטית פיונה וסטיב עוזבים את הסדרה בסוף עונה 2 והרבה דמויות מפתח נוספות עוזבות בהמשך הסדרה.\nהסדרה זכתה במספר מועמדויות לפרסים, ביניהם פרס אמי ופרס גלובוס הזהב, בין היתר על הופעתם של אמי רוסום, ג'ואן קיוזאק וויליאם ה' מייסי, כאשר זה האחרון זכה בפרס גילדת שחקני המסך לשחקן הטוב ביותר בסדרת דרמה לשנת 2015.\nבישראל, הסדרה שודרה בערוץ HOT3, ולאחר מכן עברה לערוץ HOT Plus (כיום \"HOT HBO\").",
    "pageid": 875833
  },
  {
    "title": "טבח שבעה באוקטובר",
    "extract": "טבח שבעה באוקטובר היה מתקפת פתע רחבת היקף מצד גורמי טרור מרצועת עזה נגד יעדים אזרחיים וצבאיים בדרום ישראל. המחבלים ביצעו טבח, אונס, ביזוי גופות, וידוא הריגה על אזרחים, חטיפת אזרחים, בזיזת רכוש, פשעי מלחמה ופשעים נגד האנושות.\nחמאס, ארגון טרור אסלאמיסטי־סוני פלסטיני, תכנן והוביל את המתקפה לצד ארגוני טרור נוספים החברים בחדר המבצעים הפלסטיני המשותף, בהם הג'יהאד האסלאמי, ואף בסיוע תושבי הרצועה שאינם משויכים לארגון טרור.\nבבוקר שבת, 7 באוקטובר 2023, שמחת תורה ה'תשפ\"ד, החל מטח ירי רקטי ופצצות מרגמה, מסיבי וחריג בהיקפו לעבר ישראל. בחסות המטח חדרו יבשתית, אווירית וימית כ-6,000 מחבלים לשטח ישראל מ־114 פרצות בגדר המערכת, בחזית של כ־60 ק\"מ. הם תקפו והשתלטו על בסיסי צה\"ל ומוצביו וניהלו קרבות ירי עם כוחות הביטחון. בד בבד הם חדרו ליישובים אזרחיים, כבשו את חלקם, רצחו וחטפו מאות מתושביהם. המחבלים תיעדו את המתקפה ופעולותיהם הופצו במכוון ברשתות החברתיות על מנת ליצור פחד ציבורי, כחלק מלוחמה פסיכולוגית.\nבמתקפה נרצחו ונהרגו 1,163 ישראלים וזרים, רובם אזרחים, ונפצעו מעל 3,300 בהם כ־360 במצב אנוש או קשה.\nבמהלך המתקפה בוצע טבח ב\"פסטיבל נובה\" ליד קיבוץ רעים, שהיה לפיגוע הטרור הבודד הגדול בתולדות מדינת ישראל. במהלך המתקפה נרצחו ונחטפו אזרחים רבים, ביניהם נשים, ילדים וקשישים, וזאת תוך כדי התעללות פיזית, נפשית ומינית. 251 אנשים נחטפו לרצועת עזה, בהם גם חיילי צה\"ל ואזרחים זרים, אך רובם אזרחים ישראלים, ובכללם תינוקות, ילדים, נשים וזקנים. ליישובי עוטף עזה נגרם נזק רב, וכן גם ליישובים נוספים.\nעיקר המתקפה הסתיים בתוך שלושה ימים, עם החזרת השליטה ביישובים הישראלים לידי צה\"ל ולכידת רוב המחבלים שהסתננו לישראל. הלחימה המתמשכת המרכזית נגמרה ב־8 באוקטובר, כאשר כמה קרבות נמשכו ומחבלים שהסתגרו בבתים ונלחמו בצה\"ל נהרגו ב־9 באוקטובר. נוסף על כך, מחבלים הופיעו באזור זיקים ונלחמו בצה\"ל גם ב־11 באוקטובר ומחבלים נוספים נהרגו בזיקים ב־12 באוקטובר.\nהטבח נחשב למתקפה הקשה ביותר של ארגון טרור על מדינת ישראל מיום הקמתה, וכן ליום הקטלני ביותר לעם היהודי מאז השואה. המתקפה השפיעה על החברה הישראלית השפעה מרחיקת לכת והמחדל שאפשר אותה גרם למשבר אמון בין הציבור לבין מוסדות השלטון. בעקבות המתקפה יצאה מדינת ישראל למלחמת חרבות ברזל.\nהמתקפה יצאה לפועל למחרת יום השנה (הלועזי) ה־50 לפתיחת מלחמת יום הכיפורים (6 באוקטובר 1973), שבה הופתעה ישראל על ידי צבאות מצרים וסוריה. תחקירים של צה\"ל גילו שהמתקפה תוכננה במשך שנה, מאז 2022, והרעיון לבצע מתקפה שכזאת עלה 7 שנים מוקדם יותר. ב־2021 מצא צה\"ל תרשים של חמאס שבו מתואר הרעיון של המתקפה על ישראל. לפי מספר גורמים, תוכנית חמאס הייתה שאפתנית בהרבה. לפי גרסה אחת היא כללה הסתערות על חלקים נוספים של הדרום, ושליחת חוליות מחבלים לערים במרכז.",
    "pageid": 2266879
  },
  {
    "title": "יוסי בנאי",
    "extract": "יוסי בנאי (13 באפריל 1932, ז' בניסן ה'תרצ\"ב – 11 במאי 2006, י\"ג באייר ה'תשס\"ו) היה זמר, שחקן קולנוע ותיאטרון, פזמונאי, סופר, קומיקאי, קריין, תסריטאי ובמאי תיאטרון ישראלי. חתן פרס ישראל לתיאטרון לשנת תשנ\"ח (1998) ופרס התיאטרון הישראלי לשנת 2004. בנאי נחשב לאחד מגדולי אמני הבמה של ישראל.",
    "pageid": 31943
  },
  {
    "title": "יעל אלקנה",
    "extract": "יעל אלקנה (נולדה ב-20 בנובמבר 1992) היא שחקנית, זמרת ודוגמנית ישראלית, שהייתה מועמדת לפרס האקדמיה לטלוויזיה.",
    "pageid": 1802672
  },
  {
    "title": "יפעת תומר-ירושלמי",
    "extract": "יפעת תומר-ירושלמי (נולדה בשנת 1974) היא קצינה בצה\"ל בדרגת אלוף ששירתה כפרקליטה הצבאית הראשית, והיא האישה השנייה בתולדות צה\"ל בדרגה זו. שירתה גם כיועצת הרמטכ\"ל לענייני מגדר (יוהל\"ם).\nבאישורה הודלף סרטון מתוך חומרי החקירה שבידי הפרקליטות הצבאית בעניין פרשת ההתעללות במחנה שדה תימן, ובעקבות חשיפת הפרשה נפתחה חקירה פלילית בחשד לשיבוש מהלכי משפט, מרמה והפרת אמונים בגין מסירת מידע שקרי לייעוץ המשפטי לממשלה ולבג\"ץ, והיא התפטרה מתפקידה ב-31 באוקטובר 2025.",
    "pageid": 1938936
  },
  {
    "title": "ירושלים",
    "extract": "יְרוּשָׁלַיִם (‏‏Ⓘ‏; בערבית: ‏‏Ⓘ‏, נהגה אל־קֻדְס [משמעות מילולית: הקדושה או מקום הקודש]; או לחלופין أُورُشَلِيم, אוּרֻשַׁלִים) היא בירתה של מדינת ישראל, והעיר הגדולה ביותר בה. היא שוכנת בהרי יהודה, על קו פרשת המים הארצי של ארץ ישראל, בין הים התיכון וים המלח, ברום ממוצע של 820 מטר מעל פני הים. בירושלים שוכנים על פי חוק מוסדות הממשל של ישראל: הכנסת, בית המשפט העליון, משכן הנשיא, בית ראש הממשלה, המטה הארצי של המשטרה ורוב משרדי הממשלה. נכון לסוף מאי 2024, מתגוררים בה כמיליון תושבים.\nהעיר מקודשת לשלוש הדתות האברהמיות: היהדות, הנצרות והאסלאם. היא הייתה המרכז הדתי והמדיני של חיי העם היהודי בימי קדם: בה שכן בית המקדש, והיא הייתה בירת ממלכת יהודה תחת בית דוד ושוב בימי בית חשמונאי ובית הורדוס. העיר שימשה מושא כמיהתו וכיסופיו של העם היהודי בגלות, והיא מוזכרת בהבלטה בסידור התפילה היהודי, כגון בברכת המזון הנאמרת מדי יום, וכן בתפילת שמונה עשרה. משום חשיבותה הדתית לשלוש הדתות המונותאיסטיות הייתה לאורך הדורות מוקד למאבקים ולסכסוכים.\nירושלים החלה כיישוב סמוך למעיין הגיחון, באתר המכונה כיום \"עיר דוד\", כבר בתקופה הכלכוליתית, אם כי צביונה העירוני ניכר בעיקר מתקופת הברונזה התיכונה. עד לאמצע תקופת הבית הראשון, ושוב עד אמצע תקופת הבית השני, היה מוקד היישוב בגבעה זו, וממנה התפשטה העיר אל הר ציון ואל תחומי העיר העתיקה של ימינו, בעוד שליבה המדיני והדתי של העיר שכן בהר הבית. ערב חורבן ירושלים בשנת 70 לספירה הגיעה העיר לשיא גודלה ההיסטורי, שעמד בעינו עד לסוף המאה ה-19. בתקופה שבין שני מועדים אלה נתחמה ירושלים לשטח המוקף כיום בחומות העיר העתיקה, ורק בסוף המאה ה-19 החלה הקמתן של שכונות חדשות מחוץ לחומות. בראשית המאה ה-21 מאכלסות שכונות אלו את הרוב המוחלט של תושבי העיר. ב־1981 הוכרזה העיר העתיקה של ירושלים כאתר מורשת עולמית על ידי ארגון אונסק\"ו, וב־1982 היא נכנסה לרשימת האתרים בעולם הנמצאים בסיכון בשל מה שהארגון מכנה כ\"חשש מאובדן משמעותי של אותנטיות היסטורית ומשמעות תרבותית, העדר מדיניות שימור והשפעות של תכנון העיר\".",
    "pageid": 325
  },
  {
    "title": "ליאל קייזר",
    "extract": "ליאל קייזר (נולדה ב־2 בנובמבר 1988) היא עיתונאית, כתבת טלוויזיה ורדיו ישראלית, ראש התחום הכלכלי ב\"כאן – תאגיד השידור הישראלי\".",
    "pageid": 1954344
  },
  {
    "title": "מבצע עם כלביא",
    "extract": "מבצע \"עם כלביא\", המכונה גם מלחמת איראן–ישראל (בפרסית: جنگ ایران و اسرائیل), היה עימות צבאי ישיר בין ישראל לאיראן שהתקיים בין 13 ל-24 ביוני 2025 במסגרת זירת איראן במלחמת חרבות ברזל. המבצע נפתח במתקפת פתע ישראלית שכללה סיכולים ממוקדים של בכירי מערכת הביטחון האיראנית, בהם מפקד המטה הכללי של הכוחות המזוינים של איראן מוחמד באקרי ומפקד משמרות המהפכה חוסיין סלאמי, וכן מדעני גרעין בכירים. בנוסף הותקפו מתקני הגרעין נתנז, פרצ'ין ופורדו, אתרי טילים בליסטיים, ומיליציות פרו-איראניות בסוריה ובעיראק, לצד מתקפות סייבר שהשביתו זמנית את מערכות ההגנה האווירית של איראן. בתקיפות נהרגו מעל 1,060 בני אדם, כמחציתם אזרחים.\nבתגובה שיגרה איראן למעלה מ־1,000 כטב\"מים ו־500 טילים בליסטיים לעבר ישראל, שגרמו למותם של כ־30 אזרחים ולנזקים כבדים לרכוש. ב-22 ביוני הצטרפה ארצות הברית למערכה ותקפה את מתקני גרעין באיראן באמצעות פצצות MOP ממפציצי B-2, מתקפה שעיכבה את תוכנית הגרעין האיראנית בכמה חודשים עד שנים. ב־24 ביוני הושגה הפסקת אש בתיווך אמריקני. בסיכום הפעילות דיווח צה\"ל על תקיפת כ־900 מטרות בכ־1,500 גיחות.\nנשיא ארצות הברית דונלד טראמפ כינה את המבצע \"מלחמת 12 הימים\" ברשת החברתית Truth Social. הכינוי אומץ בישראל ומחוצה לה.",
    "pageid": 2452648
  },
  {
    "title": "מונדיאל 2026",
    "extract": "מונדיאל 2026 (באנגלית: 2026 FIFA World Cup; בספרדית: Copa Mundial de la FIFA de 2026; בצרפתית: Coupe du monde de la FIFA de 2026) יהיה טורניר גביע העולם בכדורגל לנבחרות גברים של פיפ\"א ה-23, שעתיד להתקיים בקיץ 2026. הטורניר יתקיים ב-16 ערים בשלוש מדינות באמריקה הצפונית: ארצות הברית, מקסיקו וקנדה, כאשר רבע הגמר, חצי הגמר והגמר, יתקיימו בארצות הברית בלבד. טורניר זה יהיה הראשון לכלול 48 נבחרות.\nהצעתן של ארצות הברית, מקסיקו וקנדה גברה על הצעה של מרוקו במהלך הצבעה בקונגרס ה-68 של פיפ\"א שנערך במוסקבה. זהו המונדיאל הראשון מאז מונדיאל 2002 שנערך ביותר ממדינה אחת, והראשון אי פעם שנערך בלמעלה משתי מדינות. מקסיקו, שאירחה בעבר את מונדיאל 1970 ומונדיאל 1986, תהפוך למדינה הראשונה שמארחת את המונדיאל שלוש פעמים. ארצות הברית אירחה בעבר את מונדיאל 1994.\nב-18 במאי 2023 פורסם הלוגו הרשמי של הטורניר, שעוצב על ידי לוסיו בוסקרדין.",
    "pageid": 1475022
  },
  {
    "title": "מוריס קאהן",
    "extract": "מוריס קאהן (נולד ב-5 במרץ 1930 בבאנוני, דרום אפריקה) הוא מיליארדר ישראלי, איש עסקים, ונדבן, ממייסדי דפי זהב ואמדוקס. בשנת 2011 דורג קאהן במקום השמיני ברשימת עשירי ישראל של העיתון דה מרקר, עם הון בשווי של כ-1.6 מיליארד דולר.",
    "pageid": 809518
  },
  {
    "title": "מידברן",
    "extract": "מידברן (באנגלית: Midburn) הוא פסטיבל ואירוע אמנות המוקדש לרעיון של 'ביטוי עצמי מוחלט' המופק על ידי עמותה רשומה בעלת שם זהה. האירוע נערך בנגב החל משנת 2014 ומתבסס על עשרה עקרונות. האירוע הוא הגרסה המקומית לאירוע ברנינג מן הנערך מדי שנה במדבר הסלע השחור שבצפון מדינת נבדה שבארצות הברית. האירוע מוגדר כאירוע אזורי רשמי של קהילת האיש הבוער העולמית, והוא האירוע השני בגודלו בעולם מחוץ לארצות הברית, שני בגודלו לאירוע בדרום אפריקה.\nמקור השם מידברן לא לגמרי הוסכם, אחד ההסברים הוא צירוף המילים מדבר ושרפה (\"Burn\") וכן מתוך \"מיידיות\" - אחד מעקרונות היסוד של האירוע והקהילה' הסבר אחר הוא הלחם שם Middle East Burning Man שיצר את MidBurn.",
    "pageid": 1225121
  },
  {
    "title": "מיכאל אוחנה",
    "extract": "מיכאל אוחנה (נולד ב-4 באוקטובר 1995) הוא כדורגלן ישראלי המשחק בעמדת הקשר ההתקפי במכבי חיפה.",
    "pageid": 1371576
  },
  {
    "title": "מיכל ויצמן (שחקנית)",
    "extract": "מיכל ויצמן (נולדה ב-9 בנובמבר 1982) המוכרת גם בשם הבמה \"מיכל הקטנה\", היא שחקנית, כוכבת ילדים, זמרת וסופרת ילדים ישראלית.",
    "pageid": 1055933
  },
  {
    "title": "מכבי חיפה (כדורגל)",
    "extract": "מכבי חיפה הוא מועדון כדורגל ישראלי מהעיר חיפה המשחק בליגת העל הישראלית. המועדון הוקם בשנת 1913, והוא נמנה עם המועדונים הוותיקים ביותר בליגה הבכירה בארץ ישראל (השתתף בעונת הבכורה 1931/1932). החל משנת 1992 הוא מנוהל על ידי איש העסקים יעקב שחר, שמכהן כנשיא המועדון. המועדון כולל גם קבוצות נוער, נערים וילדים ובתי ספר לכדורגל.\nצבע התלבושת הביתית הקבועה של המועדון הוא ירוק, ולאורך השנים שולב בה גם הצבע הלבן. החל משנת 1955 ועד 2014 ערכה הקבוצה את משחקי הבית שלה באצטדיון קריית אליעזר. החל מעונת 2014/2015 משחקת הקבוצה באצטדיון סמי עופר.\nברוב התארים שלו זכה המועדון החל משנות השמונים של המאה ה-20, והוא הפך לאחד מהמובילים בכדורגל הישראלי. המועדון זכה לאורך שנותיו ב-15 אליפויות ישראל, בשישה גביעי מדינה, בחמישה גביעי טוטו ובחמישה גביעי אלוף האלופים. כמו כן, הוא הגיע להישגים רבים במפעלים האירופיים: הוא המועדון הישראלי הראשון בתולדות הכדורגל הישראלי שהעפיל לשלב הבתים של ליגת האלופות (בעונת 2002/2003), הראשון שהעפיל בפעם השנייה לשלב זה של המפעל (בעונת 2009/2010) והיחיד שהעפיל שלוש פעמים (פעם נוספת ב-2022/2023). בנוסף, הוא המועדון היחיד שהעפיל לרבע גמר גביע אירופה למחזיקות גביע (בעונת 1998/1999). המועדון חבר שותף בארגון המועדונים האירופיים.",
    "pageid": 1739
  },
  {
    "title": "מכבי תל אביב (כדורגל)",
    "extract": "מכבי תל אביב הוא מועדון כדורגל ישראלי מהעיר תל אביב, שנחשב למועדון הכדורגל המוביל והמעוטר בישראל, ומשחק בליגת העל. המועדון הוקם בשנת 1906 והוא נמנה עם המועדונים הוותיקים ביותר בליגה הבכירה בארץ ישראל כשהשתתף בעונת הבכורה, ומאז 2009 הוא בבעלות המיליארדר היהודי-קנדי מיטשל גולדהאר. המועדון חבר מן המניין בארגון המועדונים האירופיים.\nמכבי תל אביב היא הקבוצה המעוטרת ביותר בכדורגל הישראלי. הקבוצה מובילה את טבלת הקבוצות הזוכות באליפות המדינה עם 26 אליפויות ואת טבלת הזוכות בגביע המדינה עם 24 גביעים, מתוכם שבעה נלקחו בעונת דאבל (אליפות וגביע) ואחד בעונת טרבל (אליפות, גביע המדינה וגביע הטוטו, 2014/2015). כמו כן, מובילה הקבוצה גם את טבלת הזוכות בגביע הטוטו לליגת העל, עם 9 זכיות. מכבי תל אביב זכתה פעמיים בגביע אסיה לקבוצות, והיא הקבוצה היחידה בישראל ששיחקה בליגה הראשונה בכל עונותיה ומעולם לא ירדה לליגת המשנה.\nאצטדיון בלומפילד הוא אצטדיונה הביתי של מכבי תל אביב. צבעי הקבוצה הם צהוב וכחול. כינוייה הבולטים של הקבוצה הם \"מכבי\" ו\"הצהובים\".\nמכבי תל אביב היא אחת משלוש הקבוצות הישראליות שהעפילו לשלב הבתים של ליגת האלופות ומשחקת כדרך קבע במפעלים האירופיים.",
    "pageid": 584855
  },
  {
    "title": "מלאכי (סרט)",
    "extract": "מלאכי הוא סרט תיעודי ישראלי משנת 2025, שהופק ובוים על ידי עדו בהט ונעם דמסקי. הסרט עוקב אחר סיפור נטישתו של תינוק בשם מלאכי שנולד עם תסמונת נדירה, והמסע שהוא עובר בחייו עם משפחתו האומנת, קשריו עם הוריו הביולוגיים ושאלת החיפוש אחר כפרה לנטישתם. הסרט זכה בפרס הסרט התיעודי הטוב ביותר ובפרס העריכה בפסטיבל הקולנוע ירושלים 2025.",
    "pageid": 2493539
  },
  {
    "title": "מרשעת (סרט)",
    "extract": "מרשעת (באנגלית: Wicked; מוכר גם בשם Wicked Part I) הוא סרט פנטזיה מוזיקלי אמריקאי משנת 2024 שביים ג'ון מ. צ'ו, על פי תסריט מאת ויני הולצמן וסטיבן שוורץ. הסרט מבוסס על המערכה הראשונה של המחזמר הבימתי באותו השם שעובד עבור תיאטראות ברודוויי בשנת 2003, על פי רומן באותו שם מאת גרגורי מגוויר שיצא לאור בשנת 1995 ודמויות מהרומן \"הקוסם מארץ עוץ\" שנכתב בשנת 1900 על ידי ל. פרנק באום ועיבודו הקולנועי משנת 1939 שהופץ על ידי מטרו גולדווין מאייר.\nבסרט מככבות סינתיה אריבו ואריאנה גרנדה-בוטרה בתפקידיהן הראשיים של אלפבה תרופ וגלינדה אפלנד, ולצדן מככבים ג'ונתן ביילי, אית'ן סלייטר, בואן יאנג, מריסה בוד, פיטר דינקלג', מישל יאו וג'ף גולדבלום. עלילת הסרט מתרחשת בארץ עוץ לפני הגעתה של דורותי גייל מקנזס, ומגוללת את סיפור היכרותן של אלפבה וגלינדה, החל מלימודיהן באוניברסיטת שיז ועד להפיכתן אל המכשפה המרשעת מן המערב והמכשפה הטובה מן הצפון.\nבשנת 2012, הכריזה \"סרטי יוניברסל\" על פיתוח הסרט, כשעל ההפקה בפועל הופקד המפיק מארק פלאט. לאחר תהליך פיתוח ממושך ועיכובים מרובים עקב התפרצות מגפת הקורונה, נמסר בשנת 2021 כי את הסרט יביים צ'ו, וכי לתפקידים הראשיים לוהקו אריבו וגרנדה. צילומי הסרט החלו בדצמבר 2022 באנגליה, אך הושבתו ביולי 2023 עד לנובמבר 2023 עקב שביתת אמני הטלוויזיה והרדיו. לאחר סיום השביתה, התחדשו צילומי הסרט והסתיימו בינואר 2024.\nבכורת הסרט התקיימה בתיאטרון סטייט שבסידני, אוסטרליה, ב-3 בנובמבר 2024. בארצות הברית, הסרט עלה לאקרנים ב-22 בנובמבר 2024; ובישראל, ב-21 בנובמבר 2024. סרט ההמשך, שיהווה את המערכה השנייה של המחזמר הבימתי, עלה לאקרנים ב-21 בנובמבר 2025.",
    "pageid": 2040085
  },
  {
    "title": "משחקי השף",
    "extract": "משחקי השף היא תוכנית מציאות ישראלית שעוסקת בבישול, המשודרת החל מ-19 בינואר 2014 במסגרת שידורי הזכיינית רשת. שתי העונות הראשונות שודרו בערוץ 2, והעונה השלישית ואילך משודרות בערוץ 13. הפורמט של התוכנית פותח ב\"רשת\" בשיתוף תאגיד המדיה הבינלאומי ITV. פורמט התוכנית נמכר לרשת RTL.\nשידורה של העונה הראשונה החל ב-19 בינואר 2014, ופרק הגמר שודר ב-8 באפריל 2014, והרייטינג היה 32.9%. שידורה של העונה השנייה החל ב-28 בפברואר 2016, ופרק הגמר שודר ב-23 במאי 2016, והרייטינג היה 30.8%. העונה השלישית עלתה ברשת 13 ב-15 במאי 2018, ובה השף יוסי שטרית החליף את השף מאיר אדוני, שעבר לתוכנית בייק אוף ישראל של קשת 12. פרק הגמר של העונה שודר ב-4 בספטמבר 2018, והרייטינג היה 13.9%. ב-7 באוקטובר החלה עונת הקונדיטוריה של \"משחקי השף\", בשם \"משחקי השף: קונדיטור\", אליה הצטרף לצוות השופטים הקונדיטור ארז קומרובסקי. תוכנית הגמר התקיימה ב-27 בנובמבר. העונה הרביעית עלתה לשידור ב-30 באוקטובר 2019 והסתיימה ב-25 בפברואר 2020. העונה החמישית עלתה לשידור ב-17 באפריל 2021 והסתיימה ב-9 באוקטובר 2021. העונה השישית עלתה לשידור ב-5 בספטמבר 2022 והסתיימה ב-7 בפברואר 2023.\nהעונה השביעית עלתה לשידור ב-5 באוגוסט 2024 והסתיימה ב-29 בדצמבר 2024.\nהעונה השמינית עלתה ב-8 בנובמבר 2025.",
    "pageid": 1163612
  },
  {
    "title": "נגבה",
    "extract": "נֶגְבָּה הוא קיבוץ מתנועת הקיבוץ הארצי השומר הצעיר באזור מישור החוף הדרומי ליד הערים קריית מלאכי, קריית גת ואשקלון השייך למועצה אזורית יואב. שטח הקיבוץ כ-12,000 דונם.\nמקור שמו של הקיבוץ הוא בבראשית, י\"ג, י\"ד: \"וה' אָמַר אֶל-אַבְרָם שָׂא נָא עֵינֶיךָ וּרְאֵה, מִן-הַמָּקוֹם אֲשֶׁר-אַתָּה שָׁם, צָפֹנָה וָנֶגְבָּה, וָקֵדְמָה וָיָמָּה\".\nבאתוס הישראלי מוכרת נגבה בזכות המערכה על נגבה במלחמת העצמאות.",
    "pageid": 99722
  },
  {
    "title": "נטע ריסקין",
    "extract": "נטע ריסקין (נולדה ב-28 באוקטובר 1976) היא שחקנית טלוויזיה וקולנוע ישראלית; זוכת פרס האקדמיה הישראלית לטלוויזיה לשנת 2015 לשחקנית הטובה ביותר בסדרת דרמה, על תפקידה ב\"שטיסל\"; זוכת פרס אופיר לשחקנית הראשית הטובה ביותר לשנת 2025 על תפקידה בסרט \"נאנדאורי\".",
    "pageid": 943924
  },
  {
    "title": "עדי הימלבלוי",
    "extract": "עדי הִימֶלְבְּלוֹי (נולדה ב-27 בנובמבר 1984) היא פרזנטורית, דוגמנית, מנחה, מדבבת ושחקנית ישראלית.",
    "pageid": 148192
  },
  {
    "title": "עידן רפאל חביב",
    "extract": "עידן רפאל חביב (נולד ב-7 בפברואר 1980) הוא זמר-יוצר, מלחין, פזמונאי, מוזיקאי ושחקן ישראלי.",
    "pageid": 1000305
  },
  {
    "title": "ענת אלימלך",
    "extract": "ענת אלימלך (8 במרץ 1974 – 2 בדצמבר 1997) הייתה דוגמנית ושחקנית ישראלית. נרצחה על ידי בן זוגה לשעבר.",
    "pageid": 21054
  },
  {
    "title": "פאר טסי",
    "extract": "פאר טסי (נולד ב-10 במאי 1984) הוא זמר-יוצר ומלחין ישראלי, זוכה פסטיבל הזמר והפזמון לשנת 2013, פרס אקו\"ם לשיר השנה 2015 ולאלבום השנה 2023 ופרסי איש השנה ואלבום השנה של גלגלצ לשנת תשפ\"ד.",
    "pageid": 1151673
  },
  {
    "title": "פרשת וישלח",
    "extract": "פרשת וַיִּשְׁלַח היא הפרשה השמינית בספר בראשית. לפי החלוקה המקובלת לפרקים, היא מתחילה בפרק ל\"ב, פסוק ד' ומסתיימת בסוף פרק ל\"ו.\n\nהפרשה עוסקת בקורותיהם של יעקב ומשפחתו בדרכם מחרן לבית הוריו בחברון. הפרשה מתארת באריכות את פגישת יעקב עם אחיו עשו וקורותיו בשכם עד לאונס דינה בתו, הולדת בנימין ופטירת אשתו האהובה רחל. בסוף המסע יעקב מגיע לאביו בחברון (אמו מתה כשהיה בדרכו). בסוף הפרשה מתוארת משפחתו של עשו אחיו. שם הפרשה לקוח מהפסוק הראשון של הפרשה: ”וַיִּשְׁלַח יַעֲקֹב מַלְאָכִים לְפָנָיו אֶל-עֵשָׂו אָחִיו, אַרְצָה שֵׂעִיר שְׂדֵה אֱדוֹם”. \nהפרשה משתרעת על תקופה של כ-23 שנים – ממועד המפגש עם עשו בעת שובו של יעקב מחרן, עד לזמן פטירתו של יצחק. לדברי רש\"י, מכירתו של יוסף המתוארת בפרשה הבאה (וישב), מתרחשת למעשה 12 שנים לפני מותו של יצחק, המוזכר בפרשה הנוכחית (ל\"ה, כ\"ט).\nבפרשת וישלח יש 154 פסוקים (קליט\"ה סימן), 1,976 מילים, ו-7,458 אותיות. את פרשת וישלח קוראים בין התאריכים י\"ג בכסלו–י\"ט בכסלו.\nעל יסוד פסוקים י\"א-י\"ב מפרק ל\"ב בפרשה, הלחין הזמר והיוצר יונתן רזאל את השיר \"קטונתי\".\n\nניתן לחלק את הפרשה לפי הנושאים הבאים:",
    "pageid": 124990
  },
  {
    "title": "רם לוי",
    "extract": "רם לוי (1 באוגוסט 1940 – 30 בנובמבר 2025) היה במאי טלוויזיה וקולנוע, תסריטאי ומפיק ישראלי, שהתמחה בבימוי סרטים עלילתיים ותיעודיים ופרופסור בחוג לקולנוע וטלוויזיה באוניברסיטת תל אביב. חתן פרס ישראל לתקשורת לשנת ה'תשנ\"ג (1993).",
    "pageid": 577660
  },
  {
    "title": "שון קומבס",
    "extract": "שון לאב קומבס (באנגלית: Sean Love Combs; נולד ב-4 בנובמבר 1969 בשם שון ג'ון קומבס), הידוע גם בשמות הבמה שלו פי דידי, דידי, פאפי ופאף דאדי, הוא ראפר, זמר, מפיק מוזיקלי, שחקן ויזם אמריקאי. הוא זכה בשלושה פרסי גראמי ובשני פרסי VMA. קומבס נולד בהארלם וגדל במאונט ורנון שבניו יורק.",
    "pageid": 207499
  },
  {
    "title": "תיקי דיין",
    "extract": "תקווה (תיקי) רוחמה דיין (נולדה ב-16 ביוני 1948) היא שחקנית קולנוע, טלוויזיה ותיאטרון, קומיקאית וזמרת ישראלית. זוכת שני פרסי התיאטרון הישראלי, פרס האקדמיה לטלוויזיה, פרס אופיר ופרס מפעל חיים מטעם אמ\"י. מהשחקניות הבולטות והמוערכות בתיאטרון הישראלי העכשווי.",
    "pageid": 161112
  },
  {
    "title": "אביהו פנחסוב",
    "extract": "",
    "pageid": 1791439
  },
  {
    "title": "אגף התקשוב וההגנה בסייבר",
    "extract": "אגף התקשוב וההגנה בסייבר, שעד שנת 2025 נקרא אגף התקשוב וההגנה בסֶבֶ\"ר, במטה הכללי של צה\"ל הוא הגוף המתווה את מדיניות הקשר, התקשורת, המחשוב, השליטה והבקרה ואבטחת מערכות מידע בצה\"ל. אגף התקשוב הוקם ב־3 במרץ 2003, על יסודות חיל הקשר, האלקטרוניקה והמחשבים. בדומה לאמ\"ן ולחילות האוויר והים, אגף התקשוב אמון על בניין הכוח והפעלתו.\nראש האגף הנוכחי הוא האלוף אביעד דגן. האגף מורכב ממספר חטיבות: חטיבת ההגנה בסב\"ר, חטיבת ההתעצמות, חטיבת ההפעלה, חטיבת המידע והבינה המלאכותית, חטיבת הספקטרום והרשת ומנהלת הטרנספורמציה.\nשמו הקודם של האגף מורכב מהמונח תקשוב – הלחם של תקשורת ומחשוב, ומראשי התיבות סב\"ר – סביבת הרשת – החלופה העברית למונח סייבר.\nהאגף מנחה את תחום התקשוב בזרוע היבשה, בחיל האוויר, בחיל הים ובאגף המודיעין, עובדה המוצאת את ביטויה בסמלי זרועות אלו על סמלו של האגף.",
    "pageid": 98620
  },
  {
    "title": "אופיר סופר",
    "extract": "אופיר סופר (נולד ב-1 באוגוסט 1974, י\"ג באב ה'תשל\"ד) הוא שר העלייה והקליטה וחבר הכנסת מטעם הציונות הדתית. בעבר היה מזכיר מפלגת האיחוד הלאומי–תקומה.",
    "pageid": 1673174
  },
  {
    "title": "אור איתן",
    "extract": "אור איתן (באנגלית: Laser Dome), שנודעה בשם מגן אור, ובתחילת פיתוחה בשם קרן ברזל (Iron Beam), היא מערכת הגנה אקטיבית ישראלית מבוססת נשק לייזר להגנה מפני רקטות, טילים ופצצות מרגמה בטווחים קצרים ומפני כלי טיס לרבות גלשני-אוויר, כלי טיס בלתי מאוישים ורחפנים. המערכת מפותחת על ידי רפאל מערכות לחימה מתקדמות, בשיתוף אלביט מערכות אשר אחראית על פיתוח הלייזר במערכת, ונחשבת פורצת דרך וראשונה מסוגה בעולם.\nישראל מתכננת לפעילות מלאה במערכת בדצמבר 2025, והיא תופעל על ידי מערך ההגנה האווירית של צה\"ל. המערכת תהווה שכבת הגנה נוספת בישראל, הנמוכה ביותר – מתחת לשכבות המבצעיות במערך ההגנה הרב-שכבתית של ישראל: \"כיפת ברזל\" (נגד רקטות קצרות טווח), \"קלע דוד\" (נגד רקטות בטווחים בינוניים, טילים בליסטיים לטווח קצר וטילי שיוט) ומערכות ה\"חץ 2\" ו\"חץ 3\" – ליירוט טילים בליסטיים ארוכי טווח בתוך ומחוץ לאטמוספירה כשבעתיד צפויה להתווסף מערכת הלייזר המוטסת של אלביט מערכות אשר תהווה קפיצת מדרגה מהותית בשכבת ההגנה האווירית. המערכת מבוססת על נשק לייזר שמופק על ידי לייזר מצב מוצק שמאפשר יצירה זולה ובטיחותית של קרן לייזר רבת-עוצמה (100 קילוואט). עקב יעילות המערכת והיירוט הזול, מערכת הביטחון תעדיף ליירט את האובייקט באמצעות מערכת אור איתן על פני מערכות אחרות כגון כיפת ברזל, המשתמשת בטילים מיירטים יקרים מאוד. בתנאי ראות לקויה כגון עננות או סופות חול, פעילות המערכת האופטית מוגבלת, ולכן במקרים כאלו כיפת ברזל היא זו שתוביל את מלאכת היירוט.\nבאוקטובר 2024 ביצעה \"להב ברזל\", גרסה מוקטנת וניידת של המערכת, יירוט בכורה מבצעי כאשר הפילה עשרות כלי טיס בלתי מאוישים של חזבאללה בלחימה בצפון במלחמת חרבות ברזל. זה היה היירוט המבצעי הראשון בעולם של כטב\"ם באמצעות נשק לייזר שורף.",
    "pageid": 1163487
  },
  {
    "title": "אייל שחר",
    "extract": "אייל שחר (נולד ב-19 בינואר 1974) הוא זמר, פזמונאי, מלחין ומאמן כושר ישראלי.",
    "pageid": 357546
  },
  {
    "title": "אלון דוידי",
    "extract": "אלון דוידי (נולד ב-18 באוקטובר 1973) הוא ראש עיריית שדרות, סגן יו\"ר מרכז השלטון המקומי.",
    "pageid": 1143184
  },
  {
    "title": "אליעזר ליבנה",
    "extract": "אליעזר לִיבְנֶה (לִיבֶּנשטיין; 2 בדצמבר 1902 – 1 במרץ 1975) היה איש ציבור, עיתונאי, פובליציסט, חבר הכנסת, מראשי האקטיביסטים במפא\"י, פעיל למען פירוז המזרח התיכון מנשק גרעיני ומראשי התנועה למען ארץ ישראל השלמה.",
    "pageid": 324574
  },
  {
    "title": "אמיר פרישר גוטמן",
    "extract": "אמיר פרישר גוטמן (לשעבר אמיר פיי גוטמן; 25 באפריל 1976 – 23 ביולי 2017) היה זמר, מוזיקאי, פזמונאי, מלחין, כוריאוגרף, רקדן, מחזאי, שחקן ובמאי תיאטרון ישראלי. הוא היה חבר בלהקת הבנים המצליחה \"היי פייב\", כתב והלחין עשרות שירים למופעי הפסטיגל, והשתתף במחזות זמר לילדים ולמבוגרים. כמו כן, ביים הצגות ומופעי בידור וכיכב בטלוויזיה בתוכניות ריאליטי ותוכניות בידור אחרות.",
    "pageid": 320904
  },
  {
    "title": "ביצת פברז'ה",
    "extract": "ביצי פָֿבֶּרְזֶ'ה הן 69 תכשיטים בצורת ביצה שנוצרו על ידי \"בית פברז'ה\" - בית המלאכה של התכשיטן פטר קארל פברז'ה, בסנקט פטרבורג, בשנים 1885–1917.\n50 ביצים נוצרו על ידי פברז'ה עבור הצארים של רוסיה אלכסנדר השלישי וניקולאי השני. שתי ביצים נוספות, אשר הוכנו עבור הצאר (\"צביר הכוכבים\" ו\"התרזה הקארליאנית\") בשנת 1917, לא הועברו לו בשל מהפכת פברואר. שבע נוספות הוכנו עבור משפחת קלץ' (Kelch) ממוסקבה.\nאת הביצים יצרו ממתכות יקרות והן עוטרו באבנים יקרות ובאמייל. כיום \"ביצת פברז'ה\" הפך לשם נרדף לתכשיטי זהב איכותיים וגם למותרות.",
    "pageid": 572986
  },
  {
    "title": "בלוטת הערמונית",
    "extract": "בלוטת הערמונית (בלטינית: Prostata; פרוסטטה) היא בלוטה אקסוקרינית במערכת הרבייה של היונקים הזכרים.\nיש הבדלים ניכרים בערמונית של מינים שונים, מבחינה אנטומית, כימית ופיזיולוגית. שמה העברי של הבלוטה נגזר מפרי עץ הערמון, שצורתה דומה לו.",
    "pageid": 186977
  },
  {
    "title": "בן שרף",
    "extract": "בן אברהם שָׂרָף (נולד ב-14 באפריל 2006) הוא כדורסלן ישראלי המשחק בעמדת הרכז בברוקלין נטס מליגת ה-NBA.",
    "pageid": 2191984
  },
  {
    "title": "בנימין זאב הרצל",
    "extract": "בנימין זאב תאודור הרצל (בגרמנית: Theodor Herzl; בהונגרית: Herzl Tivadar; י' באייר ה'תר\"ך, 2 במאי 1860 – כ' בתמוז ה'תרס\"ד, 3 ביולי 1904) היה עיתונאי, משפטן, סופר, מחזאי ופעיל פוליטי יהודי-הונגרי, שנחשב לאבי הציונות המדינית המודרנית. הרצל ייסד את ההסתדרות הציונית העולמית וקידם את רעיון העלייה היהודית לארץ ישראל במטרה להקים מדינה יהודית. בשל פועלו הציוני, הוא מכונה \"חוזה המדינה\". הרצל מוזכר באופן מפורש בהכרזת העצמאות של מדינת ישראל ומוגדר בה כ\"אבי הרוחני של המדינה היהודית\".\nחלק מרכזי בפועלו הציוני של הרצל עד מותו (בקיץ 1904), היה בתחום הדיפלומטיה. במסגרת מסעותיו ברחבי היבשת, הביא את בשורת הציונות ליהדות אירופה, והצלחתו הייתה בעיקר במזרחה. ביוזמתו כונס הקונגרס הציוני הראשון באוגוסט 1897, והצלחת הקונגרס וכינוסו באופן קבוע הביאו את הציונות לתפקד כתנועה לאומית-מדינית ממוסדת, הן ברחבי העולם היהודי בתפוצות והן בקרב יהודי ארץ-ישראל.\nבנוסף להסתדרות הציונית, הוקמו בימיו מוסדות ציונים נוספים כגון: הקונגרס (כגרעין של פרלמנט ממלכתי), קק\"ל (כמכשיר ליצירת תשתית לחיים יהודיים בקנה מידה נרחב), אוצר התיישבות היהודים (כמכשיר פיננסי בלעדיו אין אפשרות לקדם שום יוזמה). כל אלו היו מסד להקמת מדינת ישראל.",
    "pageid": 336
  },
  {
    "title": "גיא אלאלוף",
    "extract": "גיא אלאלוף (נולד ב-27 בדצמבר 1977) הוא רב, פוסק, ר\"מ, דרשן, מרצה, סופר וחוקר ישראלי.",
    "pageid": 2465365
  },
  {
    "title": "גיא מלמד (1992)",
    "extract": "גיא מלמד (נולד ב-21 בדצמבר 1992) הוא כדורגלן ישראלי המשחק בעמדת החלוץ במכבי חיפה ובנבחרת ישראל.",
    "pageid": 1349857
  },
  {
    "title": "דובי זלצר",
    "extract": "דב (דוּבִּי) זֶלצֶר (נולד ב-26 בינואר 1931) הוא פסנתרן, מנצח, מלחין ומעבד ישראלי, מגדולי המלחינים במוזיקה הישראלית. חתן פרס ישראל לזמר העברי לשנת 2009 (ה'תשס\"ט).",
    "pageid": 93213
  },
  {
    "title": "דוד זיני",
    "extract": "דוד זיני (נולד בט\"ו בטבת ה'תשל\"ד, 9 בינואר 1974) הוא ראש שירות הביטחון הכללי ה-15, וקצין צה\"ל בדימוס בדרגת אלוף. בתפקידו האחרון בצה\"ל שירת כמפקד פיקוד ההכשרות והאימונים ומפקד הגיס המטכ\"לי.",
    "pageid": 1190405
  },
  {
    "title": "דניאל גד",
    "extract": "דניאל גד (נולד ב-9 בדצמבר 1990) הוא שחקן ומוזיקאי ישראלי.",
    "pageid": 1186094
  },
  {
    "title": "הטירון (סדרת טלוויזיה)",
    "extract": "הטירון (באנגלית: The Rookie) היא סדרת דרמת פשע משטרתית אמריקאית. הסדרה עוקבת אחרי חייו של ג'ון נולן, קבלן שיפוצים בן 45, אב לילד בקולג', שמחליט, מיד לאחר גירושיו, ובעקבות שוד בנק בו היה מעורב כקורבן, להתגייס למשטרת לוס אנג'לס כטירון הכי מבוגר במשטרה. הסדרה מופקת ומשודרת על ידי רשת הטלוויזיה ABC. הפרק הראשון בסדרה שודר ב-16 באוקטובר 2018. הסדרה מבוססת על קצין במשטרת לוס אנג'לס, ויליאם נורקרוס, שעבר ללוס אנג'לס ב-2015 והצטרף למשטרה באמצע שנות ה-40 לחייו.\nהעונה השנייה עלתה ב־29 בספטמבר 2019, העונה השלישית עלתה ב-3 בינואר 2021, העונה הרביעית עלתה ב-26 בספטמבר 2021, העונה החמישית עלתה ב-25 בספטמבר 2022, העונה השישית עלתה ב-20 בפברואר 2024, העונה השביעית עלתה ב-7 בינואר 2025, והעונה השמינית צפויה לעלות ב-6 בינואר 2026. הסדרה משודרת ביותר מ-180 מדינות ברחבי העולם, בין היתר בישראל ב-Yes ובנטפליקס.\nבסדרה מככבים נייתן פיליון, אליסה דיאז, ריצ'רד טימותי ג'ונס, מליסה אוניל, טייטוס מייקין ג'וניור, אפטון ויליאמסון, מרסדס מייסון, מקיה קוקס, ברנט האף, שון אשמור, ג'נה דוואן, ליסת' צ'אבז, מתיו גלייב, ברנדון ג'יי מקלארן, ברידג'ט ריגן, אריק וינטר וטרו ולנטינו.\nלסדרה קיימת סדרת ספין אוף: הטירון: סוכנת חדשה.",
    "pageid": 1683576
  },
  {
    "title": "המירוץ למיליון (תוכנית טלוויזיה ישראלית)",
    "extract": "המירוץ למיליון היא הגרסה הישראלית לתוכנית המציאות האמריקאית \"The Amazing Race\". שידור הגרסה הישראלית של התוכנית החל בפברואר 2009, בערוץ 2, על ידי הזכיינית \"רשת\". החל מ-1 ביולי 2024 משודרת העונה התשיעית של התוכנית, והראשונה בקשת 12, בהנחייתו של יהודה לוי.\nבטקס פרסי האקדמיה הישראלית לטלוויזיה לשנת 2014 זכתה העונה הרביעית של התוכנית בפרס \"תוכנית המציאות הטובה ביותר\".",
    "pageid": 632003
  },
  {
    "title": "ונצואלה",
    "extract": "הרפובליקה הבוליברית של ונצואלה (בספרדית: República Bolivariana de Venezuela) היא מדינה באזור הצפוני של דרום אמריקה. מבחינה גאוגרפית, ונצואלה גובלת במערבה עם קולומביה, בדרומה עם ברזיל, במזרחה עם גיאנה, ובצפונה עם הים הקריבי.",
    "pageid": 20941
  },
  {
    "title": "ז'ארקו לאזטיץ'",
    "extract": "ז'ארקו לאזטיץ' (בסרבית: Žarko Lazetić, בסרבית קירילית: Жарко Лазетић; נולד ב-22 בפברואר 1982) הוא כדורגלן עבר ומאמן כדורגל סרבי המשמש כמאמנה של מכבי תל אביב מליגת העל בכדורגל.",
    "pageid": 2349860
  },
  {
    "title": "חטיבת גבעתי",
    "extract": "חטיבת גבעתי (חטיבה 84) היא חטיבת חיל רגלים סדירה בצה\"ל, הנמצאת תחת עוצבת הפלדה (אוגדה 162). החטיבה הוקמה בשנת 1983 ונקראת על שם חטיבת גבעתי הסדירה, שפעלה במלחמת העצמאות.\nחיילי חטיבת גבעתי חובשים כומתה סגולה עם סמל חיל הרגלים ונועלים נעליים שחורות. סמלה של החטיבה משלב בתוכו את סמלי חטיבת גבעתי שלחמה בתש\"ח וסיירת שקד.",
    "pageid": 16249
  },
  {
    "title": "חטיבת חשמונאים",
    "extract": "חטיבת חשמונאים (חטיבה 613, מוכרת גם בשם: החטיבה החרדית) היא חטיבת חיל רגלים סדירה בצה\"ל הנמצאת תחת פיקוד ההכשרות והאימונים. החטיבה פועלת במסגרת ייחודית שנועדה לאפשר ללוחם החרדי לשרת בצה\"ל תוך שמירה מלאה על אורח חייו והקפדה על שמירת זהותו. החטיבה מקפידה על מדיניות מותאמת לשירות צבאי של חרדים, הכוללת הפרדה מגדרית, זמני תפילה ולימוד תורה, מזון כשר למהדרין וסביבה המותאמת לערכי החיילים.\nבראש החטיבה עומד קצין בדרגת אלוף-משנה, מפקד החטיבה הנוכחי הוא אלוף-משנה אבינועם אמונה.",
    "pageid": 2347969
  },
  {
    "title": "טום אביב",
    "extract": "טום דובי אביב (נולד ב־2 בדצמבר 1987) הוא ידוען, מסעדן ושף ישראלי. התפרסם כאשר זכה בעונתה השישית של תוכנית הריאליטי \"מאסטר שף\". הקים עם שותפיו את קבוצת המסעדנות \"Coco group\" בבעלותם המסעדות \"קוקו במבינו\", \"פאט קאו\", \"טריגר אנד טום\" ו\"ג'אנגו\". ב-2021 פתח את מסעדת \"Milk+Honey\" בקזבלנקה, מרוקו, יחד עם שותפים מקומיים. בעבר היה הבעלים של הקייטרינג \"Mad Kitchen\".",
    "pageid": 1676845
  },
  {
    "title": "יאיר גולן",
    "extract": "יאיר גולן (נולד ב-14 במאי 1962, י' באייר ה'תשכ\"ב) הוא פוליטיקאי ישראלי ואלוף במילואים בצה\"ל, המכהן כיו\"ר מפלגת הדמוקרטים.\nבמהלך שירותו הצבאי כיהן, בין היתר, כסגן הרמטכ\"ל, מפקד פיקוד העורף ומפקד פיקוד הצפון. כיהן כחבר הכנסת בשנים 2019–2022 מטעם מפלגת מרצ וכסגן שרת הכלכלה והתעשייה בשנים 2021–2022.\nבטבח שבעה באוקטובר חילץ, כאזרח, מספר רב של נפגעים במהלך הטבח בפסטיבל הנובה.\nבמאי 2024 נבחר לראשות מפלגת העבודה, ותחת הנהגתו הגיעה המפלגה להסכמה על מיזוג עם מפלגת מרצ ליצירת המפלגה המשותפת \"הדמוקרטים\". מהמובילים הבולטים בביקורת ובמאבק הציבורי והפוליטי נגד ממשלות בנימין נתניהו.",
    "pageid": 610039
  },
  {
    "title": "יון תומרקין",
    "extract": "יון תומרקין (נולד ב-22 ביולי 1989) הוא שחקן ודוגמן ישראלי.",
    "pageid": 675749
  },
  {
    "title": "יחידת לוטם",
    "extract": "לוטם (החטיבה להתעצמות טכנולוגית מבצעית, או בקיצור \"חטיבת ההתעצמות\"; לשעבר \"היחידה לתקשוב וטכנולוגיות מידע\"), הייתה יחידה טכנולוגית-מבצעית באגף התקשוב בצה\"ל. לוטם סיפקה פלטפורמות ופיתחה מערכות בתחומי התמחותה ליחידות צה\"ל השונות ולגופים ביטחוניים נוספים. החטיבה נסגרה בסוף 2025 עת התפצלה לחטיבת \"בינה\" וחטיבת \"ספירה\". מפקדת היחידה האחרונה הייתה תא\"ל יעל גרוסמן.",
    "pageid": 40603
  },
  {
    "title": "יחסי מין",
    "extract": "יחסי מין (מלעז: סקס) הם פעילות מינית בין שני אנשים. משמעותו הצרה של המונח היא הזדווגות, אך הגדרות רחבות יותר מתייחסות לכל מגע מיני פיזי בין אנשים הכולל את איבר המין של לפחות אדם אחד.\nבדרך־כלל, המושג יחסי מין מתייחס למִשגל, כלומר לחדירה של הפין הגברי אל הפות הנקבי. פעילות מינית זו היא הפעילות המינית השכיחה ביותר בין בני זוג הטרוסקסואלים. עם זאת, יש המתייחסים למושג יחסי מין באופן רחב יותר כך שיכלול גם יחסי מין בין בני זוג מאותו המין וממין שונה, וגם יחסי מין המלווים בחדירה (וגינאלי או אנאלי) וגם יחסי מין ללא חדירה, כמו אוננות הדדית, ויחסי מין אוראליים.\nיחסי אישות, הוא כינוי ליחסי מין, לרוב בהקשרים הלכתיים או משפטיים.\nעל קיום יחסי מין יש מגבלות חוקיות ותרבותיות שונות: יש איסורים שונים על קיום יחסי מין בתוך קבוצת שארות (יחסים אלו מוגדרים כגילוי עריות), עם קטינים, ועם אדם שמקיים קשר קבוע עם בן/בת זוג אחר/ת או עם יותר משותף אחד, וישנן תרבויות האוסרות על קיום יחסי מין שלא במסגרת חיי נישואים. כאשר יחסי המין מתקיימים ללא הסכמת אחד הצדדים, הם מוגדרים כאונס, והדבר נחשב ברוב התרבויות כעבירה מוסרית וחוקית חמורה. בחברות רבות יש איסור על קיום יחסי מין עם בעלי חיים.\nלקיום יחסי מין ללא חשש מהיריון משתמשים באמצעי מניעה מסוגים שונים. הקונדום משמש גם להגנה מפני הידבקות במחלות מין המועברות בעת קיום יחסי מין.",
    "pageid": 5562
  },
  {
    "title": "יקומות",
    "extract": "יְקוּמוֹת היא סדרת קומדיה דרמטית שנוצרה על ידי רועי כפרי וגון בן ארי. הסדרה עלתה לשידור ב-25 בנובמבר 2025 בכאן דיגיטל, ובכאן 11 ב-27 בנובמבר. היא עתידה לכלול 8 פרקים, מתוכם 2 פרקים (כולל הפיילוט) זמינים כיום. כל פרק בנוי ממערכונים בנושא מסוים. הסדרה משלבת בין אבסורד עד פנטזיה, לבין נושאים קודרים כמו אבל או חרדה קיומית.\nראשיתה של הסדרה בשני סרטונים בשם \"יקומות\" שיצרו כפרי ובן ארי עבור כאן דיגיטל בשנת 2022, כל אחד באורך כ-5 דקות.",
    "pageid": 2496784
  },
  {
    "title": "ליונל מסי",
    "extract": "לְיוֹנֵל אַנדְרֶס \"לֵאוֹ\" מֶסִי קוּצִ'יטִינִי (או לִיאוֹנֵל; בספרדית: Lionel Andrés \"Leo\" Messi Cuccittini ‏‏Ⓘ‏; נולד ב־24 ביוני 1987) הוא כדורגלן ארגנטינאי המשחק בעמדות החלוץ והקשר ההתקפי במועדון האמריקאי אינטר מיאמי ובנבחרת ארגנטינה, בהם הוא משמש כקפטן. מכונה \"הפרעוש\" (בספרדית: \"La Pulga\"), בשל זריזותו וקומתו הנמוכה. הוא זכה בשמונה כדורי זהב ושש פעמים בתואר נעלי זהב, ונבחר גם לנבחרת כל הזמנים של כדור הזהב. מסי נחשב על ידי רבים לשחקן הכדורגל הגדול בכל הזמנים.\nעד שעזב ב־2021, בילה את כל הקריירה המקצוענית שלו במועדון הקטלוני ברצלונה, עימה זכה ב־35 תארים, כולל עשר זכיות בלה ליגה, שבע זכיות בגביע המלך הספרדי וארבע זכיות בליגת האלופות. ככובש פורה ופליימייקר יצירתי, מסי מחזיק בשיאי שערים ובישולים רבים, הוא מלך השערים בכל הזמנים של הלה ליגה (474) ומלך השערים בהיסטוריה של נבחרות אמריקה הדרומית (112). מסי הבקיע 875 שערים בקריירת הבוגרים שלו, הוא סגן מלך השערים בכל הזמנים לפי הפדרציה הבין-לאומית להיסטוריה וסטטיסטיקה של הכדורגל. הוא מלך השערים עבור מועדון בודד (672) ומלך השערים של נבחרת ארגנטינה. הישגיו האישיים והקבוצתיים של מסי קיבעו את מעמדו כאחד מגדולי הכדורגלנים בכל הזמנים, ולדעת רבים גם כטוב בהיסטוריה.\nמסי נולד וגדל ברוסאריו, שם החל לשחק בילדותו במחלקות הנוער של ניואל'ס אולד בויס. בשנת 2000, בגיל 13, עבר לספרד והוחתם בברצלונה, באוקטובר 2004 שיחק לראשונה בקבוצה הבוגרת בגיל 17 בלבד. בשלוש השנים הבאות הוא ביסס את מעמדו כשחקן אינטגרלי עבור המועדון, ואף זכה בשתי אליפויות ספרד ואליפות אירופה. בהמשך שנת 2009 זכה בכדור הזהב בגיל 22 בלבד, והוא הוסיף וזכה בפרס בשלוש העונות הבאות והפך לשיאן הזכיות בו ולכדורגלן הראשון שזכה בו ארבע פעמים ברציפות.\nבעונת 2011/2012, הוא כבש 50 שערי ליגה ו־73 שערים בכל המסגרות עבור ברצלונה, שיא אירופי של כל הזמנים. במהלך שנת 2012, כבש 91 שערים ב־69 הופעות במדי ברצלונה וארגנטינה, דבר שהוכר על ידי גינס כשיא עולמי. ב־2015 זכה מסי בכדור הזהב בפעם החמישית לאחר עונת טרבל נוספת בה שבר את שיא השערים של הלה ליגה, שהחזיק מעמד 60 שנה. מסי הפך לקפטן הקבוצה ב־2018, וזכה בכדור הזהב השישי ונעל הזהב השישית שלו בסיום אותה עונה.\nב־2021, לאחר שנות שפל בברצלונה, עזב מסי את ברצלונה שלא יכלה להכיל את חוזהו מבחינה כלכלית, וחתם במועדון הצרפתי פריז סן-ז'רמן, עימה זכה באליפות צרפת בעונת 2021/2022. ב-2023 חתם במועדון אינטר מיאמי.\nכשחקן נבחרת ארגנטינה, מסי הוא מלך השערים (106) ושיאן ההופעות (180) בכל הזמנים. ברמת הנוער, מסי זכה בגביע העולם בכדורגל עד גיל 20 ב־2005, בטורניר בו היה השחקן והכובש המצטיין, ומדליית זהב אולימפית באולימפיאדת בייג'ינג. סגנון המשחק שלו, מכדרר שמאלי ונמוך קומה, גרר השוואות לבן ארצו דייגו מראדונה, שהכריז אז על מסי כיורשו.\nכקפטן הנבחרת החל מ־2011, הוביל מסי את נבחרתו לשלושה גמרים רצופים: גמר מונדיאל 2014, גמר קופה אמריקה 2015 וגמר קופה אמריקה 2016, אך היא הפסידה בכולם. לאחר ההפסד האחרון פרש מהנבחרת, אך חזר לאחר זמן קצר בעקבות לחץ כבד בארגנטינה.\nהוא הוביל את ארגנטינה להעפלה למונדיאל 2018, מקום שלישי בקופה אמריקה 2019, זכייה בקופה אמריקה 2021, בה נבחר לשחקן המצטיין והיה מלך השערים והבישולים. בשנת 2022 הוביל את נבחרתו לזכייה בפיינליסימה ובמונדיאל 2022, בו נבחר לשחקן המצטיין וזכה בנעל הכסף, עם שבעה שערים.\nמסי מעניק חסות לחברת אדידס מאז 2006. לפי העיתון פראנס פוטבול, הוא היה המשתכר הבכיר בעולם הכדורגל בחמש שנים מתוך שש בין 2009–2014 והוא דורג כספורטאי המרוויח ביותר לפי פורבס בשנים 2019 ו־2022. מסי נכלל ברשימת 100 המשפיעים בעולם של טיים מגזין בשנים 2011 ו־2012. בשנת 2020 זכה בפרס לוריוס לספורטאי השנה, והפך לספורטאי הקבוצתי הראשון שזוכה בפרס.",
    "pageid": 336762
  },
  {
    "title": "מדינות לפי אוכלוסייה, שטח, צפיפות, תמ\"ג ופיתוח אנושי",
    "extract": "זאת רשימה של 247 מדינות העולם וטריטוריות עצמאיות, הניתנת למיון על פי אוכלוסיית המדינה, שטחה, צפיפות האוכלוסין לקילומטר רבוע, תמ\"ג (PPP, במיליוני דולרים), תמ\"ג לנפש ומדד הפיתוח האנושי (HDI). הרשימה כוללת מדינות עצמאיות (באותיות מודגשות) וטריטוריות מנוהלות עצמאית באופן מלא או חלקי (כגון הרשות הפלסטינית). נתוני אוכלוסייה ושטח מבוססים על אתר Worldometer, נתוני תמ\"ג על ספר העובדות העולמי של ה-CIA, ונתוני מדד הפיתוח האנושי לפי מינהל הפיתוח (UNDP) של האומות המאוחדות. הנתונים לא נמדדו באותה נקודת זמן, ולכן ייתכן כי הדיוק אינו מרבי.\nיבשת אנטארקטיקה אשר שטחה כ-14,200,000 קמ\"ר מופיעה בטבלה, על אף שלשום מדינה אין ריבונות עליה. באנטארקטיקה חיים באופן לא קבוע כ-1,000 אנשים ממדינות שונות.",
    "pageid": 541008
  },
  {
    "title": "מנדלבאום בלש פרטי",
    "extract": "מנדלבאום בלש פרטי היא קומדיית מצבים בהפקת טדי יזמות והפקות, ששודרה בערוץ הילדים ובערוץ לוגי. סדרה זו היא ספין אוף של הסדרה המצליחה \"הפיג'מות\", ומתמקדת במעלליו של גרי מנדלבאום (יניב פולישוק) לאחר שהצטרף לצוות חקירות. העונה הראשונה שודרה בערוץ הילדים בשנת 2009, והשנייה שודרה בערוץ לוגי ב־2010.\nב־30 במאי 2019 הסדרה ירדה משירות ה-VOD של HOT. הסדרה זמינה במלואה בפרטנר TV, סלקום tv, FreeTV ובביגי.\nשיר הפתיח של הסדרה, \"ממש כמו כולם\", נכתב על ידי התסריטאי רובי דואניאס והולחן ועובד על ידי המוזיקאי טל ירדני. את השיר מבצעת השחקנית אפי בן ישראל, ואחד מהנגנים שהתלוו אליה הוא הסקסופוניסט פטר ורטהיימר. מיקס השיר עובד על ידי יובל סגל.",
    "pageid": 666183
  },
  {
    "title": "מרשעת: חלק 2",
    "extract": "מרשעת: חלק 2 (באנגלית: Wicked: For Good) הוא סרט פנטזיה מוזיקלי אמריקאי שעלה לאקרנים בשנת 2025. את הסרט ביים ג'ון מ. צ'ו, לפי תסריט מאת ויני הולצמן ודנה פוקס. הסרט מהווה המשך ל\"מרשעת\" (2024), והוא מעבד את המערכה השנייה של המחזמר הבימתי משנת 2003, אותו חיברו סטיבן שוורץ והולצמן בהשראת רומן באותו השם מאת גרגורי מגוויר, שיצא לאור בשנת 1995 והתבסס על \"הקוסם מארץ עוץ\" מאת ליימן פרנק באום משנת 1900 ועל עיבודו הקולנועי משנת 1939.\nאת תפקידיהן של אלפבה תרופ וגלינדה אפלנד שבות לגלם סינתיה אריבו ואריאנה גרנדה-בוטרה, ולצידן שבים לגלם את דמויותיהם גם ג'ונתן ביילי, אית'ן סלייטר, בואן יאנג, מריסה בוד , מישל יאו וג'ף גולדבלום. עלילת הסרט מתרחשת בארץ עוץ לפני ואחרי הגעתה של דורותי גייל מקנזס, וממשיכה את סיפורן של אלפבה וגלינדה כאשר הן מאמצות את זהויותיהן החדשות – המכשפה המרשעת מן המערב והמכשפה הטובה מן הצפון.\nבשנת 2012, הכריזה \"סרטי יוניברסל\" על פיתוח הסרט, כשעל ההפקה בפועל הופקד המפיק מארק פלאט. לאחר תהליך פיתוח ממושך ועיכובים מרובים עקב התפרצות מגפת הקורונה, נמסר בשנת 2021 כי את הסרט יביים צ'ו, וכי לתפקידים הראשיים לוהקו אריבו וגרנדה. צילומי הסרט החלו בדצמבר 2022 באנגליה, אך הושבתו ביולי 2023 עד לנובמבר 2023 עקב שביתת אמני הטלוויזיה והרדיו. לאחר סיום השביתה, התחדשו צילומי הסרט והסתיימו בינואר 2024.\nבכורת הסרט התקיימה בסאו פאולו, ברזיל, ב-4 בנובמבר 2025. בישראל, הסרט עלה לאקרנים ב-20 בנובמבר 2025; ובארצות הברית, ב-21 בנובמבר 2025. הסרט זכה לביקורות מעורבות מן המבקרים, ששיבחו במיוחד את קטעי השירה ואת הופעותיהן של אריאנה גרנדה וסינתיה אריבו, אף כי לא זכה לשבחי הביקורות במידת ההערכה שלה זכה קודמו.",
    "pageid": 2135044
  },
  {
    "title": "משה סעדה",
    "extract": "משה סעדה (נולד ב-14 בספטמבר 1972, ז' בתשרי ה'תשל\"ג) הוא עורך דין ישראלי וחבר הכנסת מטעם מפלגת הליכוד. שימש כשבע שנים כסגן מנהל המחלקה לחקירות שוטרים, מתוכן בשנה אחת היה ממלא מקומו של מנהל המחלקה, אורי כרמל, בשל מצבו הרפואי.",
    "pageid": 2118184
  },
  {
    "title": "משפט נתניהו",
    "extract": "ת\"פ (י־ם) 67104-01-20 מדינת ישראל נ' נתניהו ואחרים, הידוע בשם \"משפט נתניהו\", \"משפט נתניהו־אלוביץ'־מוזס\" או \"משפט המו\"לים\", הוא משפט שנפתח ב־24 במאי 2020 בבית המשפט המחוזי בירושלים, ובו עומדים לדין ראש ממשלת ישראל, בנימין נתניהו, המו\"ל ובעל השליטה בקבוצת \"ידיעות אחרונות\" ארנון מוזס, איש העסקים שאול אלוביץ' ורעייתו איריס אלוביץ'.\nנתניהו עומד לדין בכל שלוש הפרשות, המכונות \"תיק 1000\", \"תיק 2000\" ו\"תיק 4000\", בסעיפי אישום הכוללים עבירה אחת של שוחד ושלוש עבירות של מרמה והפרת אמונים, שביצע לכאורה בעת שכיהן בתפקידו. אלוביץ' ורעייתו עומדים לדין בתיק 4000 באשמת מתן שוחד ושיבוש הליכי חקירה והדחה בחקירה. מוזס עומד לדין בתיק 2000 באשמת ניסיון למתן שוחד.",
    "pageid": 1826555
  },
  {
    "title": "נואה שנאפ",
    "extract": "נואה קמרון שנאפ (באנגלית: Noah Cameron Schnapp; נולד ב-3 באוקטובר 2004) הוא שחקן יהודי-אמריקאי. נודע בעיקר בשל גילום דמותו של ויל באיירז  בסדרה \"דברים מוזרים\" מבית נטפליקס.",
    "pageid": 1734884
  },
  {
    "title": "נפתלי בנט",
    "extract": "נַפְתָּלִי בֶּנֶט (נולד ב-25 במרץ 1972, י' בניסן ה'תשל\"ב) הוא פוליטיקאי ומדינאי ישראלי, שכיהן כראש ממשלת ישראל ה-13. קודם לכן כיהן כשר הביטחון, שר החינוך, שר הכלכלה, כיו\"ר רשימת ימינה וכיו\"ר מפלגות הימין החדש והבית היהודי.\nבתחילת דרכו היה יזם היי-טק ואיש ניהול, ממייסדי חברת \"סאיוטה\". כמו כן היה מנכ\"ל מועצת יש\"ע וממייסדי תנועת \"ישראל שלי\". נבחר לראשות הבית היהודי ב-2012. בשנים 2013–2019 עמד בנט בראש מפלגת הבית היהודי, והיה שר הכלכלה (2013–2015), שר החינוך (2015–2019), וחבר הכנסת מטעמה. מפלגת הבית היהודי בראשותו הייתה שותפה בממשלות נתניהו השלישית והרביעית. ב-2019 פרש ממפלגת הבית היהודי והקים יחד עם איילת שקד את מפלגת הימין החדש. לאחר הפרישה מונה בנט לשר הביטחון. בבחירות 2019 המפלגה לא הצליחה להיכנס לכנסת. לאחר מכן השניים הקימו את סיעת \"ימינה\". כשעמד בראש מפלגת הימין החדש כיהן במשך חצי שנה של ממשלת מעבר בתפקיד שר הביטחון, ובמהלך כהונתו התקיים מבצע חגורה שחורה. עם הקמת ממשלת נתניהו החמישית לאחר בחירות 2020 נשאר באופוזיציה.\nלאחר בחירות 2021 ובצל המשבר הפוליטי ו\"מבצע שומר חומות\" חידש את השותפות עם יאיר לפיד והקים איתו ממשלת חילופים שכללה מפלגות מימינה ועד רע\"ם, והייתה מבוססת על 61 ח\"כים. במסגרת ממשלת החילופים שהוקמה כיהן בנט ראשון כראש הממשלה. במהלך כהונתו המשיכה התפרצות מגפת הקורונה, וכמו כן הממשלה יזמה את מבצע שובר גלים לטיפול בהתגברות הטרור הפלסטיני מיו\"ש. בנט קידם את פיזור הכנסת והיציאה לבחירות לכנסת העשרים וחמש לאחר שממשלתו איבדה את הרוב הקואליציוני שלה, וב-1 ביולי 2022 לאחר שאושר החוק לפיזור הכנסת ה-24 בקריאה שלישית, עברה ראשות הממשלה ליאיר לפיד בהתאם לתיקון לחוק ממשלת החילופים שעבר בתחילת הכהונה.",
    "pageid": 747851
  },
  {
    "title": "נשיא מדינת ישראל",
    "extract": "נְשִׂיא מְדִינַת יִשְׂרָאֵל הוא ראש המדינה של מדינת ישראל. מאחר שישראל היא דמוקרטיה פרלמנטרית, בה סמכויות הרשות המבצעת נתונות בידי הממשלה, ממלא נשיא המדינה תפקידים אשר בעיקרם הם ייצוגיים וטקסיים. מוסד הנשיאות נחשב למבטא את אחדות העם, והנשיא מכונה לעיתים \"האזרח מספר 1\". נשיא המדינה נבחר על-ידי הכנסת לכהונה בת שבע שנים, שלאחריה הוא לא יכול להיבחר בשנית. נשיא המדינה הוא מבעלי התפקידים היחידים בישראל שמחזיקים מתוקף תפקידם בדגל רשמי, הנקרא נס הנשיא.\nתפקידיו, סמכויותיו ודרך בחירתו של נשיא המדינה מוגדרים בחוק-יסוד: נשיא המדינה, אשר נחקק ב-1964.\nהמעון הרשמי שבו גר הנשיא ומשפחתו הוא בית הנשיא ברחוב הנשיא בשכונת טלביה בירושלים.",
    "pageid": 2251
  },
  {
    "title": "סיכולים ממוקדים במלחמת חרבות ברזל",
    "extract": "במלחמת חרבות ברזל ביצעו כוחות הביטחון של ישראל, בהובלת צה\"ל והשב\"כ, סיכולים ממוקדים במחבלים בכירים רבים בכל הגזרות. צה\"ל חזר לדוקטרינת הסיכולים הממוקדים עם פרוץ המלחמה, והחל בסדרת תקיפות אוויריות בביצוע מטוסי קרב, מסוקי קרב וכלי טיס בלתי מאוישים, נגד מחבלים בכירים מכל הדרגים, לצד התמרון הקרקעי ברצועת עזה. בעקבות הצטרפות חזבאללה ללחימה בחזית הצפונית וההסלמה ההדרגתית שלו בפעולות טרור נגד ישראל, החל צה\"ל בסיכולים ממוקדים גם נגד מחבלי חזבאללה – בהתחלה נגד חוליות נ\"ט ומשגרי רקטות, ובהמשך גם נגד מפקדי שטח ואף נגד בכירים. נהרגו מפקדים וטרוריסטים בכירים לצד מפקדים בדרגי השטח בכוחות המזוינים של איראן ושל סוריה, ובארגוני הטרור חמאס, חזבאללה, החות'ים, הג'יהאד האסלאמי הפלסטיני, אמל, ועדות ההתנגדות העממית, גדודי חללי אל-אקצא, החזית העממית לשחרור פלסטין, אל-ג'מאעה אל-אסלאמיה, החזית הדמוקרטית לשחרור פלסטין, המדינה האסלאמית, גדודי חזבאללה, כתאיב סייד א-שוהדא, חטיבת האימאם חוסיין, תנועת אל-מוג'אהדין הפלסטינית, תנועת החירות הפלסטינית וארגונים נוספים.",
    "pageid": 2311770
  },
  {
    "title": "סיקס סבן",
    "extract": "\"סיקס סבן\" (באנגלית: Six-Seven) הוא סלנג ומם אינטרנטי שהחל להתפשט ברשתות חברתיות בתחילת שנת 2025. מקורו במילים \"6-7\" החוזרות בשיר \"Doot Doot\" של האמן סקרילה , אשר יצא בדצמבר 2024. ההשערה היא כי המילים מתייחסות לרחוב ה-67 בשיקגו. המונח אומץ בתחילה בעריכות וידאו של שחקני כדורסל מקצועיים ברשתות החברתיות, ובפרט הוצמד לשחקן למלו בול, שגובהו  6 רגליים ו-7 אינצ'ים (2.01 מטר). המונח \"6-7\" התרחב במהירות מעבר לקונטקסט של כדורסל והפך לסלנג נפוץ בקרב דור האלפא ודור ה-Z, עד שהפך לתופעת אינטרנט רחבה.\nהתפשטות המם גברה באוגוסט 2025, כאשר סרטון ויראלי של ילד בשם מווריק טאליון, שהתפרסם כ\"ילד 6-7\", פורסם על ידי היוטיובר קאם ווילדר ב-31 במרץ 2025, תחת הכותרת \"הצוות המוגזם שלי חזר סוף סוף!\". בסרטון זה, הילד נראה צועק את המונח תוך ביצוע תנועת יד ייחודית במהלך משחק כדורסל של איגוד האתלטיקה החובבני. תנועת היד המקובלת המזוהה עם הסלנג כוללת הרמה והחלפה לסירוגין של כפות הידיים כלפי מעלה, תוך אמירת הביטוי \"סיקס סבן\" בקול מווסת.\nהשפעת המונח על התרבות הפופולרית הייתה רחבה, והוא הופיע בסדרת הטלוויזיה \"סאות' פארק\" בעונה 28, שם בית הספר המקומי השתכנע כי מקור המונח הוא מרושע. בנוסף, המונח חדר לתחרויות של ליגות ה-NBA וה-NFL.  מגזין \"Business Insider\" קישר את המונח לתרבות דור האלפא ולתופעה הכללית המכונה \"ריקבון מוח\". ההכרה התרבותית במונח הגיעה לשיאה עם בחירתו ל\"מילת השנה\" של Dictionary.com  לשנת 2025. מילון מריאם-וובסטר תיאר את המונח כ\"הבעה ללא משמעות הנמצאת בשימוש בקרב נערים וילדים\".",
    "pageid": 2480656
  },
  {
    "title": "עונג אפרון",
    "extract": "עונג אפרון (נולד ב-7 בדצמבר 1992) הוא שחקן ישראלי.",
    "pageid": 1836090
  },
  {
    "title": "עופרי ארד",
    "extract": "עופרי ארד (נולד ב-11 בספטמבר 1998) הוא כדורגלן ישראלי המשחק בעמדות הקשר האחורי והבלם בקאיראט אלמטי מליגת העל הקזחית ובנבחרת ישראל.",
    "pageid": 1753835
  },
  {
    "title": "עמית איסמן",
    "extract": "עמית אַיְסְמַן (נולד ב-23 בנובמבר 1967) הוא עורך דין ישראלי המכהן כפרקליט המדינה. קודם לכן כיהן כפרקליט מחוז חיפה (פלילי). בין השנים 2015–2017 שימש משנה לפרקליט המדינה לתפקידים מיוחדים במינוי בפועל.",
    "pageid": 1875444
  },
  {
    "title": "עמית חדד",
    "extract": "עמית חדד (נולד ב-8 בספטמבר 1985) הוא עורך דין ישראלי העוסק בעיקר בליטיגציה. שותף מייסד במשרד עורכי הדין \"חדד, רוט, שנהר ושות'\".",
    "pageid": 2096049
  },
  {
    "title": "עפר שכטר",
    "extract": "עֹפר שכטר (נולד ב-8 באפריל 1981) הוא שחקן תיאטרון, טלוויזיה וקולנוע, סטנדאפיסט, קומיקאי, דוגמן, מנחה טלוויזיה ומדבב ישראלי.",
    "pageid": 79124
  },
  {
    "title": "פנחסוב",
    "extract": "פנחסוב הוא שם משפחה יהודי.\nהאם התכוונתם ל...",
    "pageid": 1229768
  },
  {
    "title": "פסטיגל",
    "extract": "פסטיגל הוא מחזמר ישראלי לילדים, המוצג בחג החנוכה ומופיעים בו להקות, זמרים, שחקנים, דוגמנים, בדרנים, קומיקאים, סטנדאפיסטים וכוכבי רשת. עד שנת 2014, שולבה בו גם תחרות זמר שחזרה בשנת 2025.\nהפסטיגל החל את דרכו בשנת 1981 וצבר מאז הצלחה רבה. מדי שנה הוא נערך בחיפה, בתל אביב, בירושלים ובבאר שבע.",
    "pageid": 573
  },
  {
    "title": "ראש המטה הכללי",
    "extract": "ראש המטה הכללי (או בקיצור: הרמטכ\"ל) הוא הדרג הפיקודי העליון בצבא הגנה לישראל, העומד בראש המטה הכללי של צה\"ל.\nראש המטה הכללי נתון למרות ממשלת ישראל וכפוף ישירות לשר הביטחון. הוא קצין בדרגת רב-אלוף (רא\"ל), הדרגה הגבוהה ביותר בצה\"ל.",
    "pageid": 2443
  },
  {
    "title": "רועי עידן",
    "extract": "רועי עידן (נולד ב-11 במרץ 1978) הוא תסריטאי, שחקן טלוויזיה ומגיש ישראלי. זוכה פרס האקדמיה לטלוויזיה לשנת 2020.",
    "pageid": 1601935
  },
  {
    "title": "שי-לי עטרי",
    "extract": "שי־לי עטרי (נולדה ב-2 באוקטובר 1989) היא זמרת, שחקנית, במאית קולנוע ועורכת וידאו ישראלית.",
    "pageid": 1339813
  },
  {
    "title": "3 בדצמבר",
    "extract": "3 בדצמבר הוא היום ה-337 בשנה (338 בשנה מעוברת) בלוח הגרגוריאני. עד לסיום השנה נשארו עוד 28 ימים.\n\n",
    "pageid": 2923
  },
  {
    "title": "אבא אבן",
    "extract": "אַבָּא שלמה אֶבֶן (2 בפברואר 1915, י\"ח בשבט ה'תרע\"ה – 17 בנובמבר 2002, י\"ב בכסלו ה'תשס\"ג) היה דיפלומט ומדינאי ישראלי. כיהן כסגן ראש ממשלת ישראל, שר החוץ, שר החינוך וחבר הכנסת מטעם מפלגת העבודה, כשגריר ישראל באומות המאוחדות ובארצות הברית וכנשיא מכון ויצמן למדע.\nנודע כבעל כושר ביטוי מבריק ויוצא דופן ונחשב \"הדיפלומט מספר אחת\" של מדינת ישראל. בשנת 1960 התקבל כחבר הישראלי הראשון באקדמיה האמריקאית לאמנויות ולמדעים.",
    "pageid": 6511
  },
  {
    "title": "אגם רודברג",
    "extract": "אגם רוּדברג-קרוּבִּינר (נולדה ב-8 בפברואר 1986) היא שחקנית, מדבבת ודוגמנית ישראלית. זוכת פרס מסך הזהב (2004) ופרס האקדמיה הישראלית לטלוויזיה (2020).",
    "pageid": 63375
  },
  {
    "title": "אדון עולם",
    "extract": "\"אֲדוֹן עוֹלָם\" הוא פיוט המופיע בסידורי רבות מקהילות ישראל בטרם תפילת שחרית. המשקל הערבי מחזק את ההשערה ששיר זה חובר בימי הביניים, וסביר שנכתב בספרד או באיטליה. המחבר אינו ידוע, וחלק מהאחרונים ייחסוהו לרב שרירא גאון, לרב האי גאון, או לרב שלמה אבן גבירול. הפיוט נמצא לראשונה בסידור בן המאה ה־13, ועל־כן המחקר דחה השערות אלו.",
    "pageid": 318141
  },
  {
    "title": "אהרן צ'חנובר",
    "extract": "אהרן צ'חנובר (Aaron (Aharon) Ciechanover; נולד ב-1 באוקטובר 1947, ה'תש\"ח) הוא ביוכימאי ישראלי והמדען הישראלי הראשון, לצד אברהם הרשקו, שזכה בפרס נובל. ביחד עם הרשקו ושותפם האמריקאי אירווין רוז, הוענק לצ'חנובר פרס נובל לכימיה לשנת 2004 \"על גילוי אחד מהתהליכים המחזוריים החשובים ביותר בתא שמאפשר את פירוק החלבונים\". חתן פרס א.מ.ת בקטגוריה מדעי החיים בתחום הרפואה לשנת 2002 וחתן פרס ישראל לחקר הביולוגיה לשנת ה'תשס\"ג (2003).",
    "pageid": 28092
  },
  {
    "title": "איגי וקסמן",
    "extract": "אִיגִי (מיה) וקסמן (נולדה ב-8 ביולי 1972 בטורונטו שבקנדה) היא זמרת, מלחינה ופזמונאית ישראלית, זמרת השנה של רשת ג' לשנת 1997.",
    "pageid": 161689
  },
  {
    "title": "איחוד האמירויות הערביות",
    "extract": "איחוד האמירויות הערביות (בערבית: الإمارات العربية المتحدة, בתעתיק: אל-אִמַארַ֫את אל-עַרַבִּ֫יַּה אל-מֻתַּ֫חִדַה, בתרגום מילולי: האמירויות הערביות המאוחדות; ובקיצור: איחוד האמירויות, ולעיתים רק האמירויות الْإِمَارَات – ידועה גם בראשי התיבות UAE) היא פדרציה ומדינת מדבר הנמצאת בצפון-מזרח חצי האי ערב (דרום מערב אסיה) שבמפרץ הפרסי. נכון לשנת 2023, באיחוד האמירויות יש אוכלוסייה מוערכת של 9.97 מיליון. לפי ההערכות, אזרחי האמירויות מהווים 11.6% מהאוכלוסייה; בעוד שאר התושבים הם גולים, רובם מדרום אסיה. האסלאם היא הדת הרשמית וערבית היא השפה הרשמית. מאגרי הנפט והגז הטבעי של איחוד האמירויות הערביות הן השישית והשביעית בגודלן בעולם, בהתאמה.\nאיחוד האמירויות הערביות היא פדרציה הכוללת שבע אמירויות מונרכיות: דובאי, אבו דאבי, עג'מאן, פוג'יירה, ראס אל-ח'ימה, שארג'ה ואום אל-קיוין.\nהמדינה קיבלה עצמאות מהממלכה המאוחדת ומחוף שביתת הנשק ב-1971.\nאיחוד האמירויות גובלת בשתי מדינות: עומאן וערב הסעודית.\nאיחוד האמירויות היא גם חברה בארגון לשיתוף פעולה אסלאמי.",
    "pageid": 23084
  },
  {
    "title": "אלי שרעבי",
    "extract": "אליהו (אלי) שרעבי (נולד ב-13 בפברואר 1972) הוא תושב קיבוץ בארי שנחטף במהלך הטבח בקיבוץ במתקפת הפתע על ישראל ב-7 באוקטובר 2023 על ידי מחבלי חמאס. הוא שוחרר ב-8 בפברואר 2025 במסגרת הסכם חמאס–ישראל (ינואר 2025), לאחר 491 ימים בשבי. במהלך הטבח נרצחו אשתו ליאן ושתי בנותיו, נויה ויהל. אחיו יוסי נחטף גם הוא, ונרצח לאחר 100 ימים בשבי.",
    "pageid": 2448117
  },
  {
    "title": "אליזבט צורקוב",
    "extract": "אליזבט צורקוב (ברוסית: Елизавета Цуркова; נולדה ב-11 בנובמבר 1986) היא חוקרת בתחום המזרח התיכון ופעילת זכויות אדם ישראלית, שנחטפה במרץ 2023 בבגדאד על ידי גדודי חזבאללה, ארגון טרור עיראקי פרו-איראני, והוחזקה בשבי עד ששוחררה על ידי שירותי הביטחון של עיראק, בסיוע ארצות הברית, ב-9 בספטמבר 2025.",
    "pageid": 2238490
  },
  {
    "title": "אנדורה",
    "extract": "נְסִיכוּת אַנְדּוֹרָה (בקטלאנית: Principat d'Andorra) היא נסיכות קטנה בדרום-מערב אירופה, בפירנאים המזרחיים, בין צרפת וספרד. בעבר הייתה מבודדת, אך כיום היא זוכה לשגשוג, בעיקר בזכות ענף התיירות (סקי) ומעמדה כמקלט מס. אנדורה היא גם חלק מהארצות הקטלאניות; זוהי המדינה העצמאית היחידה, ששפתה הרשמית היא הקטלאנית.",
    "pageid": 23263
  },
  {
    "title": "אריק איינשטיין",
    "extract": "אָרִיק אַייְנְשְׁטֵייְן (3 בינואר 1939, י\"ב בטבת ה'תרצ\"ט – 26 בנובמבר 2013, כ\"ד בכסלו ה'תשע\"ד) היה זמר-יוצר, שחקן, קומיקאי ותסריטאי ישראלי, מחלוצי הרוק הישראלי ואחד האמנים הישראלים הפופולריים והמשפיעים בכל הזמנים. שיתופי הפעולה שלו עם יוצרים רבים, היו השראה לעיצוב התרבות הישראלית. היה חבר בלהקות הנח\"ל, בצל ירוק, שלישיית גשר הירקון והחלונות הגבוהים, וחלק מחבורת לול. שיתופי הפעולה שלו עם שלום חנוך ולהקת הצ'רצ'ילים הניבו את אלבומי הרוק הראשונים בישראל.\nאיינשטיין נחשב לאחד הזמרים הישראלים החשובים ביותר ואף זכה למעמד פולחני בתרבות הישראלית.",
    "pageid": 32528
  },
  {
    "title": "בית\"ר ירושלים",
    "extract": "בית\"ר ירושלים הוא מועדון כדורגל ישראלי מירושלים, המשתייך לאגודת הספורט בית\"ר. קבוצת הכדורגל הבכירה של המועדון משחקת בליגת העל – ליגת הכדורגל הבכירה בישראל. המועדון הוקם ב-1936 והחל משנות השבעים נחשב לאחד המועדונים הבכירים והאהודים ביותר בכדורגל הישראלי. המועדון חבר שותף בארגון המועדונים האירופיים.\nבמשחקי הקבוצה השחקנים נוהגים ללבוש תלבושת צהובה-שחורה. אצטדיונהּ הביתי של הקבוצה, החל משנת 1991, הוא אצטדיון טדי, הממוקם בשכונת מלחה שבירושלים ויש בו 31,733 מקומות ישיבה. לפני כן, בשנותיה המוקדמות, משחקיה הביתיים של הקבוצה התקיימו באצטדיון ימק\"א.\nבית\"ר זכתה בשש אליפויות ישראל, שמונה גביעי מדינה, ארבעה זכיות בגביע הטוטו ושתי זכיות בתואר אלוף האלופים. בית\"ר ירושלים היא הקבוצה הראשונה בתולדות הכדורגל הישראלי ששיחקה במפעל במסגרת אירופאית, במשותף עם הפועל באר שבע, כאשר השתתפה בגביע האינטרטוטו בעונת 1976/1977.\nהחל משנת 2022 נמצא המועדון בבעלות איש העסקים ברק אברמוב.",
    "pageid": 48329
  },
  {
    "title": "גלי בהרב-מיארה",
    "extract": "גלי בהרב-מיארה (נולדה ב-18 בספטמבר 1959) היא עורכת דין המשמשת היועצת המשפטית לממשלה. היא האישה הראשונה שמונתה לתפקיד זה. קודם למינויה לתפקיד הנוכחי, כיהנה, בין היתר, כפרקליטת מחוז תל אביב לעניינים אזרחיים וכיועצת למשרד עורכי הדין תדמור לוי ושות'.\nמונתה ליועצת המשפטית לממשלה על ידי ממשלת ישראל ה-36 והמשיכה בתפקיד זה בעת כהונתה של ממשלת ישראל ה-37 והניסיון לחוקק את הרפורמה המשפטית. על יוזמות החקיקה הללו אמרה כי הן מהוות שינוי משטרי מהותי המסיר מגבלות מהכוח השלטוני של הממשלה ופוגע במאפייניה של ישראל כמדינה יהודית ודמוקרטית, ובדמוקרטיה במובנה המהותי. באוגוסט 2025, לאחר שינויים בנוהלי המינוי וההדחה, החליטה הממשלה על הדחתה.",
    "pageid": 2051668
  },
  {
    "title": "דנה פרידר",
    "extract": "דנה פרידר (נולדה ב-19 בפברואר 1987) היא רקדנית, שחקנית, דוגמנית, זמרת ומנחת טלוויזיה ישראלית. זוכת שני פרסי טקס נבחרי הילדים בקטגוריית \"שחקנית השנה\" ב-2010 וב-2011.",
    "pageid": 512637
  },
  {
    "title": "דניאל פרץ (2000)",
    "extract": "דניאל פרץ (נולד ב-10 ביולי 2000) הוא כדורגלן ישראלי המשחק בעמדת השוער בהמבורג מהבונדסליגה בהשאלה מבאיירן מינכן ובנבחרת ישראל.",
    "pageid": 2091639
  },
  {
    "title": "הומלנד",
    "extract": "הומלנד (באנגלית: Homeland; תרגום חופשי: מולדת) היא סדרת דרמה אמריקאית אשר שודרה בערוץ שואוטיים במשך 8 עונות מ-2 באוקטובר 2011 עד 26 באפריל 2020. הסדרה הופקה על בסיס הסדרה הישראלית \"חטופים\", כשהבמאי המקורי שימש כמפיק בפועל של הגרסה האמריקאית. הסדרה עוסקת בקצינת המבצעים של ה-CIA, קרי מתיסון, אשר מנהלת מבצעים למען הגנת האומה, בעודה מתמודדת עם הפרעה דו-קוטבית.\nבעונות הראשונות קו העלילה התמקד במתיסון המאמינה כי הנחת, שהוחזק כאסיר של אל-קאעידה בעיראק, אינו אלא מחבל המאיים על ביטחונה הלאומי של ארצות הברית. פרק הבכורה היה נגיש מיידית באתרי האינטרנט כצעד לחשיפת הסדרה לכלל קהל הצופים.\nהסדרה זכתה בשני פרסי גלובוס הזהב לסדרת הדרמה הטובה ביותר לשנים 2011 ו-2012. ב-2012 זכתה הסדרה גם בפרסי אמי לסדרת הדרמה הטובה ביותר וכן לשחקן ולשחקנית הטובה ביותר (עבור משחקם של דמיאן לואיס וקלייר דיינס).",
    "pageid": 939438
  },
  {
    "title": "וינונה ריידר",
    "extract": "וינונה לורה הורוביץ (באנגלית: Winona Laura Horowitz; נולדה ב-29 באוקטובר 1971), המוכרת בשם הבמה וינונה ריידר (Winona Ryder), היא שחקנית אמריקאית ממוצא יהודי, זוכת פרס גלובוס הזהב לשנת 1993. התפרסמה בזכות תפקידיה בסרטים \"ביטלג'וס\", \"בתולות הים\", \"המספריים של אדוארד\", \"נשים קטנות\", \"הנוסע השמיני 4: התחייה\" ו\"נערה בהפרעה\"; וכן גם בעבור תפקידה בסדרת המסתורין של נטפליקס \"דברים מוזרים\".",
    "pageid": 272776
  },
  {
    "title": "זוטרופוליס",
    "extract": "זוטרופוליס (באנגלית: Zootropolis; מוכר בתור זוטופיה בארצות הברית, באנגלית: Zootopia) הוא סרט הרפתקאות קומי בהנפשה ממוחשבת של אולפני ההנפשה של וולט דיסני. הסרט יצא בשנת 2016, בוים על ידי ביירון הווארד וריץ' מור, ונכתב בידי ג'ארד בוש ופיל ג'ונסטון.\nהסרט זכה להצלחה מסחרית עצומה. הוא הפך לסרט האנימציה עם הפתיחה הטובה ביותר בהיסטוריה של הקולנוע בסוף השבוע הראשון להקרנתו בקולנוע. ב-6 ביוני הגיעו הכנסותיו למיליארד דולר, סרט האנימציה הרביעי שהגיע לסכום זה.",
    "pageid": 1270581
  },
  {
    "title": "חטיבה 188",
    "extract": "חטיבה 188 (לשעבר חטיבה 18 וחטיבה 45), המכונה גם \"עוצבת ברק\", היא חטיבת שריון סדירה תחת פיקודה של עוצבת געש (אוגדה 36) בפיקוד הצפון של צה\"ל. העוצבה מפעילה טנקי מערכה מדגם מרכבה סימן 4.\nחטיבה 18 - הוקמה כיחידת המרגמות הכבדות 120 מ\"מ, במהלך ההפוגה השנייה במלחמת השחרור. מקים החטיבה ומפקדה היה יהודה פריהר. החטיבה פעלה בנפרד מחיל התותחנים, והשתתפה בין השאר בקרב לטרון ובמבצע חורב. ב-1949, לאחר המלחמה, הוטמעו המרגמות הכבדות בגדודי התותחנים. חטיבה 18 אורגנה מחדש בפיקוד דן לנר, כחטיבת חי\"ר מילואים, שבמקביל לחטיבת כרמלי, התבססה גם היא על מאגר אנשי מילואים במרחב חיפה והמפרץ. גדוד 25 קיבל את מספרו כהמשך למספרי הגדודים (21, 22, 23, 24) של חטיבת כרמלי. כרמלי צמחה מתוך מפקדת ההגנה במרחב חיפה והמפרץ, ובשל כך תג חטיבה 18 סימל את המרחב ואת סמל מפקדת \"ההגנה\" בחיפה. תג זה משמש בחטיבה 188 עד היום.\nחטיבה 45 - לאחר מלחמת סיני אורגנה כחטיבת מילואים ממוכנת 45, \"ברק\". החטיבה כללה את גדוד חרמ\"ש 25, גדוד חרמ\"ש 74, גדוד טנקים שרמן 39 (גדוד מוגבר שכלל 63 טנקים - 35 טנקי M50, ו-28 טנקי M51), גדוד מרגמות כבדות 527, פלוגת סיור ופלוגת הנדסה. בהרכב זה לחמה במלחמת ששת הימים, בקרבות השומרון, כולל קרב עמק דותן וברמת הגולן.\nחטיבה 188 - ב-1969 חטיבה 45 הוסבה לחטיבת טנקי שוט קל סדירה, מספרה שונה ל-188, וקיבלה אחריות על גזרת רמת הגולן, במקום חטיבה 7 שירדה מהרמה בתום השנתיים בהן החזיקה בגזרה. חטיבה 188 כללה כעת את גדוד שוט קל סדיר 53 שהועבר מחטיבה 7, גדוד שוט קל סדיר 74, וגדוד שוט קל מילואים 39.\nבמלחמת יום הכיפורים הייתה החטיבה פרושה ברמת הגולן וב-12 השעות הראשונות של המלחמה, נשאה באמצעות 2 גדודים (74 ו-53) בעיקר עול הבלימה של הכוחות הסוריים ברמת הגולן. גדוד המילואים 39 לחם תחת חטיבה 4, תחתיה נותר בהמשך. בתום המלחמה צורף לחטיבה גדוד טנקים 71, כגדוד סדיר שלישי.\nהחטיבה השתמשה בטנקי שוט קל עד שנת 1992, עת הוחלפו בטנקי מרכבה סימן 3. החטיבה לחמה ופעלה עם טנקי מרכבה סימן 3ד ב\"ז במשך 27 שנים. בסוף שנת 2019 החלה בהצטיידות ובתהליך הסבה למרכבה סימן 4מ 400 המצויד במערכת \"מעיל רוח\" ומענ\"ק משואה 750 וסיימה אותו בשנת 2021.",
    "pageid": 12982
  },
  {
    "title": "חטיבת הנח\"ל",
    "extract": "חטיבת הנח\"ל (חטיבה 933) היא חטיבת חיל רגלים (חי\"ר) סדירה בצבא ההגנה לישראל, הכפופה לעוצבת הפלדה (אוגדה 162). החטיבה השתתפה בכל מערכות ישראל החל ממלחמת שלום הגליל, למעט מבצע עופרת יצוקה בה תפסה קו בגבולות סוריה ולבנון. \nשמה של החטיבה נגזר מראשי תיבות של מסגרת נוער חלוצי לוחם (נח\"ל), משום שמקורה בגרעיני הנח\"ל שהוקמו החל מימיה הראשונים של מדינת ישראל. עם זאת, רוב החטיבה מורכבת מחיילים מכלל הציבור, שאינם קשורים לתנועת ההתיישבות ולגרעינים.\nחיילי חטיבת הנח\"ל חובשים כומתה בצבע ירוק בהיר עם סמל חיל הרגלים ונועלים נעליים אדומות. תג היחידה של הנח\"ל מורכב מחרב, מגל וחיטה. החרב מסמלת את ההגנה והמגל והחיטה מסמלים את עבודת האדמה והחלוציות. ארבעת החצים מסמלים את גדודי החטיבה: שחם (931), גרניט (932), בזלת (50) והסיירת (934).\nמפקד החטיבה הוא אלוף-משנה אריק מויאל.\nבסיס האימון החטיבתי של חטיבת הנח\"ל (בא\"ח נח\"ל) שוכן בתל ערד החל מחודש מארס 1993.",
    "pageid": 6950
  },
  {
    "title": "חטיבת הצנחנים",
    "extract": "חטיבת הצנחנים (חטיבה 35) היא חטיבת צנחנים סדירה בצה\"ל, הכפופה לעוצבת האש ומהווה חלק מחיל הרגלים והצנחנים. בראש החטיבה עומד קצין בדרגת אלוף-משנה. מפקד החטיבה הנוכחי הוא אל\"ם רועי צוויג-לביא.\nחטיבת הצנחנים היא חטיבה התנדבותית בצה\"ל ומוגדרת כחטיבה מוצנחת, מוטסת ורכובה. החטיבה מתניידת על גבי האמרים וכלי רכב מיוחדים אחרים בהתאם לאופי הפעילות ותוואי השטח. יכולות אלו משפיעות על המקום והאופן בו יופעלו כוחות החטיבה בפעילות מבצעית ובמלחמה.\nמהחטיבה צמחו עשרה רמטכ\"לים: מרדכי גור, רפאל איתן, משה לוי, דן שומרון, אמנון ליפקין-שחק, שאול מופז, משה יעלון, בני גנץ, אביב כוכבי והרצי הלוי. שבעה מתוכם אף כיהנו כמפקדי החטיבה.\nבמסגרת החטיבה פועלים ארבעה גדודים: גדוד 890 (\"אפעה\"), גדוד 101 (\"פתן\"), גדוד 202 (\"צפע\") וסיירת 5135 (\"שרף\").",
    "pageid": 16196
  },
  {
    "title": "חטיבת כפיר",
    "extract": "חטיבת כפיר (נקראת גם חטיבה 900) היא חטיבת חיל רגלים סדירה בצה\"ל. החטיבה הוקמה בשנת 2005 והייתה תחת פיקודה של עוצבת עידן, בספטמבר 2020 החטיבה הוכפפה לעוצבת הבזק (אוגדה 99) תוך הסבה לחטיבת חי\"ר-אש.\nכפיר היא החטיבה הגדולה מבין חטיבות החי\"ר. החטיבה מורכבת מארבעה גדודים וסיירת. החטיבה מתמרנת בכלל הגזרות. חיילי החטיבה חובשים כומתה בצבעי הסוואה (מנומרת) עם סמל חיל הרגלים ונועלים נעליים אדומות.\nמפקד החטיבה מיולי 2025 הוא אלוף-משנה א'.",
    "pageid": 239868
  },
  {
    "title": "יהודה לוי (שחקן)",
    "extract": "יהודה לוי (נולד ב-29 ביוני 1979) הוא שחקן, זמר, דוגמן ומנחה טלוויזיה ישראלי. זוכה שני פרסי האקדמיה לטלוויזיה, פרס מסך הזהב ופרס השחקן הטוב ביותר בפסטיבל סירייס מאניה, צרפת.",
    "pageid": 434316
  },
  {
    "title": "יובל שם-טוב",
    "extract": "יובל שם-טוב (נולד ב-23 ביוני 1972) הוא שחקן, קומיקאי, וכוכב ילדים ישראלי. מוכר בעיקר בשם הבמה והדמות שהוא מגלם, \"יובל המבולבל\".",
    "pageid": 449277
  },
  {
    "title": "יוטיוב",
    "extract": "יוּטְיוּבּ (באנגלית: YouTube) הוא אתר אינטרנט לאחסון ושיתוף סרטוני וידאו שהוקם על ידי חברה אמריקאית באותו שם. יוטיוב הוקמה בפברואר 2005, על ידי צ'אד הארלי, סטיב צ'ן וג'אווד כרים, שלושתם עובדים לשעבר של חברת PayPal. בנובמבר 2006, רכשה גוגל את החברה תמורת 1.65 מיליארד דולר, ויוטיוב הפכה לחברת בת של גוגל.\nבאתר מגוון רחב של סרטונים המועלים על ידי אנשים פרטיים וחברות מדיה תאגידיות. בתכנים הזמינים נמצאים וידאו קליפים, קליפים של פרקי תוכניות טלוויזיה, קטעי וידאו הכוללים שירים, סרטים תיעודיים, הקלטות שמע, קדימוני סרטים, שידורים חיים ותכנים נוספים. יוטיוב מקיימת שיתופי פעולה עם חברות מדיה המאפשרות צפייה ישירה בחלק משידוריהם באתר יוטיוב.\nיוטיוב מפיקה רווחים מפרסומות דרך התוכנית \"Google AdSense\" בהתאם לתוכן האתר וסוג קהל היעד. רוב סרטוני הווידאו הנמצאים באתר ניתנים לצפייה בחינם, אך יש סרטונים הנכללים במסגרת ערוצי פרימיום הדורשים תשלום. האתר כולל גם שירותים נוספים בתשלום, בהם השכרת סרטים אינטרנטיים ו\"יוטיוב רד\" (\"יוטיוב האדום\") – שירות המציע גישה נטולת פרסומות לאתר.\nיוטיוב היא חלק מתרבות האינטרנט בחברה המודרנית. סרטונים רבים נצפים בכל רחבי העולם מדי יום ביומו, וחלקם זוכים לפופולריות רבה ולמספר צפיות רב. החשיפה הרבה לה זוכה האתר חורגת מתחום האינטרנט, ויוצרת תהודה והשפעה תקשורתיות ענפות – הכוללות את אמצעי המדיה הכתובים והמשודרים, כמו גם השפעה חברתית הכוללת חשיפה לתכנים, דעות והשקפות עולם שונות, הקובעות והמעצבות את דעת הקהל ואת אירועי האקטואליה במציאות היומיומית, מעבר לגבולות האתר הווירטואליים. יוטיוב שינתה את הרגלי הצפייה של המשתמשים והגולשים באתר, באופן שהרגיל את הקהל הרחב לצפות בקטעי וידאו קצרים - בדרך כלל באורך של דקות ספורות, מגמה שהלכה וצברה תאוצה בחלוף הזמן.",
    "pageid": 219699
  },
  {
    "title": "יניב פולישוק",
    "extract": "יניב (פולי) פולישוק (נולד ב-27 ביוני 1969) הוא שחקן, כוכב ילדים, תסריטאי וקומיקאי ישראלי. הוא ידוע בעיקר בשל גילום דמותו של גרי מנדלבאום ב\"הפיג'מות\" וב\"מנדלבאום בלש פרטי\" וכאחד    מיוצריה ושחקניה של \"סברי מרנן\".",
    "pageid": 376864
  },
  {
    "title": "יצחק עמית",
    "extract": "יצחק עמית (נולד ב-20 באוקטובר 1958) הוא משפטן ישראלי, המכהן כנשיא בית המשפט העליון. הוא שופט בית המשפט העליון משנת 2009, וכיהן כשופט בבתי משפט השלום והמחוזי בעכו ובחיפה.",
    "pageid": 700094
  },
  {
    "title": "כ\"ט בנובמבר",
    "extract": "כ\"ט בנובמבר (בגימטריה: כ\"ט = 29) הוא כינוי לתאריך 29 בנובמבר 1947 (י\"ז בכסלו ה'תש\"ח), שבו התקבלה בעצרת הכללית של האומות המאוחדות החלטה 181 על סיום המנדט הבריטי בארץ ישראל והחלפתו ביישום תוכנית החלוקה, שהתוותה דרך להקמת שתי מדינות עצמאיות, האחת יהודית והשנייה ערבית. עוד נקבע כי ירושלים וסביבתה יוכרזו כשטח \"קורפוס ספרטום\", תחת פיקוח בין-לאומי.",
    "pageid": 19747
  },
  {
    "title": "ליא קניג",
    "extract": "לִיַא (לאה) קֶנִיג-שְׁטוֹלְפֶּר (נולדה ב-30 בנובמבר 1929, כ\"ז בחשוון ה'תר\"ץ, לודז', פולין) היא שחקנית ישראלית, הזוכה לעיתים בתואר הבלתי-רשמי \"הגברת הראשונה של התיאטרון הישראלי\". כלת פרס ישראל לתיאטרון לשנת 1987 וכלת פרס התיאטרון הישראלי לשנת 1998.",
    "pageid": 102394
  },
  {
    "title": "ליגת העל בכדורגל",
    "extract": "ליגת העל בכדורגל היא ליגת הכדורגל הבכירה בישראל.\nהליגה נוסדה בתקופת המנדט הבריטי בשנת 1931, ושמה העברי היה ליגת ארץ ישראל בכדורגל.\nהליגה נקראת \"ליגת העל\" החל מעונת 1999/2000, כאשר בין השנים 1955 ל-1999 היא נקראה \"הליגה הלאומית\", ולפני כן \"הליגה הארצית\", \"הליגה הישראלית\" ו\"ליגה א'\". מכבי תל אביב היא הקבוצה היחידה המשתתפת בליגה ברציפות מאז שנת היווסדה כלומר היא הקבוצה היחידה שלא ירדה לליגת המשנה.\nהליגה נמצאת תחת אחריות ההתאחדות לכדורגל בישראל, וביחד עם הליגה הלאומית אלו שתי הליגות המקצועניות בישראל. החל משנת 2014 מנוהלות שתי הליגות הבכירות על ידי מנהלת הליגות לכדורגל.\nנכון לעונת 2025/2026, מדורגת ליגת העל הישראלית במקום ה-20 בדירוג אופ\"א בשקלול של חמש העונות האחרונות.",
    "pageid": 115210
  },
  {
    "title": "ליכטנשטיין",
    "extract": "נסיכות ליכטנשטיין (בגרמנית: Fürstentum Liechtenstein) היא מדינה זעירה במרכז אירופה, הגובלת בשווייץ במערב ובאוסטריה במזרח. המדינה חברה באו\"ם משנת 1990.",
    "pageid": 21150
  },
  {
    "title": "מיטשל גולדהאר",
    "extract": "מיטשל \"מיטש\" גולדהאר (באנגלית: Mitchell \"Mitch\" Goldhar; נולד ב-25 ביולי 1962) הוא מיליארדר ואיש עסקים יהודי-קנדי המתגורר בטורונטו, בעליה של רשת מרכזי הקניות \"סמרט סנטרס\"  בקנדה ושל מועדון הכדורגל הישראלי מכבי תל אביב.",
    "pageid": 694777
  },
  {
    "title": "מייקל דל",
    "extract": "מייקל שאול דל (באנגלית: Michael Saul Dell; נולד ב-23 בפברואר 1965) הוא יזם יהודי-אמריקאי, מייסד חברת המחשבים DELL ומנכ\"ל החברה. הונו הוערך באוקטובר 2025 על ידי פורבס במעל 145.8 מיליארד דולר, מקום 11 בעולם.",
    "pageid": 309626
  },
  {
    "title": "מלחמת אוקראינה–רוסיה",
    "extract": "מלחמת אוקראינה–רוסיה (או הפלישה הרוסית לאוקראינה; מכונה ברוסיה: המבצע הצבאי המיוחד באוקראינה) היא עימות צבאי בין רוסיה (בסיוע בלארוס) לבין אוקראינה, שפרץ ב-24 בפברואר 2022 כאשר כוחות רוסיים ובני בריתם תקפו את אוקראינה וחדרו לשטחה מצפון, ממזרח ומדרום. במקביל למתקפה הקרקעית, הטיל צי הים השחור מצור על נמלי אוקראינה. אף שההערכות לגבי כמות הנפגעים במלחמה רחבות מאוד, המלחמה הפכה לקטלנית ביותר על אדמת אירופה מאז מלחמת העולם השנייה, תוך שהיא עוברת את מספר ההרוגים במלחמת בוסניה.\nהפלישה באה לאחר חודשים של משבר, בהם רוסיה פרסה כוח צבאי גדול על גבולותיה עם אוקראינה והייתה שיאו של סכסוך ועימות צבאי בעצימות נמוכה בין שתי המדינות, שהחל ב-2014, בעקבות שינוי השלטון באוקראינה, כאשר רוסיה סיפחה באופן חד-צדדי את חצי האי קרים ובדלנים פרו-רוסיים במזרח אוקראינה השתלטו על שטחים באזור דונבאס בסיוע רוסי עקיף.\nמתוך הערכה רוסית שניתן יהיה להביא להפלת הממשל באוקראינה באמצעות מלחמת בזק, התקדמו הרוסים בשלושת הימים הראשונים של הפלישה במהירות. בעיקר בציר בלארוס–קייב, במחוז סומי בצפון מזרח אוקראינה ובמחוז חרסון בדרום המדינה. אולם התנגדות אוקראינית עזה ויעילה מהצפוי, ובעיות לוגיסטיות שונות גרמו במהרה להאטת קצב ההתקדמות של הכוחות הרוסיים ולבלימה כמעט מוחלטת של התקדמותם במספר אזורים. הצבא האוקראיני קיבל כמויות גדולות של ציוד לחימה מתקדם ממדינות ברית נאט\"ו ובמיוחד מארצות הברית, שסייעו לו בלחימה נגד הכוחות הפולשים. הרוסים ספגו אבדות כבדות בכוח אדם ובציוד צבאי, וחלק ניכר מכוחותיהם רותקו ללחימה בכיסי התנגדות שנותרו בעורפם. חיל האוויר הרוסי לא הצליח להשיג עליונות אווירית מוחלטת, ופעילותו בשטח אוקראינה הייתה מצומצמת למדי. עם זאת, המתקפה הרוסית בדרום אוקראינה זכתה להישגים קרקעיים משמעותיים. עד אמצע מרץ השתלטו הרוסים על החלק הדרומי של מחוז דונצק, רוב שטח מחוז זפוריז'יה וכמעט כל מחוז חרסון, ויצרו רצף יבשתי בשליטתם מהגבול הרוסי לחצי האי קרים, למעט העיר מריופול, שהושמה במצור.\nככל שהתמשכה המלחמה, היא קיבלה אופי של מלחמת התשה הדדית כמעט סטטית. החל מאמצע מרץ עברו הכוחות הרוסיים בצפון-מזרח אוקראינה למגננה, והאוקראינים החלו לקחת את היוזמה לידיהם, וביצעו שורה של התקפות-נגד באותם אזורים, וכן במחוז מיקולאייב שבדרום המדינה, שם נכשל הניסיון הרוסי להרחיב את ראש הגשר שלהם ממערב לנהר דנייפר.\nבראשית אפריל 2022 נסוג הצבא הרוסי, תוך מספר ימים, כמעט מכל השטחים שכבש בצפון-מזרח אוקראינה, במחוזות קייב, צ'רניהיב וסומי. הפיקוד הרוסי החל לפרוס מחדש את הכוחות שפונו מאותם מחוזות, מתוך כוונה לרכז את המאמץ ההתקפי בדרום-מזרח אוקראינה, ולהשלים את ההשתלטות על כל אזור דונבאס. אולם על אף שבאמצע אפריל הודיעו מקורות אוקראיניים ורוסיים על פתיחת \"השלב השני\" של המערכה, או \"הקרב על דונבאס\", בפועל לא נערכה מתקפה רוסית בקנה מידה רחב באזור זה. הרוסים המשיכו לבצע שורת התקפות מוגבלות, בעיקר בצפון הדונבאס, וקצב התקדמותם נותר איטי ביותר, ואילו האוקראינים ערכו התקפות נגד בעיקר באזור העיר חרקוב. ההישג הרוסי העיקרי במהלך אפריל היה כיבוש מרבית העיר מריופול לאחר קרבות קשים. במקביל למערכה הקרקעית, הרוסים המשיכו לתקוף, בעיקר באמצעות טילי שיוט, מספר רב של יעדים בעומק שטח אוקראינה, במטרה לפגוע בתשתיות צבאיות ואזרחיות חיוניות, ובמשלוחי ציוד צבאי מהמערב, ולנתק את זירת הלחימה בדרום-מזרח אוקראינה ממערב המדינה. במאי 2022 הצליחו הרוסים לפרוץ בקו החזית בצפון דונבאס והגיעו עד למרחק קטן מצומת הדרכים החשוב בבאחמוט. לקראת סוף יוני 2022 פתח הצבא הרוסי במתקפה גדולה ממספר כיוונים על אזור סוורודונצק-ליסיצ'נסק ועד 4 ביולי נפלה העיר ליסיצ'נסק, המאחז האוקראיני האחרון במחוז לוהנסק לידי הרוסים.\nבאוגוסט וספטמבר 2022 נטלו האוקראינים את היוזמה לידיהם, וביצעו שורת התקפות נגד רחבות היקף באזורים שונים של החזית. כתוצאה מכך הפיקוד הרוסי פינה תוך מספר ימים כמעט את כל השטח שבשליטתו במחוז חרקוב, כולל אזור איזיום, ונסוג לקו נהר אוסקיל. ב-21 בספטמבר הודיע פוטין על גיוס המוני של כוחות מילואים ובמקביל הודיעו הרוסים על עריכת משאלי העם במחוזות דונצק, לוהנסק, זפוריז'יה וחרסון, ובעקבות תוצאותיהם הכריזה הדומה הרוסית ב-30 בספטמבר על סיפוח ארבעת המחוזות של אוקראינה לרוסיה, צעד שספג ביקורת בין-לאומית נרחבת. על אף הסיפוח, המשיך הצבא האוקראיני לתקוף ולהשתלט מחדש על שטחים במחוזות שסופחו על ידי רוסיה, ועד 11 בנובמבר שחררו האוקראינים את העיר חרסון, וכ-30 אחוז משטח מחוז חרסון.\nבחודשים הראשונים של 2023, היוזמה האסטרטגית הייתה בידי הצד הרוסי, שערך שורת מתקפות מוגבלות לאורך קו החזית באזור דונבאס, בעיקר במרחב סביב העיר באחמוט. לאחר קרבות רחוב קשים, השלימו הרוסים את כיבושה ב-21 במאי, לאחר כמעט שמונה חודשי לחימה. ביוני 2023, אוקראינה יזמה מתקפת נגד גדולה בדרום מזרח המדינה שנבלמה ברובה. ביולי 2024 תקפו כוחות אוקראינים את קורסק, פעולה קרקעית ראשונה נרחבת של צבא אוקראינה על אדמת רוסיה. הם נסוגו מרוב השטח עד מרץ 2025. באותו החודש, פעלו גם בבלגורוד הסמוכה.\nהמלחמה הביאה לעיצומים בין-לאומיים נרחבים על רוסיה ולגינויה, ולהתגייסות המערב לסייע לאוקראינה בנשק ובממון. פינלנד ושוודיה הצטרפו לברית נאט\"ו. ככל שהתמשכה המלחמה הפכה אוקראינה תלויה יותר ויותר בסיוע הצבאי והכלכלי המערבי, כדי להמשיך לנהל את המלחמה. בשטחי אוקראינה נתגלו עדויות למעשי זוועה רוסיים נגד אזרחים בהיקף גדול, שנחקרים כפשעי מלחמה על ידי גופים מערביים ובין-לאומיים. כתוצאה מהמלחמה נגרם הרס עצום לתשתיות ולכלכלה באוקראינה, המוערך במאות מיליארדי דולרים, ומיליוני אוקראינים נאלצו לעזוב את שטח המדינה והפכו לפליטים. לקראת חודשי החורף רוסיה הגבירה את התקיפות נגד מתקני תשתית ברחבי אוקראינה. כתוצאה מכך, חלה פגיעה קשה באספקת חשמל, מים ושירותים חיוניים. ברוסיה פנימה הטיל נשיא רוסיה הגבלות נרחבות על האזרחים והידק את שליטתו במדינה. בגלל החשש להתגייס, גברים צעירים רבים עזבו את רוסיה וכשנה מתחילת המלחמה עזבו את רוסיה כ-2.5 מיליון אזרחים רוסים.",
    "pageid": 2073829
  },
  {
    "title": "מלחמת יום הכיפורים",
    "extract": "מלחמת יום הכיפורים (נקראת גם מלחמת יום כיפור; מלחמת 73'; בערבית: حرب تشرين, תעתיק: חַרְבּ תִּשְרִין או حرب أكتوبر – חַרְבּ אֻכְּתוֹבַּר: \"מלחמת אוקטובר\" וגם حرب رمضان – חַרְבּ רמצ'אן: \"מלחמת רמדאן\") פרצה ביום הכיפורים י' בתשרי ה'תשל\"ד, 6 באוקטובר 1973, בהתקפת קואליציה של צבאות מדינות ערביות נגד ישראל, בהובלתן של סוריה ומצרים, שנתמכו על ידי חילות משלוח מארצות ערב, בעיקר מעיראק ומירדן. המלחמה התרחשה בעיקר בסיני וברמת הגולן, ונמשכה עד כ\"ח בתשרי ה'תשל\"ד, 24 באוקטובר 1973, יום כניסת הפסקת האש לתוקף. חילופי אש נמשכו עד 26 באוקטובר בחזית המצרית בסיני, ועד מאי 1974 בחזית הסורית ברמת הגולן בתום מלחמת ההתשה במובלעת הסורית, אף שהרוב המכריע של הנפגעים בחזית הסורית היה במקביל למערכה בדרום.\nפתיחת המלחמה על ידי מדינות ערב הפתיעה את המודיעין של צה\"ל בראשות האלוף אלי זעירא, שלאחר הניצחון הגדול במלחמת ששת הימים ב־1967, פיתח את \"הקונספציה\", ולא צפה את מועד פתיחתה, את עוצמת המתקפה, את מהלכי הפתיחה ואת מאפייני הלוחמה של צבאות ערב. עם זאת, לאחר ההתאוששות מההלם הראשוני, ועל אף ספיגת אבדות כבדות, הצליח צה\"ל להדוף את הכוחות הסורים אל עומק סוריה, לצלוח את תעלת סואץ בדרום ולכתר את הארמייה השלישית.\nמלחמת יום הכיפורים התאפיינה בשימוש בטקטיקות ובטכנולוגיות לחימה חדשות וביטאה תפישׂה אסטרטגית ומערכתית דינמית ביחס להתמודדות צבאות ערב מול צה\"ל, בייחוד מצד צבא מצרים. המלחמה הייתה גם לזירת עימות כחלק מהמלחמה הקרה, כאשר מדינות ערב נתמכו וחומשו על ידי ברית המועצות, בזמן שישראל נתמכה על ידי ארצות הברית, שאף חימשה אותה ברכבת אווירית. המלחמה הייתה למוקד מתח בין-גושי. ככל שהתארכה המלחמה והכף נטתה לטובת ישראל, עד כדי איום סובייטי מוחשי להתערבות צבאית.\nלמלחמה היו השפעות מדיניות ופוליטיות רבות: בזירה הפנים-ישראלית – היא הביאה להקמת ועדת אגרנט ולהדחתם של הרמטכ\"ל דוד אלעזר וראש אמ\"ן אלי זעירא, ולמשבר פוליטי חריף בשל הרוחות הסוערות בחברה הישראלית, שגרם להתפטרות ראש ממשלת ישראל גולדה מאיר, פחות משנה לאחר המלחמה; ולצד משבר כלכלי שבא לאחריה, נתפסת המלחמה כגורם מרכזי שהוביל למהפך הפוליטי ב-1977.\nבתחום המדיני, המלחמה הובילה להסכמי הפרדת כוחות ברמת הגולן שנשארו על מכונם שנים רבות. בדרום נסתיימה המלחמה בהסכם הפרדת כוחות שכלל נסיגה ישראלית מתעלת סואץ, בהמשך להסכם הביניים שכלל נסיגה נוספת ולבסוף להסכם השלום בין ישראל למצרים.",
    "pageid": 1284
  },
  {
    "title": "מרדכי ואנונו",
    "extract": "מרדכי ואנונו (‏‏Ⓘ‏ שינה את שמו לג'ון קרוסמן; נולד ב-13 באוקטובר 1954) הוא טכנאי ישראלי שעבד בקריה למחקר גרעיני בדימונה. לאחר שפוטר מעבודתו מסר לעיתונאים זרים תצלומים מתוך מתקני הקריה ומודיעין טכנולוגי על יכולתה הגרעינית של ישראל, מידע שממנו עלה שלמדינת ישראל מעל ל-200 פצצות אטום ופצצות מימן. בעקבות כך נחטף ואנונו לישראל, הורשע בבגידה ובריגול חמור וריצה בכלא את מלוא עונשו, 18 שנים. לאחר מכן שוחרר בתנאים מגבילים ולאחר שהפר אותם נאסר שוב לשלושה חודשים. ואנונו מכונה באמצעי התקשורת בישראל \"מרגל האטום\".",
    "pageid": 12981
  },
  {
    "title": "נורמן עיסא",
    "extract": "נורמן עיסא (בערבית: نورمان عيسى, תעתיק מדויק: נורמאן עסא; נולד ב-17 ביוני 1967), הוא שחקן ובמאי ערבי-ישראלי-מרוני. בעל קריירה ענפה בתיאטרון, בטלוויזיה ובקולנוע. זוכה פרס האקדמיה הישראלית לטלוויזיה לשנת 2012 על תפקידו בסדרה הקומית \"עבודה ערבית\", ובפרס אופיר לשחקן המשנה הטוב ביותר לשנת 2015 על תפקידו בסרט הכדורגל-המוקומנטרי \"מלחמת 90 הדקות\".",
    "pageid": 543797
  },
  {
    "title": "ניסויי מנגלה בתאומים",
    "extract": "ניסויי מנגלה בתאומים היו ניסויים פסאודו-מדעיים אכזריים שערך יוזף מנגלה בתאומים באושוויץ על דעת עצמו וללא הקשר למדע בתקופתו. המונח \"מחקרי תאומים\" מתייחס בדרך כלל למחקר פסיכולוגי או מחקרים בתורשה; הניסויים שערך מנגלה היו חריגים לכלל זה. מנגלה לא הגיע לכל מסקנה ב\"מחקריו\" אלה, ולא פרסם אותם בירחון מדעי. בדומה לרוב ה\"מחקר\" שבוצע במסגרת ניסויים בבני אדם על ידי הנאצים, הניסויים שערך היו בחלקם הגדול ניסיון לאשש את תורת הגזע.",
    "pageid": 211067
  },
  {
    "title": "ניקולאס מדורו",
    "extract": "ניקולאס מדורו מורוס (בספרדית: Nicolás Maduro Moros; נולד ב-23 בנובמבר 1962) הוא פוליטיקאי ונצואלי, נשיא ונצואלה החל משנת 2013. מדורו ניצח בבחירות לנשיאות ונצואלה (אפריל 2013) שנערכו בעקבות מותו של הוגו צ'אווס ב-5 במרץ 2013. מדורו כיהן קודם כשר החוץ של צ'אווס בין השנים 2006–2012, אז התמנה לסגנו ולממלא מקומו. לאחר מותו של צ'אווס הפך מדורו לנשיא בפועל במשך כחמישה שבועות עד לבחירות. עם הזמן קיבל שלטונו סממנים של רודנות. החל משנת 2018 עשרות מדינות בעולם חדלו להכיר בו כשליט ונצואלה, בעקבות האשמות על ניצחון לא חוקי בבחירות.",
    "pageid": 1067361
  },
  {
    "title": "נעם תיבון",
    "extract": "נׂעם משה תִּיבּוֹן (נולד ב-4 במרץ 1962) הוא אלוף במילואים בצה\"ל, ופעיל אזרחי ופוליטי, בתפקידו האחרון בשירות הקבע פיקד על הגיס הצפוני.",
    "pageid": 651432
  },
  {
    "title": "ספיר ברמן",
    "extract": "ספיר גאיה ברמן (נולדה ב-21 ביוני 1994) היא שופטת כדורגל ישראלית, שהתפרסמה בזכות היותה השופטת הטרנסג'נדרית הראשונה בישראל.",
    "pageid": 1978333
  },
  {
    "title": "עשרת הדיברות",
    "extract": "עֲשֶׂרֶת הַדִּבְּרוֹת הם רשימה של עשרה ציוויים דתיים ומוסריים, שעל פי המסופר בתורה נאמרו על ידי אלוהים לעם ישראל במעמד הר סיני. הם נמסרו למשה על ידי אלוהים כשהם כתובים על לוחות הברית ב\"אצבע אלוהים\". הדיברות נחשבים למצוות יסוד ביהדות, ולהן השפעה רבה על המשפט והמוסר ביהדות, בנצרות ובאסלאם.\nעשרת הדיברות הן:\n\nאָנֹכִי ה' אֱלֹהֶיךָ אֲשֶׁר הוֹצֵאתִיךָ מֵאֶרֶץ מִצְרַיִם מִבֵּית עֲבָדִים\nלֹא יִהְיֶה לְךָ אֱלֹהִים אֲחֵרִים עַל פָּנָי. לֹא-תַעֲשֶׂה לְךָ פֶסֶל, וְכָל-תְּמוּנָה\nלֹא תִשָּׂא אֶת שֵׁם ה' אֱלֹהֶיךָ לַשָּׁוְא\nזָכוֹר אֶת-יוֹם הַשַּׁבָּת לְקַדְּשׁוֹ\nכַּבֵּד אֶת-אָבִיךָ וְאֶת-אִמֶּךָ\nלֹא תִרְצָח\nלֹא תִנְאָף\nלֹא תִגְנֹב\nלֹא-תַעֲנֶה בְרֵעֲךָ עֵד שָׁקֶר\nלֹא תַחְמֹד",
    "pageid": 8281
  },
  {
    "title": "פלוריבוס (סדרת טלוויזיה)",
    "extract": "פלוריבוס (באנגלית: Pluribus) היא סדרת מדע בדיוני פוסט-אפוקליפטית אמריקאית שנוצרה על ידי וינס גיליגאן עבור שירות הזרמת המדיה \"אפל TV פלוס\". בתפקיד הראשי מככבת ריי סיהורן, לאחר ששיתפה פעולה בעבר עם גיליגאן בסדרה \"סמוך על סול\". בעלילת הסדרה, אותה גיליגאן מתאר כ״הטוויסט הייחודי שלי על סוגת הזומבים״, נגיף ויראלי שמקורו בחלל החיצון איחד את רובה המוחלט של האנושות ל״תודעה קולקטיבית״ מאושרת ופציפיסטית. הסדרה עוקבת אחרי סופרת זעופה בשם קרול סטורקה (סיהורן), אחת מבני האדם הבודדים החסינים לנגיף, בעוד היא ושאר האנשים החסינים מוצאים את עצמם בעולם שונה לחלוטין.\nהסדרה עלתה לראשונה לשידור ב-7 בנובמבר 2025. \"אפל TV פלוס\" הזמינה מראש שתי עונות של הסדרה.",
    "pageid": 2464696
  },
  {
    "title": "פרשת ההתעללות במחנה שדה תימן",
    "extract": "פרשת ההתעללות במחנה שדה תימן היא פרשה פלילית-צבאית במסגרתה נאשמים חמישה חיילי מילואים מכוח 100 של המשטרה הצבאית כי בתאריך 5 ביולי 2024 התעללו בצוותא, תוך שימוש בנשק קר, בעצור ביטחוני פלסטיני שהיה תחת השגחתם, בעודו כפות בידיו וברגליו ומכוסה עיניים. על פי כתב האישום, כתוצאה מכך נגרמו לעצור חבלות חמורות, לרבות שברים בצלעות, נקב בריאה וקרע ברקטום.\nסרטונים ממצלמות האבטחה במתקן הכליאה הגיעו למשטרה הצבאית, שפתחה ביולי 2024 בחקירה פלילית נגד החשודים בהתעללות. למעצרים נלוו עימותים בין חלק מהחשודים ותומכיהם לבין השוטרים הצבאיים. לאחריהם התקיימו הפגנות בהשתתפות חברי כנסת מהליכוד ומעוצמה יהודית, וחלק מהמשתתפים בהפגנות התפרצו למחנה שדה תימן ולמתחם הכלא הצבאי נווה צדק במחנה בית ליד. כתוצאה מכך, נפתחה חקירה פלילית גם נגד חלק מהפורצים לבסיסים, ביניהם חברי כנסת ושרים בממשלה. בפברואר 2025, לאחר השלמת החקירה, הוגשו כתבי אישום נגד חמישה חיילים, בגין התעללות וחבלה.\nבמסגרת הפרשה, הפרקליטות הצבאית עמדה במרכז מתקפה ציבורית מצד פעילי רשת ופוליטיקאים מהימין, שהאשימו אותה בהפצת \"עלילת דם\" נגד סוהרים בשדה תימן. במקביל, נמשכה הסתה, לעג ואיחולי מוות נגד הפרקליטה הצבאית הראשית (הפצ\"רית), האלופה יפעת תומר-ירושלמי. בעקבות כך, היא אישרה להעביר לעיתונאי גיא פלג סרטון המתעד לכאורה התעללות בעצור, וזאת לטענתה, במטרה להדוף את \"התעמולה השקרית\" נגד גורמי אכיפת החוק בצה\"ל. העברת החומרים לתקשורת נעשתה באישור הצנזורה הצבאית, שראתה בה כחלק מהצגת מחויבותה של ישראל למוסר ולבדיקה עצמית, גם כשמדובר בדבר עבירה. על רקע הפרשה, הוגשה עתירה לבג\"ץ שדרשה חקירה אודות המקור לסרטון. תומר-ירושלמי השיבה בתחילה כי המקור אינו ידוע. בהמשך הודתה כי היא זו שאישרה את העברת הסרטון לעיתונות והתפטרה מתפקידה. באוקטובר 2025, נעצרו תומר-ירושלמי וכן התובע הצבאי הראשי לשעבר, אל\"ם מתן סולומש.",
    "pageid": 2388914
  },
  {
    "title": "ראש ממשלת ישראל",
    "extract": "ראש ממשלת ישראל הוא ראש הרשות המבצעת בשיטת הממשל בישראל. החוק הישראלי מקנה לממשלה שאותה מנהל ראש הממשלה את סמכויות השלטון הביצועיות, על אף שנשיא המדינה מוגדר בחוק כראש המדינה. לראש ממשלת ישראל מתמנה אחד מחברי הכנסת, שנשיא המדינה הטיל עליו להרכיב ממשלה, אחר התייעצות עם נציגי הסיעות, ושהצליח לקבל את אישורה של הכנסת להרכב ממשלתו. תהליך בחירתו של ראש הממשלה, וכן סמכויותיו וסמכות ממשלתו נקבעו בחוק יסוד: הממשלה, שעבר גלגולים אחדים.\nראש ממשלת ישראל השלושים ושבע שהושבעה בדצמבר 2022 הוא בנימין נתניהו.",
    "pageid": 3296
  },
  {
    "title": "רמב\"ם",
    "extract": "רבי משה בן מימון (ד'תתצ\"ח, 1138 – כ' בטבת ד'תתקס\"ה, 13 בדצמבר 1204), המכונה בדרך כלל בראשי תיבות רמב\"ם או הרמב\"ם ומוכר בערבית כאבו עמראן מוסא בן מימון אבן עבד אללה  (ابو عمران موسى بن ميمون بن عبد الله) ובלשונות אירופה כמיימונידֶס (Maimonides) היה רב ספרדי ופילוסוף, מגדולי הפוסקים בכל הדורות, מחשובי הפילוסופים בימי הביניים, איש אשכולות ורופא.\nהרמב\"ם השפיע באופן משמעותי על תרבותו של העם היהודי ועל כן הוא אחד האישים החשובים והמוערכים ביותר ביהדות. עליו נאמר \"ממשה עד משה לא קם כמשה\" והוא אף הוכתר בכינוי \"הנשר הגדול\". הרמב\"ם החזיק במשנה רציונליסטית מובהקת שבאה לידי ביטוי בכתביו.\nמעמדו של הרמב\"ם כפוסק גדול כמעט משל כל פוסק אחר. הקודקס ההלכתי שלו, \"משנה תורה\", מקיף באופן כמעט בלעדי את כל תחומי ההלכה, ומהווה מקור בסיסי בכל דיון הלכתי. על דבריו נתחבר מספר עצום של פירושים וחיבורים. רבי יוסף קארו, השתית את חיבורו \"שולחן ערוך\" בראש ובראשונה על פסקי הרמב\"ם, שאותו הוא מנה כאחד משלושת \"עמודי ההוראה\". אף שלא פרסם את פירושו לתלמוד, במהלך לימוד של כמעט כל סוגיה תלמודית, דברי הרמב\"ם, הנדלים מחיבוריו השונים, מהווים מקור חשוב בהבנת הסוגיה.\nמכתביו של הרמב\"ם בתחום ההגות הושפע כמעט כל הוגה יהודי שקם אחריו, החל מרבי מנחם המאירי, דון יצחק אברבנאל, ברוך שפינוזה, הרב אברהם יצחק הכהן קוק, ישעיהו ליבוביץ ועוד. הוכר כפילוסוף וכרופא גם בתרבויות הערביות והאירופיות והשפיע על מגוון הוגים כגון תומאס אקווינס, גוטפריד לייבניץ ואף אייזק ניוטון. על ספרו מורה הנבוכים הוציא האפיפיור הונוריוס הרביעי כתב הגנה.\nהרמב\"ם היה בקיא בספרות הפילוסופית היוונית והאמין שהידע המדעי אינו סותר את האמת המקראית. כתביו קיימים ועומדים לא רק כפירוש למקרא אלא אף כיצירות פילוסופיות בפני עצמן. כמו כן, כתביו מעידים גם על כך שהייתה לו השכלה רחבת-היקף בפיזיקה, באסטרונומיה, במתמטיקה, ברפואה ובלוגיקה של זמנו.",
    "pageid": 647251
  },
  {
    "title": "רפאל איתן",
    "extract": "רפאל \"רפוּל\" איתן (11 בינואר 1929, כ\"ט בטבת ה'תרפ\"ט – 23 בנובמבר 2004, י' בכסלו ה'תשס\"ה) היה הרמטכ\"ל ה-11 של צה\"ל, חבר הכנסת ושר בממשלות ישראל. כהונתו של איתן כרמטכ\"ל הייתה הארוכה ביותר, 60 חודשים (5 שנים).",
    "pageid": 2767
  },
  {
    "title": "רצח כתוב היטב: התעורר, איש מת",
    "extract": "רצח כתוב היטב: התעורר, איש מת (באנגלית: Wake Up Dead Man: A Knives Out Mystery) הוא סרט מסתורין קומי שחור אמריקאי מסוגת \"מי עשה זאת\", שנכתב ובוים על ידי הקולנוען ריאן ג'ונסון והופק על ידי רם ברגמן. הסרט מהווה המשך עצמאי ל\"רצח כתוב היטב: תעלומה יוונית\" (2022), והפרק השלישי בסדרת סרטי \"רצח כתוב היטב\". מככב בו דניאל קרייג, ששב לגלם את דמותו של הבלש בנואה בלאנק, ולצדו מככבים ג'וש או'קונור, גלן קלוז, ג'וש ברולין, מילה קוניס, ג'רמי רנר, קרי וושינגטון, אנדרו סקוט, קיילי ספאני, דריל מק'קורמק ותומאס היידן צ'רץ'.\nהסרט הוקרן בבכורה עולמית בפסטיבל הסרטים הבין-לאומי בטורונטו ב-6 בספטמבר 2025, ועלה לאקרנים ב-26 בנובמבר 2025, בטרם עלייתו לשירות הזרמת המדיה נטפליקס ב-12 בדצמבר 2025.",
    "pageid": 2340855
  },
  {
    "title": "תומר מחלוף",
    "extract": "תומר מחלוף (נולד ב-25 ביולי 1991) הוא שחקן, מתאגרף ודוגמן ישראלי.",
    "pageid": 2181194
  },
  {
    "title": "תל אביב-יפו",
    "extract": "תל אביב–יפו (בערבית: تل أَبيب-يافا), המוכרת לרוב כתל אביב, היא עיר במחוז תל אביב שבישראל, השוכנת במישור החוף הדרומי, המרכזית מבין ערי גוש דן והשנייה בגודל אוכלוסייתה בישראל. תל אביב חברה בארגון פורום ה-15. העיר שוכנת לחוף הים התיכון. בשטחה זורמים נחל הירקון ונחל איילון. היא גובלת ממערב בים התיכון; מדרום בערים בת ים וחולון ובבית הספר מקוה ישראל; ממזרח בערים רמת גן, גבעתיים, בני ברק ופתח תקווה; ומצפון בערים רמת השרון והרצליה. ראש עיריית תל אביב-יפו הנוכחי הוא רון חולדאי.\nתל אביב היא מטרופולין המהווה את מרכז הכלכלה, התרבות, התקשורת והאמנות של ישראל. שוכנים בה מרכזי המערכת הבנקאית של ישראל, הבורסה לניירות ערך, שגרירויות ונציגויות בין-לאומיות, מערכות העיתונים הגדולים בישראל, התיאטרון הלאומי, התזמורת הפילהרמונית, בית העצמאות (בו הוכרז על הקמת המדינה) ומרכזי תרבות ארציים נוספים. \"העיר הלבנה\" בתל אביב הוכרה בשנת 2003 כאתר מורשת עולמית.\nתל אביב-יפו מוגדרת כ\"עיר עולם בהתהוות\". העיר היא אחת הערים המתוירות בישראל, עם כמיליון וחצי תיירים זרים בשנה.\nלתל אביב תפקיד מרכזי בהוויה הישראלית. רבים מהאירועים ההיסטוריים והמחאתיים שעיצבו את זהותה ואופייה של המדינה מראשית דרכה ועד היום התרחשו בה.\nבעיר מתגוררים (נכון לשנת 2023) 476,126 תושבים, ומספר התושבים לקמ\"ר הוא 9,204 איש. באותה עת התגוררו במחוז תל אביב 1,460,300 איש, ואוכלוסיית המטרופולין מנתה מעל 3,918,800 נפש. בתל אביב פועלים (נכון לשנת 2015) למעלה מ-70 אלף בתי עסק המהווים 13 אחוז מכלל העסקים בישראל. בעיר בולטת תופעת היוממות הגדולה בישראל – כ־64% מהעובדים בתל אביב גרים מחוצה לה.\nעיר הנמל העתיקה יפו הייתה ראשיתה של העיר תל אביב-יפו. יפו נחשבת לאחת מערי הנמל העתיקות בעולם; היא נזכרת בתנ\"ך, לרבות בסיפור יונה בן אמיתי, ובמקורות קדומים אחרים, ובמשך דורות שימשה שער כניסה ימי לארץ ישראל. לבד מיפו התקיימו לאורך ההיסטוריה מספר ניכר של יישובים בשטחה של תל אביב. בראשית המאה ה־19 גדלה האוכלוסייה היהודית ביפו, וברבע האחרון של המאה ה-19 החלה התיישבות יחידים מחוץ לחומות יפו ולאחריה הקמת שכונות חדשות, כמו שכונות נווה צדק, מחנה יהודה, נווה שלום, יפה נוף וכרם התימנים מצפון ליפו.\nתל אביב זכתה לכינוי \"העיר העברית הראשונה\" מכיוון שהייתה המיזם היהודי הראשון לבניית עיר בארץ ישראל בתקופת שיבת ציון המודרנית. היה זה מיזם חדשני של ציבור מאורגן, שחלקו אנשי היישוב הישן וחלקו אנשי היישוב החדש בשיתוף עם מוסד ציוני בראשית דרכו – קרן קיימת לישראל. המטרה המוצהרת הייתה להקים עיר עברית לצד יפו הערבית, אך בתוך כארבעה עשורים צמחה תל אביב לכרך שהיה גדול פי כמה מיפו. רשויות המנדט הבריטי העניקו לתל אביב מעמד של עיר בינואר 1934. העיר תל אביב סימלה את התרבות העברית המתחדשת במולדת העם היהודי.\nב־1949, לאחר הקמת מדינת ישראל, אוחדו מוניציפלית שתי הערים ונוצרה עיריית תל אביב-יפו המנהלת את העיר המאוחדת, אף שבמובנים מסוימים עדיין נהוג להתייחס ליפו ולתל אביב כאל שתי ישות עירוניות נפרדות. בשנת 2009 חגגה העיר מאה שנים להיווסדה.",
    "pageid": 7779
  },
  {
    "title": "אביעד דגן",
    "extract": "אביעד דגן רייס (נולד בשנת 1973) הוא קצין צה\"ל בדרגת אלוף אשר משמש ראש אגף התקשוב וההגנה בסייבר. קודם לכן כיהן כראש מנהלת הטרנספורמציה הדיגיטלית ובעבר שימש מפקד בסיס חצרים.",
    "pageid": 1613098
  },
  {
    "title": "אדולף היטלר",
    "extract": "אדולף היטלר (בגרמנית: Adolf Hitler‏; 20 באפריל 1889 – 30 באפריל 1945) היה פוליטיקאי, מדינאי ופושע מלחמה אוסטרי-גרמני-נאצי, שכיהן כקנצלר והפיהרר של גרמניה הנאצית בשנים 1933–1945, ומנהיג המפלגה הנאצית משנת 1921 ועד להתאבדותו בפיהררבונקר בברלין. היטלר חולל את מלחמת העולם השנייה והיה אחראי להשלכות הנאציזם שכללו השמדה שיטתית ומאורגנת של שישה מיליון יהודים בשואה על פי \"הפתרון הסופי\". כמו כן גרם להשמדת מיליוני בני אדם נוספים, לחורבן מדינות רבות באירופה, לפשעים נגד האנושות ולפשעי מלחמה. את רעיונותיו הגזעניים, האנטישמיים והלאומניים הקיצוניים, שזר היטלר באידאולוגיה של הנאציזם, שהוא היה מנסחה הראשי ואשר משתקפת בספרו \"מיין קאמפף\".\nהיטלר נולד בחבל דובר־הגרמנית של האימפריה האוסטרו־הונגרית, ועבר לגרמניה ב־1913. בעת מלחמת העולם הראשונה שירת בצבא הגרמני כחייל ועם סיומה עבר לשרת כסוכן סמוי במעקב אחר התארגנויות מרקסיסטיות. ככזה הזדמן לאספה של \"מפלגת הפועלים הגרמנית\", התאגדות זעירה שרעיונותיה מצאו חן בעיניו. באמצעות כישרונו הרטורי התקדם בה עד שמונה ליושב ראש בזמן ששמה כבר שונה ל\"מפלגת הפועלים הגרמנית הנאציונל־סוציאליסטית\". היטלר הנהיג ניסיון הפיכה צבאית כושל נגד ממשלת בוואריה, נאסר ושהה בכלא במשך שמונה חודשים, אותם ניצל לכתיבת \"מיין קאמפף\". לאחר שחרורו שיקם את המפלגה, תוך הכפפתה לשליטתו המוחלטת בתור \"הפיהרר\", או המנהיג. על רקע המשבר הכלכלי העולמי שפגע קשות ברפובליקה הגרמנית צברה המפלגה הנאצית כוח ותמיכה רחבה. בינואר 1933, לאחר שקיבלה המפלגה כשליש מן הקולות בבחירות לרייכסטאג, עלו הנאצים לשלטון, והיטלר מונה לקנצלר. הוא חיסל בהדרגה את הדמוקרטיה הגרמנית המפוררת בתהליך של הפיכה עצמית, ולאחר מות נשיא גרמניה הינדנבורג בשנת 1934, הפך לדיקטטור.\nכשליט גרמניה הנהיג היטלר שלטון רודני וסמכותני. הוא הכין את המדינה לקראת מלחמה כוללת מתוך שאיפה לבטל את ההפסדים הטריטוריאליים של מלחמת העולם הראשונה, וכדי להגשים את הפאן־גרמניות ברייך אחד מאוחד ולמגר את הקומוניזם. בין היתר סיפח את אוסטריה ולאחר הסכם מינכן גם השתלט בשלבים על צ'כוסלובקיה. ב־1939 פלש היטלר לפולין ובכך פתח את מלחמת העולם השנייה. ביוזמתו ובהשראתו של היטלר נערך במהלך המלחמה רצח עם של מיליוני יהודים ולא יהודים, זאת בהתאם לעקרונות הגזעניים של הנאציזם שיש לשעבד או להשמיד את אלה שכונו \"הגזעים הנחותים\".\n\"רייך אלף השנים\" שהיטלר הבטיח לגרמניה, או \"הרייך השלישי\", החזיק מעמד 12 שנים בלבד עד כניעתה של גרמניה הנאצית. רבים ברחבי העולם רואים בהיטלר ובהנהגת הרייך כאחראים לביצוע פשעי מלחמה ופשעים נגד האנושות מהקשים ביותר בהיסטוריה האנושית בכלל ובעת החדשה בפרט (גם בעקבות משפטי נירנברג). בשיא כוחה, כבשה גרמניה הנאצית את מרבית יבשת אירופה. כשבעלות הברית החלו לגבור עליה ופלשו לשטחה, שלל היטלר כל אפשרות לכניעה והורה על מלחמה טוטלית בשאיפה לניצחון או חורבן גמור. בימיה האחרונים של המלחמה הוא האשים את העם הגרמני בתבוסה והורה על החרבת ארצו עד היסוד. לקראת סיום הקרב על ברלין התאבדו היטלר ובת זוגו אווה בראון בפיהררבונקר.",
    "pageid": 1094
  },
  {
    "title": "אוגדת הבשן",
    "extract": "אוגדת הבשן (\"אוגדה 210\", \"אוגדת הגולן\"; בעבר עוצבת נתיב האש, \"אוגדה 366\", \"אוגדה 49\") היא אוגדה מרחבית האחראית על גזרת רמת הגולן, החרמון, הר דב וגבול ישראל-סוריה וחלק מגבולות ישראל-לבנון המזרחי וישראל-ירדן הצפוני, וכפופה לפיקוד הצפון בצבא ההגנה לישראל.\nהחל ממאי 2024 מפקד האוגדה הוא תת-אלוף יאיר פלאי.",
    "pageid": 1056955
  },
  {
    "title": "אווטאר: אש ואפר",
    "extract": "אווטאר: אש ואפר (באנגלית: Avatar: Fire and Ash)‏ הוא סרט מדע בדיוני אפי אמריקאי שבוים, הופק, נכתב, ונערך על ידי ג'יימס קמרון וצפוי לצאת לאקרנים ב-19 בדצמבר 2025 למרות שהסרט השלישי היה צריך לצאת ב-20 בדצמבר 2024 אך גיימס קמרון הכריז על עיכוב הסרט והעיכוב משפיע גם על חלקי ההמשך:4,5. זהו השני מבין ארבעה סרטי המשך מתוכננים לסרט \"אווטאר\" (2009) ויהיה סרט המשך ל\"אווטאר: דרכם של המים\" (2022), מה שהופך אותו לסרט השלישי בזיכיון אווטאר. קמרון מפיק את הסרט עם ג'ון לנדאו, כשריק ג'פה ואמנדה סילבר הוכרזו במקור ככותבים שותפים; מאוחר יותר הוכרז שקמרון, ג'פה, סילבר, ג'וש פרידמן ושיין סלרנו לקחו חלק בתהליך הכתיבה של כל סרטי ההמשך לפני שהוטל עליהם לסיים את התסריטים הנפרדים, מה שהופך את הקרדיטים על הכתיבה בסופו של דבר ללא ברורים. צוות השחקנים כולל את סם וורת'ינגטון, זואי סלדנה, סטיבן לאנג, סיגורני וויבר, ג'ואל דייוויד מור, סי-סי-אייץ' פאונדר, דיליפ ראו ומאט ג'רלד צפויים לחזור משני הסרטים הראשונים. אליהם מצטרפים שחקני הסרט השני קליף קרטיס, אידי פאלקו, ברנדן קאוול, מישל יאו, ג'מיין קלמנט ואונה צ'פלין.\nצילומי הסרט החלו במקביל לצילומי אווטאר: דרכם של המים ב-15 באוגוסט 2017. שני סרטי המשך נוספים יצולמו ברגע ששני הסרטים הקודמים יושלמו וצפויים לצאת לאקרנים ב-21 בדצמבר 2029 וב-19 בדצמבר 2031, בהתאמה.",
    "pageid": 1937404
  },
  {
    "title": "אייל זמיר",
    "extract": "אייל זמיר (נולד ב-26 בינואר 1966, ה' בשבט ה'תשכ\"ו) הוא קצין בדרגת רב-אלוף, המכהן כראש המטה הכללי ה-24 של צה\"ל. במהלך שירותו הצבאי שירת בין היתר כסגן הרמטכ\"ל, מפקד פיקוד הדרום, המזכיר הצבאי של ראש הממשלה, מפקד עוצבת געש, מפקד עוצבת עמוד האש, ראש מטה זרוע היבשה ומפקד חטיבה 7.\nב-2022 פרש מצה\"ל וכיהן כמנכ\"ל משרד הביטחון תחת שר הביטחון יואב גלנט. בשנת 2025 התמנה לראש המטה הכללי בצה\"ל. החליף בתפקידו את רב-אלוף הרצי הלוי. זמיר נכנס לתפקיד בתור מפקד הצבא השני במהלך מלחמת חרבות ברזל, ופיקד על צה\"ל במהלך מבצע עם כלביא.",
    "pageid": 679714
  },
  {
    "title": "אייפקס פרטנרס",
    "extract": "אייפקס פרטנרס (באנגלית: Apax Partners) היא קרן השקעות פרטית וקרן הון סיכון, שמשרדיה הראשיים בלונדון ופועלת בכל רחבי העולם. מאז ייסודה ובמשך כ-30 שנה הייתה הקרן מעורבת בהנפקות שונות והשקעות במספר רחב של תחומים, ובהם: טכנולוגיה וטלקומוניקציה, רפואה, שירותים פיננסים ועסקיים, קמעונאות וצריכה. החל משנת 2005 חדרה לשוק הישראלי באופן מאסיבי ורכשה את השליטה בחברות בזק, תנובה ופסגות בית השקעות, וכן השקיעה בחברות הייטק. משרדי החברה בישראל נמצאים במגדל המוזיאון בתל אביב.",
    "pageid": 468763
  },
  {
    "title": "אימרי ביטון",
    "extract": "אימרי ביטון (נולד ב-27 באוקטובר 1985) הוא שחקן ישראלי.",
    "pageid": 1899780
  },
  {
    "title": "אמיר פיי גוטמן",
    "extract": "",
    "pageid": 1115997
  },
  {
    "title": "אריאנה גרנדה",
    "extract": "אריאנה גרנדה-בוטרה (באנגלית: Ariana Grande-Butera; נולדה ב-26 ביוני 1993) היא זמרת, פזמונאית ושחקנית אמריקאית-סיציליאנית.\nגרנדה נחשבת לאייקון פופ ואופנה ולאחת מהאמנים הפופולריים והמשפיעים ביותר של העשור השני והשלישי של המאה ה-21. זוכה לשבחי הביקורות כאחת מהווקאליסטיות הגדולות של דורה בזכות מנעד קולה הרחב שמגיע ל-4 אוקטבות, בנוסף לכך זכתה גרנדה במספר פרסים רב, בהם שלושה פרסי המוזיקה האמריקאית, עשרה פרסי VMA, ארבעה פרסי EMA, שני פרסי גראמי ו-36 שיאי גינס. ב-2018 בחר ה\"בילבורד\" בגרנדה כאשת השנה של המגזין והכריז עליה כזמרת המצליחה ביותר אשר פרצה באותו עשור, הזמרת ה-78 המצליחה ביותר של כל הזמנים (מקום 18 מבין הזמרות) ומקום תשיעי בכוכבי פופ הגדולים של המאה ה-21. ב-2023 בחר בה מגזין \"Rolling Stone\" ברשימתם של הזמרות הגדולות ביותר של כל הזמנים.\nהופיעה לראשונה ב-2008, כאשר שיחקה במחזמר \"13\" שהוצג בברודוויי. החלה להתפרסם ב-2010 כאשר שיחקה בסדרת הנוער המצליחה \"ויקטוריוס\". לאחר מכן קיבלה תפקיד ראשי בסדרת הבת שלה ושל \"iCarly\", \"סאם וקאט\". שלוש הסדרות שודרו בערוץ ניקלודיאון.\nבשנת 2013 פרצה מוזיקלית עם אלבום הבכורה שלה, Yours Truly, אלבום בסגנון רטרו-פופ ו-R&B שהגיע למקום הראשון במצעד האלבומים האמריקאי בילבורד 200; הסינגל \"The Way\", נכנס לעשרת הגדולים במצעד הפזמונים האמריקאי בילבורד הוט 100 והאלבום זכה לשבחי המבקרים, אלבום האולפן השני שלה, My Everything, שיצא ב-2014, העפיל אף הוא למקום הראשון במצעד האלבומים האמריקאי וארבעה סינגלים ממנו נכנסו לעשירייה הפותחת בבילבורד הוט 100, יותר מכל אמן אחר באותה שנה. גרנדה המשיכה עם סגנון הפופ ו-R&B באלבומה השלישי, Dangerous Woman; שיצא ב-2016 וחיזק את הצלחתה הביקורתית והמסחרית.\nהתמודדויות ומאבקים אישיים של גרנדה השפיעו על האלבום הרביעי והחמישי שלה; Sweetener‏ (2018) ו-Thank U, Next‏ (2019), הראשון זכה בפרס גראמי לאלבום הפופ הטוב ביותר, בעוד שהאחרון שבר מספר שיאי סטרימינג והיה מועמד לאלבום השנה, גרף שני שירים במקום הראשון של מצעד הבילבורד הוט 100 עם שיר הנושא שלו ו-\"7 Rings\", והפך את גרנדה לאמן הסולו הראשון שכובש בו-זמנית את שלושת המקומות הראשונים במצעד, והראשונה מאז הביטלס, היא שברה את שיא מספר השירים הרב ביותר אשר הגיעו למקום הראשון בשבוע הבכורה שלהם בתולדות המצעד עם שיר הנושא של אלבומה השישי, \"Positions\"‏ (2020), ושיתופי הפעולה \"Stuck with U\" עם ג'סטין ביבר ו-\"Rain on Me\" עם ליידי גאגא, כאשר האחרון שבהם זכה בפרס גראמי עבור צמד הפופ/הופעת הפופ הטובה ביותר. גרנדה נשענה על מוזיקת דאנס באלבומה השביעי, \"Eternal Sunshine\"‏ (2024) שהניב את הסינגלים \"Yes, And?\" ו-\"We Can't Be Friends (Wait for Your Love)\", כאשר גם שניהם הגיעו לצמרת המצעד.\nבנוסף לקריירה המוזיקלית לקחה חלק בסרט הקולנוע הסאטירי פוליטית \"אל תסתכלו למעלה\" (2021), ובתור גלינדה בעיבוד הקולנועי של המחזמר \"מרשעת\" (2024), עליו קיבלה מועמדות לפרס גלובוס הזהב ולפרס אוסקר לשחקנית המשנה הטובה ביותר.\nהישגיה כוללים 2 פרסי גראמי, מעל 30 שיאי גינס, 3 פרסי המוזיקה האמריקאית, 2 פרסי המוזיקה של בילבורד ופרס אחד בפרסי המוזיקה הבריטית. עם מכירות של למעלה מ-100 מיליון אלבומים וסינגלים היא אחת מהזמרות הנמכרות ביותר בכל הזמנים, שבעת האלבומים הראשונים שלה הגיעו למעמד של אלבום פלטינה ומעלה בארצות הברית, היא נכנסה לרשימת 100 האנשים המשפיעים ביותר בעולם לשנים 2016 ו-2019, הייתה לזמרת המרוויחה ביותר לשנת 2020 לפי מגזין \"פורבס\", לאחר שצברה מעל למאה מיליארד השמעות (נכון ל-2024) בספוטיפיי, גרנדה היא האמנית הנשית המושמעת ביותר בשנות ה-2010 והשנייה בכל הזמנים לאחר טיילור סוויפט, והיא הזמרת עם המספר הרב ביותר של שירים אשר עברו את רף המיליארד השמעות (22 שירים). מחוץ למוזיקה ולקולנוע, גרנדה עבדה עם ארגוני צדקה רבים, היא ידועה בתמיכה הרבה שלה בקהילת הלהט\"ב, ובנוסף לכך היא תומכת למען זכויות בעלי חיים, בריאות נפשית ושוויון מגדרי וגזעי. בין המיזמים העסקיים שלה נמנים R.E.M. Beauty , מותג קוסמטיקה שהושק בשנת 2021, ומותג בישום שהרוויח למעלה ממיליארד דולר במכירות קמעונאיות עולמיות.",
    "pageid": 944833
  },
  {
    "title": "אריק מויאל",
    "extract": "אריק מויאל (נולד בשנת 1980) הוא קצין בצה\"ל בדרגת אלוף-משנה המשרת כמפקד חטיבת הנח\"ל, קודם לכן שירת כמפקד המכללה לפיקוד טקטי, מפקד חטיבת מנשה, קצין המבצעים של פיקוד הדרום ומפקד גדוד 931.",
    "pageid": 1922603
  },
  {
    "title": "בועז ביסמוט",
    "extract": "בועז בִּיסְמוּט (נולד ב-25 בנובמבר 1964) הוא חבר הכנסת מטעם מפלגת הליכוד, המכהן מטעמה כיו\"ר ועדת החוץ והביטחון של הכנסת. לשעבר יו\"ר הוועדה לביטחון לאומי ויו\"ר הוועדה לענייני התמכרויות, סמים ואתגרי הצעירים בישראל. לפני כניסתו לפוליטיקה, היה עיתונאי ודיפלומט. בין השנים 2017–2021 שימש כעורך הראשי של העיתון \"ישראל היום\", לצד תפקידו כפובליציסט ופרשן בחברת החדשות. בנוסף, כיהן כשגריר ישראל במאוריטניה, בין השנים 2004–2008.",
    "pageid": 836488
  },
  {
    "title": "גאטן מאטרצו",
    "extract": "גאטנו ג'ון מאטרצו השלישי (באנגלית: Gaetano John Matarazzo III; נולד ב־8 בספטמבר 2002) הוא שחקן אמריקאי. התפרסם בשל גילום דמותו של דסטין הנדרסון בסדרה \"דברים מוזרים\" מבית שירות הסטרימינג נטפליקס.\nהוא החל את הקריירה שלו על במת ברודוויי בין היתר בתור בנג'מין במחזמר \"פריסילה, מלכת המדבר\" (2011–12), בתור גברוש ת'נרדייה במחזמר \"עלובי החיים\" (2014–2025) ובתור ג'רארד קליינמן במחזמר \"אוון הנסן היקר\" (2022)",
    "pageid": 1786884
  },
  {
    "title": "גדודי חיל ההנדסה הקרבית",
    "extract": "חיל ההנדסה הקרבית של צה\"ל מפעיל גדודי הנדסה קרבית (גדחה\"ן) המהווים את עיקר כוחו של החיל בעת שגרה ולחימה. ייעוד הגדודים בלחימה הוא סיוע ופתיחת הדרך לכוחות החי\"ר והשריון בלחימה רגלית וממוכנת בתחום השטח הבנוי והפתוח, וסיוע הנדסי בתחום החבלה וההנדסה לצד הכוחות. כל גדוד הנדסה פועל לרוב תחת חטיבת שריון והחטיבה כפופה לאוגדה. מדובר בגדודי פלסים לוחמים המשלבים פלוגות רובאיות (הנקראים פלסים), מחלקות סיור ופלוגת צמ\"ה. בנוסף למשימות הנדסה קרבית מוכשרים הפלסים כלוחמי חי\"ר. כמו כן בשגרה בזמן ביטחון שוטף מבצעים תפיסת מוצב ובה מבצעים משימות של חי\"ר כגון ביטחון שוטף, מארבים, מעצרים ופשיטות על בתי מבוקשים, לאחר זאת עוברים לתקופה של אימון מבצעי האורך כ-4 חודשים גם כן, ושומרים על כשירות מבצעית בתחום הלחימה הרגלית בשטח הבנוי והפתוח, חיילות פרט, על חבלה והנדסה, ועל שימוש ברק\"ם לצורך דימוי מלחמה.\nישנם ארבעה גדודי הנדסה בשירות סדיר, גדוד בית ספר להכשרות (מורכב מחיילים בסדיר), שלושה גדודי צמ\"ה פיקודיים במילואים ועוד מספר רב יותר של גדודי הנדסה בשירות מילואים.",
    "pageid": 2177002
  },
  {
    "title": "גדי איזנקוט",
    "extract": "גד (גדי) אַיזֶנקוֹט (נולד ב-19 במאי 1960, כ\"ב באייר ה'תש\"ך) הוא פוליטיקאי ישראלי שכיהן כחבר הכנסת מטעם סיעת המחנה הממלכתי, שירת כרמטכ\"ל ה-21 בשנים 2015–2019.\nבמהלך שירותו הצבאי שירת כמפקד חטיבת גולני, כמזכירו הצבאי של ראש הממשלה אהוד ברק, כמפקד עוצבת נתיב האש, כמפקד אוגדת איו\"ש, כראש אגף המבצעים, כמפקד פיקוד הצפון וכסגן-הרמטכ\"ל.",
    "pageid": 215667
  },
  {
    "title": "גרי מנדלבאום",
    "extract": "גרשון (גרי) מנדלבאום הוא דמות בדיונית שהופיעה בקומדיות המצבים \"הפיג'מות\", \"הפיג'מות בקפה קר סול\", \"הפיג'מות במופע של דובל'ה\" ו\"מנדלבאום בלש פרטי\". הדמות מגולמת על ידי השחקן יניב פולישוק.",
    "pageid": 819048
  },
  {
    "title": "דונלד טראמפ",
    "extract": "דונלד ג'ון טראמפ (באנגלית: ‏‏Ⓘ‏; נולד ב-14 ביוני 1946) הוא איש עסקים, יזם בנייה ופוליטיקאי אמריקאי, המכהן כנשיא ארצות הברית ה-47. טראמפ כיהן גם כנשיא ארצות הברית ה-45 בשנים 2017–2021 מטעם המפלגה הרפובליקנית, ונבחר בשנית לתפקיד בבחירות 2024. הוא הנשיא השני בתולדות ארצות הברית, אחרי גרובר קליבלנד, שנבחר לשתי כהונות לא רצופות. בעבר היה גם מפיק טלוויזיה ומנחה תוכנית מציאות.\nטראמפ הוא בעלים של התאגיד \"ארגון טראמפ\" והמייסד של חברת \"Trump Entertainment Resorts\", העוסקת בבנייה, בהפעלת בניינים, בתי קזינו, מתקני תרבות ובתי מלון ברחבי העולם. נכון לאוקטובר 2024 הונו של טראמפ מוערך ב-7.1 מיליארד דולר אמריקאי. אורח חייו הראוותני והמנקר עיניים, וכן כמה מיוזמותיו המפורסמות הנושאות את שמו – הפכו אותו לידוען במחצית השנייה של המאה ה-20. בראשית המאה ה-21 היה גם לאישיות טלוויזיונית מפורסמת בזכות תוכנית מציאות פופולרית בהפקתו והנחייתו בשם \"המתמחה\", אשר שודרה בשנים 2004–2015.\nבבחירות המקדימות לקראת בחירות לנשיאות ב-2016 נבחר למועמד המפלגה הרפובליקנית תוך שינוי אופי המפלגה משמרני לפופוליסטי-ימני, המכונה על שמו – \"טראמפיזם\". בבחירות עצמן גבר על יריבתו הילרי קלינטון מהמפלגה הדמוקרטית. עם כניסתו לתפקיד מיהר טראמפ לחתום על שורת צווים נשיאותיים, בהם הצו שאסר כניסה והגירה של אזרחים ממדינות \"מועדות לטרור\" כלשונו, כולן בעלות רוב מוסלמי. צווים אחרים נגעו להפחתת רגולציות על עסקים והגנת הסביבה, לצד קידום חקיקה של הורדת מיסים מסיבית. במדיניות חוץ קידם מדיניות בדלנית שאותה הגדיר \"אמריקה תחילה\": הוא פרש ממשא ומתן בשותפות הסחר הטראנס-פסיפית ומהסכם פריז העוסק בשינויי האקלים, הטיל מכסי יבוא שעוררו מלחמת סחר עם סין, והוציא את כוחות ארצות הברית ממלחמת האזרחים בסוריה.\nטראמפ התמודד לקדנציה שנייה בבחירות לנשיאות 2020,  שבה הפסיד למועמד הדמוקרטי ג'ו ביידן. לפני הבחירות, במהלכן ואחריהן, עסקו טראמפ ורפובליקנים רבים אחרים בניסיון אגרסיבי וחסר תקדים להפוך את תוצאות הבחירות ולערער על הלגיטימיות שלהן בטענה להונאת בחירות נרחבת. עוד לפני הבחירות, סירב טראמפ להתחייב כי יקבל את התוצאה אם יפסיד. הוא ותומכיו הפיצו תאוריות קונספירציה, ניסו להשפיע על תהליך ספירת הקולות במדינות מתנדנדות, ולהשפיע על פקידים בצבא ובמשרדי המשפטים וההגנה להתערב בבחירות. בסופו של דבר הסתערו תומכי טראמפ על הקפיטול. פעולות אלה תוארו על ידי גורמים רבים כניסיון הפיכה. חרף דחייה של טענותיו בבתי המשפט, טראמפ המשיך לטעון שהוא ניצח בבחירות.\nטראמפ הוא הנשיא האמריקאי הראשון שנעצר והנשיא הראשון שנשפט, הן בבית משפט מדינתי על זיוף מסמכים עסקיים, והן בבית משפט פדרלי על החזקת מסמכי מדינה מסווגים. ב-2 באוגוסט 2023 הוגש כתב אישום נגד טראמפ באשמת ניסיונות להטות את תוצאות הבחירות בשנת 2020. טראמפ הואשם בקשירת קשר להונאת ממשלת ארצות הברית, בהדחת עדים ובקשירת קשר נגד זכויות אזרח. ארבע מדינות, בהן ג'ורג'יה, ניו יורק, מקיימות הליכים פליליים נגד טראמפ ועוזריו. מדינות אחרות, כמו קולורדו ומיין, קידמו פסיקות שאוסרות עליו מלרוץ לנשיאות בתחומן בגלל תרומתו לניסיון ההפיכה, אך בית המשפט העליון פסל את הפסיקה בטענה שרק בית הנבחרים יכול לפסול מועמד בשל טענות אלו. במאי 2024 הורשע טראמפ בבית משפט בניו יורק בזיוף מסמכי תאגיד על מנת להסוות דמי שתיקה ששילם לסטורמי דניאלס, עמה קיים יחסי מין מחוץ למסגרת נישואיו.\nב-2024 נבחר בבחירות המקדימות במפלגה הרפובליקנית להיות מועמד המפלגה בבחירות לנשיאות ארצות הברית 2024, בפעם השלישית. תחילה התמודד מולו מטעם המפלגה הדמוקרטית הנשיא המכהן ג'ו ביידן, שניצח אותו בבחירות 2020, אך בהמשך פרש מהמרוץ ובמקומו התמודדה מול טראמפ סגנית הנשיא קמלה האריס. בבחירות עצמן גבר על האריס ונבחר בשנית לכהן כנשיא ארצות הברית. באפריל 2025 הכריז על תוכנית מכסים פרוטקציוניסטית, על סחורות שמיובאות לארצות הברית מרוב מדינות העולם, במה שכינה \"יום השחרור\".\nטראמפ נחשב לתומך נלהב של ישראל. כנשיא אמריקאי, מוביל קו פרו-ישראלי מובהק ותמך בישראל בקנה מידה היסטורי. מבין מהלכיו: הכרה בירושלים כבירת ישראל, הכרת הריבונות הישראלית ברמת הגולן, הובלת הסכמי אברהם. בנוסף, נקט קו תקיף נגד איראן, שפרש מהסכם הגרעין עם איראן והורה לחסל מספר בכירים בכוחותיה. טראמפ מינה תומכי ישראל מובהקים למשרות בכירות בממשל. כמו כן, לאחר בחירתו לקדנציה שנייה וברקע מלחמת חרבות ברזל אפשר לישראל לרכוש חימושים שממשל ביידן עיכב. ב-22 ביוני 2025 הורה על תקיפת שלושת מתקני הגרעין של איראן בפורדו, באספהאן ובנתנז. באוקטובר 2025, הוא הוביל לחתימה על הסכם הפסקת אש בין ישראל וחמאס, בתיווכן של ארצות הברית, מצרים, קטר וטורקיה.",
    "pageid": 132838
  },
  {
    "title": "דורון מדלי",
    "extract": "דורון מֶדַלִי (נולד ב-5 בדצמבר 1977) הוא פזמונאי, מלחין, מוזיקאי, במאי, מפיק מוזיקלי, זמר ומנהל אמנותי ישראלי.\nמדלי כתב והלחין שירים רבים לזמרים בולטים בישראל, וחמישה שירים שיצגו את ישראל באירוויזיון: \"Golden Boy\" בביצועו של נדב גדג', \"Made of Stars\" בביצועו של חובי סטאר, \"Toy\" בביצועה של נטע ברזילי אשר שזכה באירוויזיון 2018, \"Feker Libi\" בביצועה של עדן אלנה אשר היה אמור לייצג את ישראל באירוויזיון 2020 לפני ביטול התחרות, וכן \"Unicorn\" בביצועה של נועה קירל. מדלי זכה 3 פעמים בפרס אקו\"ם (2014, 2018 ו-2019).",
    "pageid": 852461
  },
  {
    "title": "דן אילוז",
    "extract": "דן אליהו יעקב אילוז (נולד ב-21 בפברואר 1986, י\"ב באדר א' ה'תשמ\"ו) הוא חבר הכנסת בסיעת הליכוד ועורך דין, חבר לשעבר במועצת עיריית ירושלים מטעם סיעת התעוררות בירושלים.",
    "pageid": 2123557
  },
  {
    "title": "דרגות משטרת ישראל",
    "extract": "משטרת ישראל היא ארגון היררכי בעל סולם דרגות ופיקוד. כל מתגייס חדש מתחיל את שירותו בדרגה מסוימת ומטפס בסולם הדרגות בהתאם לכישוריו ובהתאם לקורסים וההכשרות שעבר.\nדרגות משמר הגבול, שהוא חיל בתוך משטרת ישראל, זהות לאלה של המשטרה. עם זאת, ניתן להבחין ביניהן לפי צבע הרקע של הדרגה, התואם להבדל בצבעי מדיהם.",
    "pageid": 453027
  },
  {
    "title": "האשליה 3",
    "extract": "האשליה 3 (באנגלית: Now You See Me: Now You Don't; כעת את/ה רואה אותי: כעת את/ה לא) הוא סרט מותחן אמריקאי שבוים על ידי רובן פליישר, על פי תסריט מאת אריק וורן זינגר, סת' גראהם סמית' ומייק לסלי. הסרט הוא השלישי בסדרת סרטי \"האשליה\" ומהווה המשך ל\"האשליה 2\" משנת 2016. מככבים בו ג'סי אייזנברג, מארק ראפלו, וודי הרלסון, דייב פרנקו, איילה פישר ו-מורגן פרימן אשר שבים לגלם את דמויותיהם מהסרטים הקודמים, ואליהם מצטרפים אריאנה גרינבלט, ג'אסטיס סמית', דומיניק ססה ורוזמונד פייק.\nבסרט, החבורה המקורית – \"The Four Horsemen\" – מתוארת כמפורקת. דני מספר לדור חדש של קוסמים על פרישת חבריו, כשהוא רומז ש\"הדברים הפכו ליותר מדי אמיתיים בשבילם\". העלילה כוללת שוד יהלומים שמאחד שני דורות של קוסמים, כולל חברי החבורה המקורית והדמויות החדשות.\nהסרט יצא לאקרנים ב-13 בנובמבר 2025 בארצות הברית.",
    "pageid": 2328866
  },
  {
    "title": "החיה שבתוכי",
    "extract": "החיה שבתוכי (באנגלית: The Beast in Me) היא מיני-סדרה אמריקאית מסוגת מותחן פסיכולוגי שהופקה עבור \"נטפליקס\", בכיכובם של קלייר דיינס ומת'יו ריס. בין המפיקים נמנים ג'ודי פוסטר וקונאן או'בריאן.\nהסדרה עלתה לראשונה לשירות הזרמת המדיה של \"נטפליקס\" ב-13 בנובמבר 2025.",
    "pageid": 2495363
  },
  {
    "title": "הכחשת השואה",
    "extract": "הכחשת השואה היא הטענה כי השואה לא אירעה, או כי לא הייתה בממדים המיוחסים לה על ידי ההיסטוריונים מהזרם המרכזי, או כי לא הייתה מכוונת ומאורגנת על ידי הממשלה הנאצית בגרמניה או כי לא הייתה מכוונת דווקא כלפי יהודים. להכחשת השואה מאפיינים של תאוריית קשר אנטישמית הטוענת לשכתוב ההיסטוריה על ידי ארגונים רבי השפעה.\nהכחשת השואה היא עבירה פלילית, שעונשה קנס ומאסר, בישראל, בצרפת, בגרמניה, באיטליה, באוסטריה, בספרד ובבלגיה ואסורה בעקיפין במדינות נוספות. בישראל אין לפרסם פרסומים המהווים הכחשת השואה (או מביעים אהדה לפשעי הנאצים), ועונשה של הפרת הוראה זו הוא חמש שנות מאסר, בהתאם לחוק איסור הכחשת השואה. נכון לשנת 2025, מעולם לא הורשע אדם בעבירה על חוק זה בישראל.\nיש המבדילים בין רמות שונות של הכחשת השואה, למשל הכחשה המבטלת את התרחשות השואה מכל וכל, ובין הכחשה טוענת שהתרחשה שואה, אם כי לא בממדים המדוברים, או שאיננה תופעה ייחודית ודומה למעשי טבח ורצח עם אחרים שנעשו לפניה. בנוסף להכחשת השואה בידי יחידים, היא ניכרת בעיקר בקרב קבוצות נאו נאציות וארגונים אנטישמיים, וכן בקרב גורמים מוסלמים ובמיוחד הרדיקלים שבהם.\nעל מנת להיאבק בהכחשת השואה נאספו עם השנים מסמכים, תמונות ותיעודים שונים לשם תיעוד השואה. בכלל זאת נאספו יותר מ-3,000 טונות של רשומות למשפטי נירנברג.",
    "pageid": 14063
  },
  {
    "title": "הפועל תל אביב (כדורגל)",
    "extract": "הפועל תל אביב הוא מועדון כדורגל ישראלי מהעיר תל אביב, המשחק בליגת העל. המועדון הוקם בשנת 1923, עם הקמת אגודת הפועל תל אביב, והוא אחד המועדונים הוותיקים ביותר בישראל, ומהמועדונים המייסדים של הליגה הבכירה בארץ ישראל כשהשתתף בעונת הבכורה (1931/1932). צבעי המועדון הם אדום ולבן, ומגרשה הביתי של הקבוצה הוא אצטדיון בלומפילד הממוקם ביפו.\nהפועל תל אביב שיחקה בליגה הבכירה בישראל מאז היווסדה, וירדה שלוש פעמים לליגת המשנה – בתום עונת 1988/1989, בתום עונת 2016/2017 ובתום עונת 2023/2024. המועדון הוא אחד המעוטרים ביותר בישראל, עם שלוש עשרה אליפויות (מתוכן שמונה לאחר קום המדינה), שישה עשר גביעי מדינה (מתוכם עשרה לאחר קום המדינה) וגביע טוטו אחד. המועדון זכה בדאבל ארבע פעמים (1934, 1938, 1999/2000, 2009/2010), והוא גם המועדון היחיד בישראל שזכה שלוש פעמים ברציפות בגביע המדינה (בשני רצפים שונים: 1937–1939 ו-2010–2012).\nהפועל תל אביב במפעלים הבין-לאומיים זכתה בליגת האלופות האסייתית בשנת 1967, ובסגנות ליגה זו בשנת 1970. במפעלים האירופיים, היא העפילה לשלב רבע הגמר בעונת 2001/2002 בגביע אופ\"א, אחד ההישגים הבולטים של קבוצה ישראלית כלשהי במפעלים האירופים. הפועל תל אביב היא הקבוצה הישראלית היחידה אשר סיימה במקום הראשון בשלב הבתים של הליגה האירופית (עונת 2009/2010). בעונת 2010/2011 העפילה הקבוצה לראשונה בתולדותיה לשלב הבתים של ליגת האלופות.",
    "pageid": 584844
  },
  {
    "title": "הצעת חוק שירות ביטחון (תיקון מס' 26) (שילוב תלמידי ישיבות)",
    "extract": "הצעת חוק שירות ביטחון (תיקון מס' 26) (שילוב תלמידי ישיבות), התשפ\"ב-2022, המכונה בפי תומכיה חוק הגיוס או חוק ההכרה בערך התורה ולומדיה, ובפי מתנגדיה חוק ההשתמטות או חוק הפטור מגיוס, היא הצעת חוק לתיקון חוק שירות ביטחון שנועדה להסדיר את הגיוס והפטור מגיוס של מי שתורתו אומנותו. הצורך בחוק נוצר בעקבות פקיעת תיקונים קודמים לחוק שירות הביטחון ביולי 2023 שהביאו למצב שבו עשרות אלפי בני ישיבות דוחים שירות בצה\"ל ללא אסמכתא חוקית. מטרתו המוצהרת של החוק לצמצם את הפגיעה בשוויון הגיוס לשירות הסדיר, ולקדם את שילוב החרדים בשוק התעסוקה. \nבמהלך הדיון בהצעת החוק הצורך להגדיל את מספר הלוחמים התגבר משמעותית בעקבות מלחמת חרבות ברזל.",
    "pageid": 2312958
  },
  {
    "title": "חטיבה 401",
    "extract": "חטיבה 401, המכונה גם \"עוצבת עקבות הברזל\", היא חטיבת שריון סדירה בצה\"ל תחת פיקוד עוצבת הפלדה (אוגדה 162). כיום החטיבה מפעילה טנקי מרכבה סימן 4מ עם מערכת הגנה אקטיבית לטנקים \"מעיל רוח\" ומערכת ניהול קרב ממוחשבת צי\"ד, וכן החלה בקליטת טנקים מסוג מרכבה ברק.",
    "pageid": 18478
  },
  {
    "title": "חטיבה 7",
    "extract": "חטיבה 7, המכונה גם \"עוצבת סער מגולן\", היא חטיבת שריון סדירה, הנמצאת תחת פיקודה של אוגדה 36 (\"עוצבת געש\") בפיקוד הצפון של צבא ההגנה לישראל. החטיבה הוקמה ב-16 במאי 1948, מייד לאחר הכרזת המדינה, והשתתפה בכל מלחמות ישראל.\nבעשור השני של המאה ה-21 משתמשת החטיבה בטנקים מדגם מרכבה סימן 4מ 400 עם מערכת הגנה אקטיבית לטנקים – \"מעיל רוח\" תוצרת ישראל, מערכת בקרת ירי משופרת, ומערכת ניהול קרב – צי\"ד \"משואה 750\".",
    "pageid": 12730
  },
  {
    "title": "חיל האוויר הישראלי",
    "extract": "חיל האוויר הישראלי, שידוע גם בשמו המקוצר \"חיל האוויר\", או בשמו הרשמי \"זרוע הָאוויר והֶחלל\", הוא הזרוע האווירית של צבא הגנה לישראל. חיל האוויר הישראלי הוא מרכיב משמעותי בעוצמתו של צה\"ל ונחשב לחזק ביותר במזרח התיכון ולאחד מחיילות האוויר הטובים והמיומנים בעולם. בראש זרוע האוויר עומד קצין בדרגת אלוף. מפקדו הנוכחי של החיל הוא אלוף תומר בר.",
    "pageid": 516777
  },
  {
    "title": "חנינה",
    "extract": "חנינה היא צעד שבו הגוף המוסמך (על-פי רוב ראש מדינה, דהיינו נשיא או מלך) מוחל לאדם שנאשם או הורשע בפלילים ומבטל בכך כל הליך משפטי רלוונטי, בין של חקירה, משפט או מאסר, וכן את הרישום הפלילי אם כבר נכתב בגיליון ההרשעות. החלטת החנינה יכולה להורות על שחרור אסיר מהכלא בטרם סיים לרצות את תקופת המאסר המלאה שנגזרה עליו ולעיתים היא יכולה להורות על הפחתה או הקלה בעונש המאסר וברכיבי ענישה אחרים שנגזרו על אסיר (כגון: מאסר על תנאי, קנס).\nכאמור, החלטת חנינה יכולה להורות לא רק על ביטול עונש או הקלה בו, אלא גם על מחיקת הרישום הפלילי בגין ביצוע העבירה. על-פי רוב, החלטת ראש המדינה בבקשת החנינה סופית, מוחלטת ואינה נתונה לערעור. מסיבה זו, במדינות רבות מגבילים אותה על ידי כך שמחייבים כתנאי נוסף גם את הסכמתה של ועדה מיוחדת או של שר המשפטים (או שניהם). במדינות פדרטיביות, הנשיא מוסמך להעניק חנינה למי שעברו על חוקים פדרליים ואילו המושלים של מדינות הפדרציה מוסמכים להעניק חנינה למי שעברו על חוקים מדינתיים. חנינה המונית נקראת אמניסטיה (Amnesty).",
    "pageid": 115973
  },
  {
    "title": "חנן בן ארי",
    "extract": "חָנָן בֶּן אֲרִי (נולד ב-8 באפריל 1988, כ\"א בניסן ה'תשמ\"ח) הוא זמר-יוצר ומלחין ישראלי.",
    "pageid": 1356812
  },
  {
    "title": "טעמי המקרא",
    "extract": "טַעֲמֵי הַמִּקְרָא הם סימנים מיוחדים המצורפים לטקסט המקראי (מעל כל מילה, מתחתיה או אחריה), ומנחים את הקורא בנגינת המילים, בצורת הגייתן ובחלוקת המשפט. מבחינה מסוימת טעמי המקרא הם סימני הפיסוק הקדומים של העברית.",
    "pageid": 8041
  },
  {
    "title": "יאיר לפיד",
    "extract": "יאיר לפיד (נולד ב־5 בנובמבר 1963, י\"ח בחשוון ה'תשכ\"ד) הוא פוליטיקאי ישראלי, ראש האופוזיציה, מייסד ויושב ראש מפלגת \"יש עתיד\" וחבר הכנסת מטעמה. כיהן כראש ממשלת ישראל ה־14, וכן כשר החוץ, ראש הממשלה החליפי ושר האוצר.\nלפני כניסתו לפוליטיקה, היה סופר, עיתונאי, עורך, תסריטאי, מחזאי, פזמונאי, שחקן קולנוע ומנחה טלוויזיה. פריצתו לפוליטיקה הישראלית הייתה לקראת הבחירות לכנסת התשע עשרה בשנת 2013, כשהקים את מפלגת \"יש עתיד\" שהשיגה 19 מנדטים כמפלגה השנייה בגודלה בכנסת. מאז הוא מכהן כחבר הכנסת מטעמה. עם הקמת הממשלה ה־33 בראשות בנימין נתניהו, מונה לפיד לשר האוצר בממשלתו, והיה לנדבך מרכזי בממשלה בטרם פוטר מתפקידו לצד שרת המשפטים ציפי לבני. בכנסת ה־20 פחת כוחה של יש עתיד ל־11 מנדטים, ולפיד היה חבר הכנסת באופוזיציה החבר בוועדת החוץ והביטחון ובוועדת המשנה למודיעין ולשירותים החשאיים.\nבמהלך הבחירות לכנסת העשרים ואחת התאחדה מפלגתו עם \"חוסן לישראל\" בראשות בני גנץ ועם \"תל\"ם\" בראשות משה יעלון, והאיחוד בין שלוש המפלגות יצר את רשימת \"כחול לבן\", שהתפצלה לאחר הבחירות לכנסת העשרים ושלוש. במאי 2020 הפך לפיד לראש האופוזיציה מיד עם השבעת ממשלת ישראל השלושים וחמש. כשנה לאחר מכן הוביל לפיד את הקמת הממשלה ה-36, שבתחילת כהונתה היה לפיד ראש ממשלת ישראל החלופי במקביל להיותו שר החוץ. מ־1 ביולי 2022, לאחר פיזור הכנסת העשרים וארבע, שימש לפיד כראש ממשלת ישראל עד ל-29 בדצמבר 2022, אז הוחלף על ידי בנימין נתניהו.",
    "pageid": 128726
  },
  {
    "title": "יוסף סוויד",
    "extract": "יוּסֻף (ג'וֹ) סוויד (בערבית: يوسف «جو» سويد; נולד ב-22 ביוני 1976) הוא שחקן ובמאי תיאטרון ישראלי ממוצא ערבי.",
    "pageid": 199335
  },
  {
    "title": "יחידת מגלן",
    "extract": "יחידת מַגְלָן (יחידה 212‏‏) היא יחידת קומנדו בצה\"ל, המתמחה בהשמדת מטרות איכות בעומק שדה הקרב וביצירת מודיעין צבאי באמצעות אמצעי לחימה מיוחדים ומתקדמים. היחידה הוקמה בינואר 1986 תחת פיקוד עוצבת קלע דוד, לאחר כשלוש שנים עברה לעוצבת האש (אוגדה 98), והייתה כפופה לה עד דצמבר 2015. ב־27 בדצמבר 2015 הוכפפה לחטיבת עוז (עוצבה 89). היחידה נקראת על שם העוף הנודד מגלן, שניתן לראותו גם בסיכת הלוחם של היחידה.",
    "pageid": 155601
  },
  {
    "title": "יצחק רבין",
    "extract": "יִצְחָק רַבִּין (‏‏Ⓘ‏;‏ א' באדר ה'תרפ\"ב, 1 במרץ 1922 – י\"ב בחשוון ה'תשנ\"ו, 4 בנובמבר 1995) היה פוליטיקאי ואיש צבא ישראלי שכיהן כרמטכ\"ל השביעי של צה\"ל, כראש ממשלת ישראל החמישי של ממשלת ישראל השבע עשרה והעשרים וחמש וכשר הביטחון העשירי. חתן פרס נובל לשלום.\nרבין לחם במלחמת העצמאות ופיקד על פעולות צבאיות מרכזיות, כולל בנגב ובירושלים. הוא היה הרמטכ\"ל בזמן מלחמת ששת הימים ב-1967, שבה ישראל כבשה את רמת הגולן, חצי האי סיני, ואת הגדה המערבית ורצועת עזה. הוא שירת כראש ממשלה לראשונה ב-1974, ובתפקידו זה אישר את מבצע אנטבה להצלת בני ערובה באוגנדה.\nלפני הקמת מדינת ישראל שימש רבין מפקד גדוד בפלמ\"ח ולאחריה היה מח\"ט הראל בצה\"ל במלחמת העצמאות, ואחר כך המשיך לטפס בסולם הדרגות. בשנות השישים מונה לרמטכ\"ל צה\"ל, עליו פיקד בעת פרוץ מלחמת ששת הימים, שהרחיבה פי שלושה את השטחים שבשליטת ישראל ואיחדה את ירושלים. רבין היה איש מפתח בהכנתו המוצלחת של צה\"ל למלחמה. לאחר שחרורו מצה\"ל מונה לשגריר ישראל בארצות הברית, ומששב ארצה שובץ ברשימת המערך השני לכנסת השמינית מטעם מפלגת העבודה, נבחר לכנסת וכיהן כשר העבודה בממשלת גולדה מאיר.\nלאחר התפטרותה של מאיר התמודד על ראשות מפלגת העבודה, גבר על שמעון פרס ומונה לראש הממשלה בשנת 1974; הראשון מבין ראשי ממשלות ישראל שנולד בארץ ישראל. במהלך כהונתו הראשונה נחתם הסכם הביניים בין ישראל למצרים, ויצא לפועל מבצע אנטבה, פשיטה צה\"לית באוגנדה שחילצה 105 אזרחים ישראלים ויהודים. בדצמבר 1976 התפטר מראשות הממשלה בעקבות משבר עם המפד\"ל, ובאפריל 1977 התפטר מהמועמדות לראשות הממשלה, עקב פרשת חשבון הדולרים של אשתו לאה. עם כינון ממשלת האחדות הלאומית בשנת 1984 מונה לשר הביטחון. בתקופתו התייצב צה\"ל ברצועת הביטחון בלבנון והתמודד מול פרוץ האינתיפאדה הראשונה. ב-1990 הסתייג רבין, אך לבסוף תמך ב\"תרגיל המסריח\" שהוביל פרס, ועם כישלונו שב לאופוזיציה והתמודד על ראשות המפלגה.\nב-1992 עמד בראשות מפלגת העבודה והוביל את מפלגתו להיות הגדולה ביותר בכנסת בבחירות לכנסת השלוש עשרה. רבין מונה בשנית לראשות הממשלה, והוביל את הסכמי אוסלו והסכם השלום עם ירדן שבא בעקבותיהם. על חלקו בהסכמי אוסלו זכה בפרס נובל לשלום בשנת 1994, ביחד עם שמעון פרס ויאסר ערפאת. רבין גם קידם, בתיווך אמריקאי, משא ומתן להסדר קבע עם סוריה. מתנגדי הסכם אוסלו בצד הפלסטיני הובילו סדרת פיגועי טרור, ובציבור הישראלי היה קרע שהלך והעמיק בין תומכי המשך התהליך לבין מתנגדיו. תקופת כהונתו עמדה גם בסימן המשך העלייה מברית המועצות לשעבר.\nב-4 בנובמבר 1995, בתום עצרת השלום בכיכר מלכי ישראל, נרצח על-ידי יגאל עמיר, פעיל ימין שהתנגד לתהליך אוסלו וביקש לעצור אותו. הוא נקבר בחלקת גדולי האומה. רבין הוא ראש ממשלת ישראל היחיד עד כה בתולדות המדינה שנרצח.",
    "pageid": 624791
  },
  {
    "title": "כריסטיאנו רונאלדו",
    "extract": "כריסטיאנו רונאלדו דּוֹס סַאנְטוֹס אוויירו (בפורטוגזית: Cristiano Ronaldo dos Santos Aveiro, הגייה: kɾɨʃtiˈɐnu ʁuˈnaɫdu; נולד ב-5 בפברואר 1985) הוא כדורגלן פורטוגלי המשחק בעמדות הקיצוני והחלוץ בא-נסר מליגת העל הסעודית ובנבחרת פורטוגל, בהן הוא משמש כקפטן. רונאלדו זכה בחמישה כדורי זהב וארבע נעלי זהב אירופאיות, זכה ב־34 תארים בקריירה, כולל שבע אליפויות ליגה, חמישה תוארי ליגת האלופות ואליפות אירופה אחת. רונאלדו הוא שיאן ההופעות (183), השערים (140) והבישולים (42) בכל הזמנים בליגת האלופות, מלך השערים של אליפות אירופה בכדורגל (14), מלך השערים הבין-לאומיים (143) ושיאן ההופעות הבין-לאומיות (226). רונאלדו הוא אחד השחקנים הבודדים שרשמו למעלה מ־1,100 הופעות רשמיות וכבשו למעלה מ־900 שערים עבור המועדון והנבחרת הלאומית. לפי הפדרציה הבין-לאומית להיסטוריה וסטטיסטיקה של הכדורגל, רונאלדו הוא כובש השערים הפורה ביותר בכל הזמנים, עם 954 שערים. הישגיו האישיים והקבוצתיים קיבעו את מעמדו כאחד מגדולי הכדורגלנים בכל הזמנים ובעיני לא מעט אנשי מקצוע גם הגדול שבהם.\nרונאלדו החל את הקריירה הבוגרת שלו בספורטינג ליסבון, לפני שעבר למנצ'סטר יונייטד ב־2003. הוא זכה בגביע ה-FA בשנתו הראשונה, שלוש אליפויות אנגליה רצופות, ליגת האלופות וגביע העולם למועדונים; ובגיל 23 זכה בכדור הזהב הראשון שלו. ב־2009 עבר רונאלדו לריאל מדריד ששברה את שיא ההעברות עם 94 מיליון יורו. בתשע שנים בקבוצה, הוא זכה בשתי אליפויות ספרד, ארבעה תוארי ליגת האלופות בתוך חמש שנים וארבעה כדורי זהב. בנוסף, הוא הפך למלך השערים של ריאל מדריד בכל הזמנים (450), מלך השערים בכל הזמנים בליגת האלופות, והיה מלך השערים של הטורניר שש עונות ברציפות (2012/13–2017/18), כולל שיא של 17 שערים בעונה אחת (2013/2014). ב־2018 עבר ליובנטוס תמורת 104 מיליון אירו וזכה עימה בשתי אליפויות איטליה, תוך שהוא הופך לשחקן הראשון שזוכה במלכות השערים בליגה האנגלית, הספרדית והאיטלקית. ב־2021 חזר למנצ'סטר יונייטד, שם שיחק במשך שנה וחצי עד שחוזהו בוטל בשלהי 2022.\nאת דרכו בנבחרת פורטוגל החל רונאלדו בגיל 18, ומאז רשם למעלה מ־226 הופעות ו־143 שערים ברמה הבין-לאומית, והוא השיאן העולמי בשתי קטגוריות אלו של הופעות ושערים לשחקן בודד במדים הלאומיים, והראשון בהיסטוריה לרשום 200 הופעות בין-לאומיות. רונאלדו שיחק עם נבחרתו בשנים עשר טורנירים גדולים (חמישה גביעי עולם, חמש אליפויות אירופה, גביע הקונפדרציות וגמר ליגת האומות) וכבש בכולם; הוא כבש את שערו הבין-לאומי הראשון ביורו 2004, אז הפסיד עם נבחרתו בגמר לנבחרת יוון. ב־2008 הפך לקפטן הנבחרת, וב־2015 נבחר לכדורגלן הפורטוגלי הטוב ביותר בכל הזמנים על ידי התאחדות הכדורגל הפורטוגלית. בשנה שלאחר מכן הוא הוביל את פורטוגל לזכייה ביורו 2016, זכייה שהייתה לתואר הבין-לאומי הראשון של פורטוגל, ובנוסף זכה בנעל הכסף של הטורניר. על הישג זה הוא זכה בכדור הזהב השלישי שלו. ב־2017 הוא סיים עם נבחרתו במקום השלישי בגביע הקונפדרציות, וב־2019 הוביל אותה לזכייה בליגת האומות. אלו הם שני התארים היחידים בהם זכתה נבחרת פורטוגל אי פעם. ביורו 2020 הודחה פורטוגל כבר בשלב שמינית הגמר, אך רונאלדו זכה בנעל הזהב של הטורניר עם חמישה שערים. על הישגיו ותרומתו לנבחרת, זכה ב־2014 בתואר אצולה.\nרונאלדו הוא אחד הספורטאים העשירים והרווחיים ביותר, והוא הכדורגלן הראשון והספורטאי השלישי לחצות את קו מיליארד הדולר בקריירה. רונאלדו היה הספורטאי המרוויח בעולם לפי פורבס בשנים 2016 ו־2017, ודורג כאתלט המפורסם בעולם בשנים 2016–2019 על ידי ESPN. ב־2014 נכלל ברשימת 100 האנשים המשפיעים ביותר בעולם של מגזין טיים. רונאלדו הוא האדם הנעקב ביותר באינסטגרם ובפייסבוק, והגיע למעל מיליארד עוקבים בסך הכל ברשתות החברתיות.",
    "pageid": 80102
  },
  {
    "title": "לב טהור",
    "extract": "לב טהור (בלועזית: Lev Tahor) היא כת שנוסדה על ידי שלמה הלברנץ, יהודי ישראלי שחזר בתשובה ואימץ רעיונות חרדיים אנטי-ציוניים. הכת מונה כ-500 נפשות ומתאפיינת בהחמרות קיצוניות בתחומי צניעות וכשרות, ענישה פיזית קשה ואלימות מינית כלפי קטינים. המרכז הישראלי לנפגעי כתות ופסק דין של בית המשפט לענייני משפחה מגדירים את הקהילה ככת, וכך הוא גם היחס אליה ברחוב החרדי.\nמאז שנוסדה, נדדה הכת כמה פעמים ברחבי העולם. היא החלה להתגבש בירושלים בשלהי שנות ה-80, שהתה בשנות ה-90 בארצות הברית, ובעשור שלאחר מכן שהתה בקנדה. ב-2013 היגרו אנשי הקהילה לגואטמלה, ובאמצע 2017 היגרו חלקם למקסיקו. ב-8 ביולי 2017 טבע למוות מנהיג הכת ומייסדה שלמה הלברנץ בעת טבילה בנהר במקסיקו, ובנו נחמן הלברנץ ירש את מקומו כמנהיג הכת. בדצמבר 2018 נעצר נחמן הלברנץ במקסיקו והוסגר לארצות הברית. נחמן ממשיך להנהיג את הכת על ידי הטלפון מתוך תא המעצר, והמנהיג בפועל הוא משה יוסף רוזנר. מאז ניסו אנשי הכת להגר למדינות שונות, ביניהן איראן ומולדובה, כדי להימלט מרשויות החוק.",
    "pageid": 1094631
  },
  {
    "title": "מבצע נזיפה",
    "extract": "מבצע נזיפה (באנגלית: Operation Chastise) הוא שמו הרשמי של מבצע הפצצת סכרי הרוהר שנערך בליל 16-17 במאי 1943 על ידי חיל האוויר המלכותי. במהלך המבצע הופצצו ונהרסו שניים מהסכרים וסכר שלישי ניזוק.",
    "pageid": 807912
  },
  {
    "title": "מוריה אסרף",
    "extract": "מוריה אסרף (נולדה ב-25 במרץ 1998) היא עיתונאית ומגישה ישראלית, הכתבת המדינית בחדשות 13.",
    "pageid": 2095615
  },
  {
    "title": "מלחמת העצמאות",
    "extract": "מלחמת העצמאות (נקראת גם: מלחמת השחרור, מלחמת הקוממיות, מלחמת תש\"ח, ומלחמת 1948; בערבית: حرب فلسطين 1948, תעתיק: חַרְבּ פִלַסְטִין 1948, תרגום: מלחמת פלסטין 1948) פרצה ב-30 בנובמבר 1947. בבוקר היום שלאחר קבלת תוכנית החלוקה בעצרת האו\"ם, פתחו ערביי ארץ ישראל בהתקפות כנגד היישוב היהודי בארץ ישראל כדי למנוע את יישומה. בכך נפתח השלב הראשון של המלחמה, המכונה לעיתים בשם \"מלחמת האזרחים\", משום שהלחימה התאפיינה בעימות צבאי מוגבל בין הכוחות הצבאיים של הערבים לבין כוח המגן העברי של היישוב היהודי בארץ, אף על פי שיחידות מתנדבים מטעם הליגה הערבית (צבא ההצלה), ובהמשך גם מתנדבים מן האחים המוסלמים, השתתפו גם הם בלחימה בצד הערבי. היקף הלחימה הוגבל מאוד בשל נוכחות הצבא הבריטי, אף על פי שהיה בתהליך של פינוי כוחותיו משטח ארץ ישראל המנדטורית. החל מראשית אפריל 1948 עבר כוח המגן העברי למתקפה באזורים שונים בארץ ישראל, ועד השלמת פינוי הצבא הבריטי ותום המנדט, הביסו את הכוחות הערביים הבלתי סדירים שעמדו מולם.\nב-14 במאי 1948, יומו האחרון של המנדט הבריטי, הכריזה הנהגת היישוב היהודי על הקמת מדינת ישראל. למחרת פלשו לתחומי הארץ הצבאות הסדירים של מספר מדינות ערביות (סוריה, עיראק, עבר הירדן ומצרים) בסיוע כוחות צבא קטנים יחסית מלבנון וערב הסעודית, ובכך החל השלב השני של מלחמת העצמאות. נהוג לחלק שלב זה לשני שלבי משנה עיקריים: בשלב הראשון, שהסתיים עם כניסת ההפוגה הראשונה במלחמה, בלמו כוחות ההגנה (החל מסוף מאי כוחות צה\"ל), בהם השתלבו בהדרגה אצ\"ל ולח\"י, את המתקפה הערבית, והיוזמה הצבאית הייתה בעיקר בידי הצד הערבי. בשלב השני, שהחל לאחר תום \"ההפוגה הראשונה\", עברה היוזמה הצבאית לידי צה\"ל, והצבאות הערביים נמצאו בעיקר במגננה. שלב זה התאפיין בשורה של מבצעים של צה\"ל, ובתקופות ארוכות של הפוגה, שנכפו על הצדדים הלוחמים על ידי החלטות מועצת הביטחון של האומות המאוחדות, בגיבוי מעצמות המערב.\nבאשר למועד שבו תמה המלחמה יש כמה גישות. הלחימה בפועל בין צה\"ל לבין הצבאות הערביים בשטח ארץ ישראל, הסתיימה כבר עם תום מבצע חורב ב-7 בינואר 1949. הפעילות המבצעית של צה\"ל הסתיימה רק עם תום מבצע עובדה ב-10 במרץ 1949, וב-20 ביולי 1949 נחתם הסכם שביתת הנשק האחרון בין ישראל לשכנותיה הערביות, הסכם שביתת הנשק עם סוריה. ישראל ועבר הירדן (ממלכת ירדן של ימינו) היו המרוויחות העיקריות מהמלחמה (לפחות מהבחינה הטריטוריאלית) ואילו ערביי ארץ ישראל היו המפסידים העיקריים. צבאות המדינות הערביות שפלשו לתחומי ארץ ישראל, או נטלו חלק בלחימה, ספגו ברובם מכה קשה, במיוחד הצבא המצרי. ארץ ישראל המערבית נחלקה בין ממלכת עבר הירדן, שכבשה את יהודה ושומרון; מצרים, שכבשה את רצועת עזה; ומדינת ישראל, שהרחיבה את גבולותיה אל מעבר לשטח שיועד למדינה היהודית במסגרת החלטת החלוקה. ירושלים, שנועדה להיות תחת שלטון בין-לאומי, חולקה בין ישראל לירדן: השכונות הערביות במזרח העיר והעיר העתיקה של ירושלים (כולל הרובע היהודי) נותרו בשליטת ממלכת ירדן עד מלחמת ששת הימים, ואילו ישראל השתלטה על החלק המערבי של העיר, כולל מספר שכונות ערביות. בהסכמי שביתת הנשק שסיימו את המלחמה הכירו המדינות הערביות השכנות דה פקטו בגבולות החדשים של ישראל.\n\nבמהלך המלחמה ספגו הכוחות הצבאיים של היישוב היהודי בארץ ישראל (ממאי 1948 צבא הגנה לישראל) והאוכלוסייה האזרחית היהודית, יותר מ-6,000 הרוגים, כאחוז מכלל האוכלוסייה היהודית בארץ ישראל עם פרוץ המלחמה. הכוחות הצבאיים הערביים שהשתתפו במלחמה, וערביי ארץ ישראל, ספגו אף הם אבדות ניכרות. במהלך המלחמה נאלצו מאות אלפי תושבים ערבים לעזוב את בתיהם בנסיבות שונות, והפכו לפליטים, ומאות כפרים ערביים ננטשו או נחרבו. לאחר המלחמה נאסרה חזרת רוב הפליטים הערבים לבתיהם, על ידי ממשלת ישראל. אירועים אלה כונו על ידי הערבים בשם \"הנכבה\" (בערבית: النكبة – \"האסון\"). ערב המלחמה, במהלכה ולאחריה נקמו המימסדים של מדינות ערב בהכוונת הליגה הערבית את תקומת מדינת ישראל ותבוסתן בקרב בקהילות היהודיות בארצות ערב, ומאות אלפי היהודים שחיו בהן מאות שנים היו לפליטים חסרי כל שרכושם הולאם.",
    "pageid": 348770
  },
  {
    "title": "מלחמת ששת הימים",
    "extract": "מלחמת ששת הימים הייתה מלחמה שפרצה בבוקר יום 5 ביוני ונמשכה עד 10 ביוני 1967 (כ\"ו באייר – ב' בסיוון ה'תשכ\"ז), בין ישראל לבין מצרים, ירדן וסוריה, שנעזרו במדינות ערביות נוספות כגון עיראק, לבנון, ערב הסעודית ועוד. המלחמה הסתיימה בניצחון של ישראל.\nהמלחמה פרצה לאחר תקופת ההמתנה המתוחה, שהחלה עם חסימת מצרים את מצרי טיראן לשיט ישראלי ונמשכה בהטלת האמברגו הצרפתי על ישראל שלושה ימים לפני תחילתה. במהלך תקופת ההמתנה נעשו כמה ניסיונות להגיע לפתרון דיפלומטי למשבר. בתום ההמתנה, פתחה ישראל במלחמה במבצע מוקד שבו הושמד חיל האוויר המצרי, וישראל זכתה ביתרון ראשוני אדיר.\nבמהלך המלחמה כבשה מדינת ישראל מידי מצרים את סיני ורצועת עזה, מידי סוריה את רמת הגולן ומידי ירדן את יהודה ושומרון ובכללם מזרח ירושלים. סך כל השטח שנכבש היה גדול פַי שלושה משטחה של מדינת ישראל לפני המלחמה.\nהשלכות המלחמה בתחומי הפוליטיקה הפנימית של המדינות שהשתתפו בה, הגאוגרפיה המדינית, הכלכלה האזורית, הגאופוליטיקה ומהלך המלחמה הקרה מרחיקות לכת וממושכות.",
    "pageid": 1302
  },
  {
    "title": "משפחת בנאי",
    "extract": "משפחת בנאי היא משפחה ישראלית ענפה, שרבים מבניה ובנותיה ידועים בפועלם כאמנים בתחומי התיאטרון, הטלוויזיה, הקולנוע, המוזיקה והבידור. מוצא המשפחה ביהדות פרס, מקהילת יהודי שיראז. ראשוני המשפחה עלו מהעיר שיראז שבפרס (איראן) במאה ה-19 והתיישבו בירושלים.",
    "pageid": 31944
  },
  {
    "title": "נטליה דייר",
    "extract": "נטליה דניאל דייר (באנגלית: Natalia Daniel Dyer; נולדה ב-13 בינואר 1995) היא שחקנית אמריקאית המוכרת בעיקר בשל גילום דמותה של ננסי וילר בסדרת המדע בדיוני \"דברים מוזרים\" בנטפליקס.",
    "pageid": 1735043
  },
  {
    "title": "סיינה מילר",
    "extract": "סיינה רוז דיאנה מילר (באנגלית: Sienna Rose Diana Miller; נולדה ב-28 בדצמבר 1981) היא שחקנית, דוגמנית ומעצבת אופנה בריטית-אמריקאית.\nמילר, הנחשבת לאייקון אופנה עולמי, התפרסמה בזכות תפקידיה בסרטים \"אלפי\", \"אבק כוכבים\", \"ג'י. איי. ג'ו כוח המחץ\" ו\"צלף אמריקאי\".",
    "pageid": 903685
  },
  {
    "title": "סיירת מטכ\"ל",
    "extract": "סיירת מטכ\"ל (יחידה 767; בעבר יחידה 269 ויחידה 262) היא יחידת עילית של אגף המודיעין בכוחות המיוחדים של צה\"ל, ומהווה אחת מיחידות העילית של צה\"ל. היחידה מאומנת בכל סוגי הלחימה, ומתמחה בסיור מיוחד, לוחמה בטרור, ואף מוסמכת גם כיחידת השתלטות. מבחינה ארגונית, היחידה כפופה למערך המבצעים המיוחדים, באגף המודיעין.",
    "pageid": 17560
  },
  {
    "title": "עלינו לשבח",
    "extract": "עלֵינו לשבֵּח היא תפילה. חלקה הראשון מכיל דברי שבח לאלוהים על כך שעם ישראל זוכים להתפלל לפניו, בניגוד לגויים המתפללים לאל שווא.\nחלקה השני, \"עַל כֵּן נְקַוֶּה\" מביע תקווה שכל בני האדם יכירו בייחודו של אלוהי ישראל ויעבדו אותו 'שכם אחד'. התפילה נתקנה עבור החלק הפותח את מלכויות בתפילת מוסף של ראש השנה, אך בחלק מהקהילות נאמרת גם בסיום שלוש התפילות בכל יום. על פי המסורת תפילה זו חוברה בידי יהושע בן נון.",
    "pageid": 106022
  },
  {
    "title": "ענר שפירא",
    "extract": "ענר אליקים שפירא (12 במרץ 2001 – 7 באוקטובר 2023) היה לוחם סיירת הנח\"ל שעזר להציל את חייהם של תשעה אנשים שברחו מהטבח בפסטיבל נובה ומצאו מחסה במיגונית ליד רעים. שפירא היה מוזיקאי ואמן. לאחר מותו הוציאה משפחתו לאור חלק מהשירים שהקליט במיני אלבום (EP), \"מבוא לענרכיזם\" ובאלבום, \"מחפש אהבה\".",
    "pageid": 2286846
  },
  {
    "title": "פרשת שירה איסקוב",
    "extract": "פרשת שירה איסקוב היא ניסיון רצח שהתרחש במצפה רמון בערב ראש השנה, 18 בספטמבר 2020. שירה איסקוב הותקפה בידי בעלה, אביעד משה, שניסה לרצוח אותה באמצעות מערוך וסכין לעיני בנם. איסקוב נפצעה קשה אך שרדה, ובשונה מסיקורים תקשורתיים אחרים של מקרי אלימות במשפחה, ביקשה לפרסם את שמה ותמונתה ברבים לאחר המקרה, ובכך הפכה לסמל במאבק למניעת אלימות נגד נשים. איסקוב החלה לפעול למען נשים נפגעות אלימות, והפכה לדמות ידועה בציבור הישראלי, בין היתר בשל המשך הקשיים מול בעלה שנותר אפוטרופוס של בנם הפעוט, וסירב לתת לה גט, קשיים אשר דווחו בהרחבה בתקשורת.\nבמרץ 2021, נבחרו איסקוב ושכנתה עדי גוזי שהצילה אותה מניסיון הרצח, להשיא משואה משותפת בטקס הדלקת המשואות ביום העצמאות ה-73 של מדינת ישראל. באוגוסט 2021 הורשע אביעד משה בניסיון רצח ובהתעללות בקטין, וב-27 בינואר 2022, נגזרו עליו 23 שנות מאסר בפועל, יחד עם עונשים נוספים.",
    "pageid": 1947491
  },
  {
    "title": "רוז פוסטאנס",
    "extract": "רוז אוסנג פוסטאנס (באנגלית: Rose Osang Fostanes; נולדה ב-2 בינואר 1967) היא זמרת פיליפינית. זוכת המקום הראשון בעונתה הראשונה של תוכנית המציאות \"אקס פקטור ישראל\".",
    "pageid": 1162793
  },
  {
    "title": "שירת הים",
    "extract": "שִירַת הַיָּם היא אחת מהשירות שבתורה, ומופיעה בספר שמות פרק ט\"ו. על פי המסופר בתורה, השירה נאמרה לאחר שים סוף נבקע לשניים, בני ישראל עברו בו והמצרים טבעו בו. שירת הים מסודרת בספר התורה בצורה מיוחדת של שירה: אריח על גבי לבנה.\nהשירה נאמרת מדי יום בתפילת שחרית בסופם של פסוקי דזמרא. מלבד זאת, היא נקראת בשביעי של פסח, וכן בסדר הקריאה הרגיל. בקרב עדות שונות יש מנהגים של אמירת השירה ברוב עם בליל שביעי של פסח, לרוב בחצות הלילה.",
    "pageid": 62683
  },
  {
    "title": "שם טוב האבי 2",
    "extract": "שם טוב הֶאבִי 2 הוא סרט קצר סאטירי ואופרת ראפ ביצירתו ובכיכובו של תמיר בר, המשך של הסרט עלייתו ונפילתו של שם טוב האבי שיצא בשנת 2020.\nהסרט שוחרר לצפייה בערוץ היוטיוב והרשתות חברתיות של כאן דיגיטל, וכן באפליקציית כאן BOX.\nהסרט בעל סטים יותר גדולים ונרחבים מקודמו בסדרה, ומכיל שימוש נרחב בבינה מלאכותית יוצרת ככלי לאפקטים חזותיים.",
    "pageid": 2493275
  },
  {
    "title": "אודי כגן",
    "extract": "אודי כגן (נולד ב-8 ביוני 1981, ו' בסיוון ה'תשמ\"א) הוא קומיקאי, סטנדאפיסט, תסריטאי, שחקן, עורך וידאו ומוזיקאי ישראלי. כגן נודע בזכות השתתפותו בסדרה \"משיח\", בתוכנית \"ארץ נהדרת\" ובמופעי הסטנדאפ שלו.",
    "pageid": 1288548
  },
  {
    "title": "אודיה",
    "extract": "אוֹדֶיָּה אזולאי (או בשם הבמה שלה אודיה; נולדה ב-19 באפריל 2001, כ\"ו בניסן ה'תשס\"א) היא זמרת-יוצרת ומלחינה ישראלית.",
    "pageid": 1957120
  },
  {
    "title": "אייל גולן",
    "extract": "אייל גולן (נולד ב-12 באפריל 1971, י\"ז בניסן ה'תשל\"א) הוא זמר ישראלי.\nגולן, אשר נחשב לפורץ דרך במוזיקה המזרחית, זכה לפרסום בשנת 1997, לאחר שיצא אלבומו השלישי, בלעדייך, בהפקתם של תמיר קליסקי וזאב נחמה מאתניX. עם מכירות של קרוב ל-400,000 עותקים, הפך האלבום לנמכר ביותר בישראל אי פעם. באותה שנה היה גולן הזמר הראשון מז'אנר זה שזכה בתואר זמר השנה במצעד הפזמונים העברי השנתי של רשת ג', ושירו \"דמעות\" היה לשיר המזרחי הראשון, שזכה בתואר \"שיר השנה\".\nשיריו ואלבומיו של גולן זכו להצלחה מסחרית בעשור הראשון ובעשור השני של המאה ה-21. הוא מכר בישראל יותר משלושה מיליון אלבומים וב-2012 היה הזמר המצליח בישראל מבחינה כלכלית. הוא זכה חמש עשרה פעמים בתואר \"זמר השנה\", שתים עשרה פעמים בתואר \"שיר השנה\", פעמיים בתואר \"זמר העשור\" וכן בתואר \"הזמר של המדינה\" לרגל חגיגות ה-70 של ישראל.\nגולן היה שחקן כדורגל בליגה א' בקבוצת הפועל מרמורק מרחובות. ביוני 2014 הוא ושותפיו העסקיים רכשו את הבעלות על המועדון. בשנת 2011 הואשם בעבירות מס, ולאחר שהודה באשמה נגזרו עליו עבודות שירות ומאסר על תנאי. בשנת 2013 היו גולן, אביו וגברים אחרים בסביבתו חשודים בבעילה אסורה בהסכמה של קטינות. הפרשה קיבלה את השם \"משחקי חברה\". המשטרה החליטה בשנת 2014 שלא להעמיד את גולן עצמו לדין; אביו הורשע ונגזרו עליו שנתיים מאסר. עם זאת, הפרשה נשארה גם לאחר מכן בתודעה הציבורית וביקורת ציבורית המשיכה להשמע כנגד התנהלותו.",
    "pageid": 701434
  },
  {
    "title": "אלברט איינשטיין",
    "extract": "אלברט איינשטיין (בגרמנית: ‏‏Ⓘ‏‏; 14 במרץ 1879 – 18 באפריל 1955) היה פיזיקאי יהודי-גרמני-אמריקאי, מגדולי המדענים בכל הזמנים.\nאיינשטיין נחשב לגדול התאורטיקנים, לצד אייזק ניוטון, אבי המכניקה הקלאסית. שם משפחתו הפך מילה נרדפת לגאונות. הוא זכה לפרסום עולמי ברבע הראשון של המאה ה-20 בזכות תורת היחסות אותה פיתח (תורת היחסות הפרטית ותורת היחסות הכללית), אשר שינתה את מה שהיה ידוע עד אז על מהותם של הזמן, המרחב, המסה, התנועה וכוח הכבידה. כן נודע בזכות תרומותיו לתחומי מכניקת הקוונטים והמכניקה הסטטיסטית ולהסברת האפקט הפוטואלקטרי. בגין תרומתו הייחודית בנושא האחרון זכה בפרס נובל לפיזיקה בשנת 1921.\nמלבד חלקו המכריע בפיתוח תחומי המדע, התבטא ופעל גם בנושאים אקטואליים והיה סוציאליסט נלהב. ב-1932, טרם עליית הנאצים לשלטון ובשל התגברות האנטישמיות בגרמניה ובפרט תנועת הפיזיקה הגרמנית שיצאה נגד איינשטיין, עבר להתגורר וללמד בארצות הברית. אף שהגדיר את עצמו פציפיסט, חתם איינשטיין על מכתב איינשטיין-סילארד שנכתב לנשיא רוזוולט ועודדו לקדם פיתוח של נשק גרעיני בארצות הברית לפני שגרמניה הנאצית תגיע ליכולת זו. עם זאת, לאחר הטלת פצצת האטום בהירושימה ונגסאקי, היה איינשטיין מן הדוברים הראשיים שקראו להחרמת הנשק הגרעיני, ואף הקים את \"ועדת החירום של מדעני האטום\" למטרה זו.\nמלבד פעילותו המדעית, איינשטיין היה ידוע בתמיכתו בציונות ובמדינת ישראל. יחד עם ידידו חיים ויצמן הוא פעל נמרצות להקמת האוניברסיטה העברית בירושלים, וכיהן כיו\"ר המועצה האקדמית שלה. בצוואתו ציווה להוריש לאוניברסיטה את כל כתביו. עם זאת דחה את הצעתו של דוד בן-גוריון לכהן כנשיא המדינה לאחר פטירת חיים ויצמן.",
    "pageid": 83
  },
  {
    "title": "אלון ליאל",
    "extract": "אלון ליאֵל (נולד ב-31 באוקטובר 1948) הוא חוקר יחסים בינלאומיים, ודיפלומט ישראלי. כיהן כמנכ\"ל משרד הכלכלה והתכנון בשנים 1994–1996, מנכ\"ל משרד החוץ במשך כחצי שנה, וכן כיהן כממונה על היחסים בשגרירות ישראל באנקרה, טורקיה, וכשגריר בדרום אפריקה.",
    "pageid": 716962
  },
  {
    "title": "אליניב ברדה",
    "extract": "אליניב פליקס ברדה (נולד ב-15 בדצמבר 1981) הוא כדורגלן עבר ישראלי ששיחק בעמדת החלוץ המשמש כיום כמאמנה של הפועל תל אביב.",
    "pageid": 117949
  },
  {
    "title": "אסף אבידן",
    "extract": "אסף אבידן (נולד ב-23 במרץ 1980) הוא מוזיקאי ישראלי, זמר, מלחין ופזמונאי, לשעבר סולן להקת אסף אבידן והמוג'וס.",
    "pageid": 594422
  },
  {
    "title": "אסף אמדורסקי",
    "extract": "אסף אמדורסקי (נולד ב-30 בינואר 1971) הוא זמר, מוזיקאי, פזמונאי, מלחין, מעבד ומפיק מוזיקלי ישראלי. זוכה \"פרס אופיר\" בקטגוריית \"המוזיקה המקורית הטובה ביותר לסרט\" (2008).",
    "pageid": 128769
  },
  {
    "title": "אסף גרניט",
    "extract": "אסף אלקנה גרניט (נולד ב-20 באוגוסט 1978) הוא שף, מסעדן, איש עסקים ומנחה טלוויזיה ישראלי, ובעל כוכב מישלן אחד במסעדת \"שבור\" שבפריז.",
    "pageid": 1163684
  },
  {
    "title": "אפיפיור",
    "extract": "האַפּיפְיוֹר הוא מנהיגה של הכנסייה הרומית-קתולית, ראש מדינת קריית הוותיקן והבישוף של רומא. נוצרים קתולים מאמינים כי הוא יורשו של פטרוס, הבכיר מבין שנים-עשר השליחים, שלו ניתנה הסמכות להיות נציגו של ישו המשיח לאחר עלייתו השמיימה. לפיכך האפיפיור סוחף אחריו למעלה ממיליארד מאמינים קתולים ושולט על הוותיקן, מדינה עשירה מבחינה חומרית ותרבותית, מה שהופך אותו לאחת מהדמויות המשפיעות בעולם.\nמוסד האפיפיורות קיים מעל ל-1,900 שנים. מנגנון בחירת האפיפיור נקרא קונקלווה, אספה של אנשי הדת הבכירים ביותר בכנסייה הקתולית, שמתקיימת מיד לאחר מותו של אפיפיור. משתתפי הקונקלווה מחליטים בהצבעה מי יהיה האפיפיור הבא, והאפיפיור הנבחר ממונה לתפקיד עד אחרון ימיו. האפיפיור הנוכחי הוא לאו ה-14, ה-267 במספר, שנבחר ב-8 במאי 2025, והוא האפיפיור הראשון מיבשת צפון אמריקה.",
    "pageid": 12006
  },
  {
    "title": "בוליביה",
    "extract": "המדינה הרב-לאומית של בוליביה (בספרדית: Estado Plurinacional de Bolivia) היא מדינה במערב אמריקה הדרומית, שגובלת בדרומה בארגנטינה, בדרום מערב בצ'ילה, מדרום מזרח בפרגוואי, בצפון ובמזרח בברזיל ובצפון מערב בפרו. שליש מהמדינה הוא רכס הרי האנדים. מאז מלחמת האוקיינוס השקט (1879–1884) עם צ'ילה, בוליביה היא אחת משתי המדינות ללא מוצא לים בעולם החדש (לצד שכנתה פרגוואי), אולם הסכמים עם מדינות שכנות העניקו לבוליביה גישה עקיפה לאוקיינוס השקט ולאוקיינוס האטלנטי.\nאוכלוסיית המדינה, המוערכת בכ-12 מיליון תושבים, היא רב-לאומית, וכוללת עמים ילידים, מסטיסים, אירופאים, אסייתים ואפריקאים. ספרדית היא השפה הנפוצה במדינה, והיא אחת מ-37 השפות הרשמיות במדינה, לצד שפות ילידיות, שהנפוצות מביניהן הן איימרה וקצ'ואה.\nבוליביה המודרנית היא רפובליקה דמוקרטית חוקתית, המחולקת לתשע מחלקות. הגאוגרפיה שלה משתנה בין הפסגות של הרי האנדים במערב, אל השפלה במזרח, הממוקמת באגן האמזונס.\nבוליביה היא מדינה מתפתחת, עם ציון נמוך במדד הפיתוח האנושי ורמת עוני של 36 אחוזים (נכון ל-2023). בין הפעילויות הכלכליות העיקריות ניתן למנות: חקלאות, ייעור, דיג, כרייה וייצור סחורות כגון טקסטיל, הלבשה, מתכות וזיקוק נפט. המדינה גם עשירה מאוד במינרלים, ובייחוד בבדיל.\nשמה של המדינה נקבע על שמו של סימון בוליבר, משחרר דרום אמריקה.",
    "pageid": 18406
  },
  {
    "title": "ברק בכר",
    "extract": "ברק בכר (נולד ב-21 בספטמבר 1979) הוא כדורגלן עבר ומאמן כדורגל ישראלי, המאמן את קבוצת מכבי חיפה מליגת העל.\nכמאמן ראשי הוביל את עירוני קריית שמונה לזכייה בגביע המדינה ב-2014. לאחר מכן הוביל את הפועל באר שבע לשלוש אליפויות רצופות וכך עשה גם במכבי חיפה, שבהנהגתו אף העפילה האחרונה ב-2022 לשלב הבתים של ליגת האלופות של אופ\"א. בזכות הישגיו הוא נחשב לאחד ממאמני הכדורגל הישראלים המצליחים בכל הזמנים.",
    "pageid": 594096
  },
  {
    "title": "ברק כהן",
    "extract": "חיים ברק כהן (נולד ב-1 בפברואר 1977) הוא עורך דין ישראלי, ממקימי קבוצת \"באים לבנקאים\", אשר ידוע במחאותיו נגד אישי ציבור וגופים כלכליים.",
    "pageid": 1545208
  },
  {
    "title": "גולדה מאיר",
    "extract": "גּוֹלְדָּה מֵאִיר (במקור מֵאִירסוֹן; נולדה בשם גולדה מאבוביץ'; 3 במאי 1898, י\"א באייר ה'תרנ\"ח – 8 בדצמבר 1978, ח' בכסלו ה'תשל\"ט) הייתה מדינאית ישראלית, ראש ממשלת ישראל בין 1969 ל-1974 והאישה היחידה שכיהנה בתפקיד זה. לפני כן כיהנה מאיר כשגרירת ישראל בברית המועצות, כחברת הכנסת, כשרת העבודה ושרת החוץ. כלת פרס ישראל לשנת תשל\"ה (1975) על תרומה מיוחדת לחברה ולמדינה.\nגולדה מאיר נולדה בקייב, האימפריה הרוסית, ובילדותה היגרה משפחתה לארצות הברית, בה גדלה. בגיל 23 עלתה ארצה יחד עם בעלה, מוריס מאירסון. תחילה הייתה חלוצת התיישבות בקיבוץ קודם שנעשתה לאשת ציבור. מאיר החלה את דרכה הפוליטית כמזכירת מועצת הפועלות בהסתדרות העובדים, ומטעמה יצאה מספר פעמים לשליחויות באמריקה בסוף שנות ה-20 ובתחילת שנות ה-30 של המאה ה-20. עם השנים התקדמה בתפקידיה בתנועת הפועלים ובתנועה הציונית ופעלה בארץ ישראל ובארצות הברית. ב-1948 מונתה כחברת מועצת העם, והייתה מחותמות מגילת העצמאות.\nמאיר נבחרה לאספה המכוננת, שבהמשך הפכה לכנסת הראשונה, ומונתה לשרת העבודה בממשלת ישראל הראשונה. בתפקידה זה הובילה חקיקה חברתית רחבה. ב-1955 הוצבה כמועמדת מפא\"י לראשות עיריית תל אביב, אך לא נבחרה לתפקיד. ב-1956 מונתה לשרת החוץ ובעקבות זאת עברתה כנהוג אז את שם משפחתה ממאירסון למאיר. היא כיהנה כשרת החוץ במשך עשור, בתקופה שבה פרצה מלחמת סיני. היא פרשה מתפקידה ב-1966, אך עד מהרה חזרה לפעילות פוליטית ומונתה למזכירת מפא\"י. בתור מזכירת מפא\"י פעלה רבות למען איחוד מפלגות הפועלים, מטרה שהוגשמה עד מהרה, ומאיר כיהנה כמזכירת מפלגת העבודה.\nעם מותו של לוי אשכול, הוחלט על מינויה ליושבת-ראש מפלגת העבודה (שרצה במשותף עם מפ\"ם במסגרת המערך), ובמרץ 1969 הרכיבה את ממשלת ישראל הארבע עשרה. המערך בהנהגתה זכה ב-56 מושבים בכנסת השביעית, ההישג הגבוה ביותר של רשימה כלשהי בישראל. עם כניסתה לתפקיד הנהיגה את ישראל תוך מלחמת ההתשה. גולדה מאיר וממשלתה דחו את ההצעה המצרית במסגרת יוזמת יארינג בראשית שנות השבעים. עיקר המחלוקת היה דרישת ישראל לשיחות ישירות (יארינג הציע \"שיחות קרבה\"), ומנגד, דרישת מצרים שישראל תיסוג קודם כל לקווי ארבעה ביוני 1967. יארינג הציע מהלך של פתיחת התעלה, בתואנה של שחרור הספינות הלכודות בה, ומשה דיין אף צידד בהצעה, אך היא נדחתה על ידי חסידי הקו הנוקשה בצמרת המדינית-ביטחונית בישראל – גולדה מאיר, ישראל גלילי וחיים בר-לב. במשך השנים נטען כי אילו התקבלה הצעתו של יארינג, ניתן היה למנוע את מלחמת יום הכיפורים.\nבמהלך כהונתה כראש הממשלה עמדה מאיר במספר משברים: מחאת הפנתרים השחורים, אליה הגיבה בצורה שנחשבה מנותקת בעיניי חלק ניכר מהציבור; גל הטרור; ומלחמת יום הכיפורים, שבה נפלו 2,656 חללים. ועדת אגרנט, שהוקמה בעקבות הכשל המודיעיני שסבב סביב פריצת מלחמת יום כיפור, האשימה במסקנותיה את הדרג המבצעי וזיכתה את הדרג המדיני ואת ראש הממשלה מאיר, מה שגרם לתסיסה ציבורית וחוסר אחדות פנים מפלגתית שהביאו להתפטרותה מתפקידה כראש ממשלה.\nבפוליטיקה הישראלית של תקופתה, בלטה מאיר בהיותה אישה. בין היתר הייתה האשה הראשונה שכיהנה כשרת חוץ בישראל, האישה הראשונה (והיחידה עד כה) שכיהנה בתפקיד כראש ממשלת ישראל, ואחת הנשים הראשונות בעולם שהנהיגו מדינה דמוקרטית. כמו כן, היא אחת משתי הנשים היחידות החתומות על מגילת העצמאות (יחד עם רחל כהן-כגן).",
    "pageid": 515
  },
  {
    "title": "דוד",
    "extract": "דָּוִד (מכונה גם דוד המלך) הוא דמות מקראית, מדינאי ומצביא, המתואר במקרא כמלכהּ השני של ממלכת ישראל המאוחדת (אחרי שאול המלך) ואבי שושלת בית דוד ששלטה בממלכת יהודה במשך למעלה מ-400 שנה לאחר מותו עד חורבן בית המקדש הראשון. לאחר מכן, עם גלות יהויכין שושלת בית דוד המשיכה דרך מוסד ראש הגולה בבבל, עד בערך המאה ה-13 או ה-14. התיאורים התנ\"כיים השונים, מייחסים לדוד כיבוש חבלי ארץ נרחבים בצפון ארץ ישראל ובמערבה.\n\nהתיאור התנ\"כי של חיי דוד משקף מסורות רבות, אך מכיוון שהטקסטים המקראיים הנמצאים בידינו היום נערכו מאות שנים אחרי תקופת חייו הנהוגה במחקר, לאורך השנים חוקרי מקרא, ארכאולוגים והיסטוריונים, היו חלוקים בדעתם ביחס לדוד ולתיאור מלכותו אל מול המציאות ההיסטורית שהייתה בתקופתו.\nדוד הוא חלק מרשימה בת 53 דמויות מקראיות, שקיומן ההיסטורי אושש במחקר על פי עדויות ארכאולוגיות, ותקופתו מתוארכת לסביבות המאה ה־10 לפני הספירה.\nביחס לקיומה של מלכות דוד, אסכולות מסוימות מקבלות את הסיפור התנ\"כי כנכון בעיקרו, גם אם מוגזם לעיתים, ואחרות רואות בסיפורי דוד מסורות שהגיעו מסיפורים אחרים ושויכו בהמשך לדוד.\nדמותו ופועלו של דוד תפסו מקום חשוב במסורת היהודית ובפולקלור, והוא נחשב לדמות מופת ולאחד מגדולי האומה. דוד המלך מכונה במקרא ”נְעִים זְמִרוֹת יִשְׂרָאֵל” (שמואל ב', כ\"ג, א'), המסורת היהודית רואה בו את המחבר של רוב ספר תהילים. על פי המסורת, המשיח יהיה אדם מזרע דוד. מסורת זו אומצה גם בברית החדשה, בה נאמר כי ישו היה נצר לבית דוד. בקבלה נמנה דוד כאחד מ\"ארבעת רגלי המרכבה לשכינה\", שעליהם מתבססת השראת השכינה בעולם לאורך ההיסטוריה (השלושה הנוספים הם אבות האומה אברהם יצחק ויעקב).",
    "pageid": 10997
  },
  {
    "title": "הבונים החופשיים",
    "extract": "מסדר הבנייה החופשית (באנגלית: Freemasonry) הוא התאגדות בין־לאומית רחבת־היקף הפועלת כארגון אחווה . הארגון מגדיר את עצמו כ\"מסדר בעל תורת מוסר מצועפת במשלים ומתוארת בסמלים\". באנגלית נקראים חברי־המסדר בשם \"Freemasons\" או לעיתים בצורה המקוצרת \"Masons\" בלבד, והמונח \"מסוני\" משמש כשם תואר לתיאור דברים הקשורים לבונים החופשיים.\nשלושת העקרונות המרכזיים של הבונים החופשיים הם חופש, אחווה, ושוויון בין \"האחים\" (כפי שמוגדרים חברי המסדר) ובין בני האדם. היות שהארגון מושתת על מוסר, על פי הגדרתו, על האחים לנהוג בהתאם לתפיסה המוסרית תוך הקפדה על אהבת אחים; סיוע (מתן צדקה וחסד); ואמת. חברי הארגון – שרובם המכריע הם גברים – מגדירים את עצמם כאחים באחווה כלל־עולמית.",
    "pageid": 18860
  },
  {
    "title": "החנוכייה של משפחת פוזנר",
    "extract": "החנוכייה של משפחת פוזנר היא חנוכייה המשתייכת למשפחתו של הרב האחרון של העיר קיל לפני השואה, עקיבא ברוך פוזנר. זו גם כותרתו של תצלום שצילמה אשתו של הרב פוזנר, רחל, ב-11 בדצמבר 1931. בתצלום נראית חנוכייה ובה שמונה נרות כשהיא מוצבת על אדן החלון של בית מספר 60 ברחוב סופיינבלטר בקיל. מעבר לרחוב נראה דגל המפלגה הנאצית מתנוסס על הבית מספר 35 באותו רחוב, בו שכנו משרדי המפלגה הנאצית בקיל. החנוכייה ניתנה על ידי בני משפחת פוזנר ליד ושם בהשאלה, ומוצגת במוזיאון יד ושם. על גב התצלום רשמה רחל פוזנר טקסט בו הביעה ביטחונה בכך שהיהדות תשרוד את הנאציזם.\nהתצלום הועבר והועתק לאורך השנים בין ארכיונים שונים והוצג בתערוכות ובספרים בנושא יהדות גרמניה ערב השואה. תיארוך התצלום הוטל בספק, אך מחקר שהתחקה אחר התצלום המקורי הביא לתיארוך מדויק.\nהתצלום התפרסם בתקשורת ותולדותיו פורסמו במספר כלי תקשורת ישראליים, גרמניים ובינלאומיים לאחר תום מלחמת העולם השנייה ותום השואה. גרהרד פאול  סקר את תולדות התקבלותו של התצלום כסמל לרדיפה ולהתנגדות יהודית רוחנית.",
    "pageid": 1922433
  },
  {
    "title": "היועץ המשפטי לממשלה",
    "extract": "היועץ המשפטי לממשלה הוא עובד מדינה, העומד בראש מערכת אכיפת החוק בישראל. הוא עומד בראש התביעה הכללית, משמש היועץ המשפטי של הרשות המבצעת ומייצג אותה בערכאות. על פי פסיקת בג\"ץ, היועץ המשפטי לממשלה הוא הפרשן המוסמך של החוק כלפי רשויות המנהל, וחוות דעתו מחייבת אותן – כל עוד לא פסק בית המשפט אחרת. זהו אחד התפקידים החשובים ורבי ההשפעה בממשל הישראלי, ומוסד מרכזי בשיטת המשפט הישראלית. על אף חשיבותו, אין חוק אחד המסדיר את מעמדו ותפקידיו, והם נקבעו בחוקים עקיפים, בדוחות של ועדות ציבוריות ובפסיקת בית המשפט העליון. היועץ ממונה לקדנציה אחת בת שש שנים. החל מ-7 בפברואר 2022 מכהנת בתפקיד גלי בהרב-מיארה, והיא האישה הראשונה המכהנת בתפקיד.\nמעמדו של היועץ המשפטי לממשלה התחזק עם השנים, ובפרט לאחר שמנחם בגין נבחר לראש ממשלה, אז החל היועץ להשתתף דרך קבע בישיבות הממשלה.",
    "pageid": 16126
  },
  {
    "title": "הקוסם מארץ עוץ",
    "extract": "הקוסם מארץ עוץ (באנגלית: The Wonderful Wizard of Oz, \"הקוסם המופלא מעוֹז\") הוא ספר ילדים, הראשון שנכתב בסדרת ספרי עוץ, מאת ליימן פרנק באום. הספר, המשתייך לסוגת הפנטזיה, יצא לאור לראשונה בשנת 1900.\nהספר זכה לפופולריות רבה מיד עם צאתו, וזכה ל-13 ספרי המשך שנכתבו על ידי המחבר, ועוד עשרות ספרים נוספים שנכתבו על ידי מחברים אחרים - בסך הכול מדובר ב-43 ספרים רשמיים ועוד מספר ספרים בלתי רשמיים. הוא עובד פעמים רבות לתיאטרון, לטלוויזיה ולקולנוע. העיבוד המפורסם ביותר הוא הסרט המוזיקלי מ-1939, הקוסם מארץ עוץ.",
    "pageid": 185763
  },
  {
    "title": "זופר אבדיה",
    "extract": "זוּפֵר \"זופי\" אַבְדִיָה (בסרבית: Зуфер Авдија, באלבנית: Zufer Avdija; נולד ב-1 באוקטובר 1959) הוא כדורסלן עבר ומאמן כדורסל ישראלי-סרבי יליד קוסובו. שיחק בתפקיד פורוורד. בעברו כשחקן ייצג את נבחרת יוגוסלביה בכדורסל. כיום משמש כמנהל המקצועי של בני הרצליה.",
    "pageid": 1490897
  },
  {
    "title": "חזי ובניו",
    "extract": "\"חזי ובניו\" היא טלנובלה קומית שעלתה לשידור ב-21 ביולי 2025 ב־HOT ו־NEXT TV.",
    "pageid": 2463296
  },
  {
    "title": "חיל ההנדסה הקרבית",
    "extract": "חיל ההנדסה הקרבית (בראשי תיבות: חה\"ן) הוא אחד החילות בזרוע היבשה של צבא הגנה לישראל. זהו כוח ההנדסה הקרבית של צה\"ל. ייעודו של החיל הוא הבטחת יכולת התמרון של כוחות צה\"ל בד בבד עם שלילת יכולת זו מהאויב, הבטחת שרידות כוחות צה\"ל והשמדת תשתיות אויב תוך כדי לחימה רגלית וממוכנת, התעסקות בחבלה, מיקוש, צליחת מכשולים, הנדסה, בנייה והריסה. בנוסף אחראי החיל על תחומים שונים הדורשים ידע ומומחיות בנושאי הנדסה צבאית בהם רובוטיקה, לוחמת מנהרות, עיסוק בחומרי נפץ והתגוננות מפני נשק בלתי-קונבנציונלי. תפקידי החיל כוללים פריצת מכשולים, ביקוע קווי הגנה עוינים, פריצת שדות מוקשים, ניתוץ ביצורים, פריצת ופתיחת צירים, הכשרת צירי תנועה, גישור וצליחה, מיקוש הגנתי, עיסוק בחומרי נפץ, חבלה התקפית, חבלה וסילוק פצצות, בניית קווי הגנה ומכשולים, בניית ביצורים, הפעלת ציוד מכני הנדסי וציוד סער, משימות הריסה ובנייה תחת אש, והתגוננות מפני נשק בלתי-קונבנציונלי בשדה הקרב. כמו כן, לוחמי החיל (מלבד הצמ\"ה) מאומנים בלוחמת חי\"ר והפעלת רכב קרבי משוריין. החיל מופקד על 4 גדודי פלסים סדירים (גדוד 601 – \"אסף\", גדוד 603 – \"להב\", גדוד 605 – \"המח\"ץ\" וגדוד 607 - \"המפץ\" (גדוד חדש), ובהם מחלקות סיור ופלוגות צמ\"ה (ציוד מכני הנדסי) כבד, גדודי מילואים נוספים ויהל\"ם – יחידת הנדסה למשימות מיוחדת, יחידה מובחרת בצה\"ל העוסקת בקומנדו הנדסי, חבלה, סילוק פצצות, רובוטיקה, לוחמת מנהרות ועוד. במסגרת מאמץ התמרון כוחות ההנדסה נכנסים ראשונים לשדה הקרב המשולב ומובילים את שאר הכוחות דרך צירים שנפרצו וזוכו ממכשולים טבעיים ומלאכותיים.\nשורשי חיל ההנדסה נעוצים עוד בארגון \"ההגנה\" ובמתנדבי היישוב לצבא הבריטי במלחמת העולם השנייה והוא נוסד עם הקמת צה\"ל על ידי הקצין עמנואל שחר. החיל השתתף בכל מלחמות ישראל ובמבצעים רבים, כאשר בחלקם הוא נטל תפקיד מרכזי. חיל ההנדסה זכה בפרס ביטחון ישראל ואות הערכה מבצעי מטעם הרמטכ\"ל ומספר יחידות בחיל זכו בצל\"ש יחידתי.\nקצין ההנדסה הראשי הנוכחי הוא תת-אלוף יואב טורחאנסקי.",
    "pageid": 32059
  },
  {
    "title": "י\"ב בכסלו",
    "extract": "י\"ב בכסלו הוא היום השנים-עשר בחודש השלישי \nבשנה העברית, למניין החודשים מתשרי, והיום השנים-עשר בחודש התשיעי \nלמניין החודשים מניסן.\nפרשת בר המצווה של ילד שנולד בי\"ב כסלו היא פרשת וישלח, אם בר המצווה חל בשנה המתחילה בימים שני, שלישי או חמישי, או פרשת ויצא אם בר המצוה חל בשנה המתחילה בשבת.",
    "pageid": 262709
  },
  {
    "title": "ינון מגל",
    "extract": "ינון אלישע מגל (נולד ב-27 באפריל 1969, ט' באייר ה'תשכ\"ט) הוא איש תקשורת, מגיש טלוויזיה ורדיו ישראלי. מגיש את \"הפטריוטים\" בערוץ עכשיו 14 ומשדר תוכנית יומית עם בן כספית בתחנת הרדיו 103fm. בעבר הגיש את מבט בערוץ הראשון והיה העורך הראשי של אתר וואלה, וכן כיהן כחבר הכנסת מטעם מפלגת הבית היהודי בכנסת העשרים.",
    "pageid": 482565
  },
  {
    "title": "יפן",
    "extract": "יפן (בקאנג'י: 日本; בקטאקנה: ニホン／ニッポン; בהיראגאנה: にほん／にっぽん; ברומאג'י: Nippon או Nihon, תלוי בהקשר) מדינת איים בצפון-מערב האוקיינוס השקט במזרח אסיה. ארכיפלג יפן כולל 6,852 איים, כשהאיים הראשיים הוקאידו, הונשו, שיקוקו וקיושו מהווים 97% משטחה היבשתי. נכון ל-2022, אוכלוסיית יפן מונה מעל 125 מיליון איש, בעיקר במישורים ובחופי המזרח והדרום, בעוד הצפון דליל יותר. מטרופולין טוקיו רבתי, בירת המדינה, הוא הגדול בעולם עם יותר מ-30 מיליון תושבים. למרות שטחה הבינוני, יפן היא מעצמה כלכלית ושישית בעולם מבחינת תמ\"ג, וחברה בארגון המדינות המתועשות (G7). בנוסף, יפן ידועה בתוחלת החיים הגבוהה בעולם.",
    "pageid": 381
  },
  {
    "title": "לאמין ימאל",
    "extract": "לַאמִין יַמַאל נסראווי אבאנה (בספרדית: Lamine Yamal Nasraoui Ebana; נולד ב-13 ביולי 2007) הוא כדורגלן ספרדי-קטלוני מרוקאי המשחק בעמדת הקיצוני בברצלונה מהלה ליגה ובנבחרת ספרד.",
    "pageid": 2259731
  },
  {
    "title": "מאיה הוק",
    "extract": "מאיה ריי תורמן-הוק (באנגלית: Maya Ray Thurman-Hawke; נולדה ב-8 ביולי 1998) היא שחקנית, דוגמנית וזמרת-יוצרת אמריקאית. בתם של השחקנים אומה תורמן ואית'ן הוק.",
    "pageid": 1889434
  },
  {
    "title": "מאיר כהנא",
    "extract": "הרב מאיר דוד הכהן כהנא (בשמו האמריקני: Martin David Kahane נולד בברוקלין, כ\"ח בתמוז ה'תרצ\"ב, 1 באוגוסט 1932 – י\"ח בחשוון ה'תשנ\"א, 5 בנובמבר 1990) היה רב ופוליטיקאי ימני קיצוני ישראלי-אמריקאי, מייסד הליגה להגנה יהודית, וראש ישיבת הרעיון היהודי אותה הקים, פרשן מקרא ומחבר ספרי הגות, חבר הכנסת ה-11 מטעם מפלגת 'כך' שבראשה עמד. תנועת \"כך\" שהקים בישראל, נפסלה ב-1988 מהתמודדות בבחירות לכנסת ה-12 לאחר שנקבע שמטרותיה גזעניות. כהנא עצמו הורשע בפעילות טרור בישראל ובארצות הברית.\nהוא נרצח ב-1990 בניו יורק, בידי מתנקש מוסלמי, אל סייד נוסייר, בעל זיקה לאל-קאעידה. בעקבות טבח מערת המכפלה, שאירע מספר שנים אחרי הירצחו, התנועה שהקים - 'כך' - הוכרזה כארגון טרור על ידי מספר מדינות, בהן ישראל.",
    "pageid": 22137
  },
  {
    "title": "מורן סטויצקי",
    "extract": "מורן סטויצקי (נולדה ב-8 בנובמבר 1982) היא שחקנית ישראלית.",
    "pageid": 2489348
  },
  {
    "title": "מירב בן ארי",
    "extract": "מירב בן ארי (נולדה ב-13 בנובמבר 1975) היא פוליטיקאית ישראלית, המכהנת כחברת הכנסת, מרכזת האופוזיציה ויו\"ר סיעת יש עתיד. בין השנים 2015–2019 הייתה חברת הכנסת העשרים מטעם מפלגת כולנו, ובבחירות לכנסת העשרים וארבע התמודדה ונבחרה פעם נוספת לכנסת כחברה במפלגת יש עתיד ואף כיהנה בכנסת זו כיו\"ר ועדת ביטחון הפנים. בן ארי היא עורכת דין במקצועה.",
    "pageid": 1254797
  },
  {
    "title": "מלחמת העולם השנייה",
    "extract": "מלחמת העולם השנייה הייתה עימות צבאי עולמי, שנמשך בין השנים 1939–1945 והמלחמה הגדולה ביותר בהיסטוריה האנושית. היא הקיפה כמעט את כל העולם, כללה את גיוסם של מאות מיליוני בני אדם והובילה לכ-80 מיליון אבדות בנפש, יותר מבכל מלחמה אחרת. כמעט כל מדינות העולם השתתפו במלחמה, בצורה ישירה או עקיפה. המלחמה התחוללה באזורים נרחבים על פני כדור הארץ, יותר מבכל מלחמה אחרת: בסין, דרום-מזרח אסיה, המזרח התיכון, צפון ומרכז אפריקה, במזרח אירופה, בסקנדינביה, במערב אירופה, באיי האוקיינוס השקט ואיי יפן וכן בים – באוקיינוסים האטלנטי, השקט וההודי, בים התיכון, השחור והצפוני ואף באוקיינוס הקרח הצפוני. לחימה עזה התנהלה גם במרחבים האוויריים השונים. לקראת סוף המלחמה נעשה השימוש הראשון והיחיד בנשק גרעיני למטרות צבאיות – הפצצת הערים היפניות הירושימה ונגסאקי.\nבזירה האירופית החלה המלחמה ב-1 בספטמבר 1939 עם פלישת גרמניה הנאצית לפולין, והסתיימה ב-8 במאי 1945 עם חתימת גרמניה הנאצית על חוזה הכניעה הסופי. בזירה האסייתית מקובל לראות את תחילת המלחמה עם הפלישה היפנית לסין ופרוץ מלחמת סין–יפן השנייה ב-7 ביולי 1937, והסתיימה ב-15 באוגוסט 1945 עם כניעת האימפריה היפנית לארצות הברית, לאחר הטלת שתי פצצות האטום בידי ארצות הברית ב-6 וב-9 באוגוסט. \"ילד קטן\" על העיר היפנית הירושימה. ו\"איש שמן\" על העיר נגסאקי. ב-2 בספטמבר (של אותה שנה) נערכה כניעתה הרשמית של יפן לבעלות הברית ואיתה סיומה הרשמי של המלחמה.\nבמהלך מלחמת העולם השנייה התרחשה גם השואה – רצח עם שיטתי בו נרצחו על ידי הנאצים ועוזריהם כשישה מיליון יהודים מאירופה ומצפון אפריקה. המלחמה העולמית אפשרה לנאצים להחריף באופן קיצוני את פעולותיהם נגד היהודים. לפני המלחמה התמקדה מדיניותה של גרמניה הנאצית בעיקר באפליית יהודים ובעידוד הגירתם. בזמן המלחמה, לאחר שכבשו שטחים נרחבים באירופה, עברו הנאצים לפעולות חריפות הרבה יותר כלפי היהודים: ריכוזם בגטאות ובמחנות, ושילוחם למחנות השמדה לצורך רצח עם שיטתי והשמדה המונית, שבוצעו מתוך קנאות אידאולוגית אנטישמית קיצונית. מלבד היהודים, הנאצים רצחו גם מיליוני לא־יהודים במלחמת העולם השנייה, בהם צוענים, גרמנים בעלי מוגבלויות ופגועי נפש, אזרחים פולנים, הומואים, לסביות ושבויי מלחמה מברית המועצות.\nהצדדים הלוחמים נחלקו לשני מחנות: מדינות הציר ובעלות הברית. המדינות העיקריות במחנה הציר היו גרמניה הנאצית, איטליה הפשיסטית והאימפריה היפנית. המדינות העיקריות במחנה בעלות הברית היו בריטניה, צרפת, ברית המועצות, ארצות הברית, והרפובליקה הסינית. צרפת חדלה להיות חלק מבעלות הברית בעקבות תבוסתה לגרמניה במאי 1940 לאחר ההפסד במערכה על צרפת וכינון ממשלת וישי (עם זאת, כוחות צרפתיים קטנים המשיכו להילחם לצד בעלות הברית במסגרת צבא צרפת החופשית), וחזרה למחנה בעלות הברית לאחר ששוחררה מהכיבוש הגרמני בקיץ 1944. ברית המועצות חתמה על הסכם אי לוחמה עם גרמניה הנאצית ב-23 באוגוסט 1939 (הסכם ריבנטרופ מולוטוב) וחברה למחנה בעלות הברית רק לאחר הפלישה הגרמנית לשטחה ב-22 ביוני 1941 כחלק ממבצע ברברוסה. ארצות הברית הצטרפה למלחמה רק לאחר המתקפה היפנית על בסיס בנמל פרל הארבור ב-7 בדצמבר 1941. סין נלחמה נגד הכיבוש היפני כבר החל מ-1937 במסגרת מלחמת סין–יפן השנייה, שהייתה אחת מזירות מלחמת העולם השנייה.\nמדינות נוספות חברו למדינות הציר או לבעלות הברית ממניעים שונים, דוגמת כיבוש, איום או שותפות אידאולוגית. מספר מדינות נותרו נייטרליות, דוגמת שווייץ ושוודיה. הגורם הישיר לפרוץ המלחמה היה מדיניותן התוקפנית של מדינות הציר, ובעיקר גרמניה הנאצית בראשות אדולף היטלר.\nהמלחמה התנהלה במספר זירות עיקריות: זירת מזרח אירופה (החזית המזרחית במלחמת העולם השנייה), זירת מערב אירופה (החזית המערבית במלחמת העולם השנייה), זירת הים התיכון (שכללה את המערכות בבלקן, בצפון אפריקה, בסיציליה ובאיטליה), זירת האוקיינוס השקט, המערכה בסין (מלחמת סין-יפן השנייה), וזירת דרום-מזרח אסיה.\nבשלב הראשון של המלחמה (1939–1942) זכו מדינות הציר בשורה של הצלחות והשתלטו על שטחים נרחבים באירופה ובאסיה. גרמניה הנאצית (בסיוע מוגבל של איטליה, רומניה, הונגריה, בולגריה ופינלנד) כבשה את רוב שטח אירופה היבשתית, כולל חלק גדול משטח ברית המועצות האירופאית, ואיימה על מעמדה של האימפריה הבריטית באגן הים התיכון. במקביל השתלטה האימפריה היפנית על שטחים נרחבים בסין, דרום מזרח אסיה, ומזרח האוקיינוס השקט. החל מהמחצית השנייה של שנת 1942 הצליחו כוחות בעלות הברית לבלום את התקדמות כוחות הציר ולאחר מכן לעבור למתקפת נגד. בשלב השני של המלחמה (1943–1945) נדחקו כוחות הציר בהדרגה מהשטחים שכבשו בראשית המלחמה, בלחץ צבאות בעלות הברית, שנהנו מעדיפות גדולה על הצד השני בכל הפרמטרים, ובסופו של דבר הובסו ואולצו להיכנע ללא תנאים.\nהתוצאות העיקריות של המלחמה היו: כיבוש הרייך הגרמני השלישי (שכלל את שטח גרמניה, אוסטריה וחלק מפולין של ימינו) ופירוק האימפריה היפנית על ידי בעלות הברית, חלוקת גרמניה, הפיכת שתי המנצחות הגדולות של המלחמה – ארצות הברית וברית המועצות – למעצמות-על, פירוק האימפריות הקולוניאליסטיות של מספר מדינות אירופאיות, ובראשן בריטניה, באסיה ובאפריקה, וחלוקת העולם בין שני גושים פוליטיים יריבים (המלחמה הקרה) : הגוש המערבי, שכלל את ארצות הברית, מערב אירופה, רוב אמריקה הלטינית, יפן, אוקיאניה ועוד, ומולו הגוש המזרחי, או הגוש הקומוניסטי, שכלל את ברית המועצות, גרורותיה במזרח אירופה, סין הקומוניסטית ועוד.\nהיקף ההרס והמוות שגרמה המלחמה, הוביל להקמת גופים בין-לאומיים, כגון האו\"ם, שנועדו לפעול על מנת למנוע עימותים צבאיים ולשמור על יחסי השלום בין מדינות העולם. כתוצאה מהניצחון במלחמה, במועצת הביטחון של האו\"ם עד היום שמור מקום קבוע וזכות וטו לחמש המדינות המובילות מבעלות הברית.",
    "pageid": 329
  },
  {
    "title": "מנחם בגין",
    "extract": "מְנַחֵם בֵּגִין (‏‏Ⓘ‏; ‏16 באוגוסט 1913, י\"ג באב ה'תרע\"ג – 9 במרץ 1992, ד' באדר ב' ה'תשנ\"ב) היה פוליטיקאי, מדינאי ואיש מחתרת ישראלי, שכיהן כראש ממשלת ישראל השישי. לפני הקמת מדינת ישראל שימש מפקד הארגון הצבאי הלאומי, ולאחר הקמת המדינה היה ליושב-ראש תנועת החרות שהתמזגה מאוחר יותר אל גח\"ל ומשם לליכוד. כיהן כחבר בעשר הכנסות הראשונות וכשר בממשלות ישראל.\nאת דרכו הציבורית החל בגין כמפקד קן בית\"ר במחוז מגוריו. בשנת 1939 מונה לנציב תנועת בית\"ר בפולין. לאחר שפרצה מלחמת העולם השנייה נעצר בגין על ידי שלטונות ברית המועצות בליטא בעוון פעילות ציונית, ונשלח לגולאג. לאחר ששוחרר הצטרף בגין אל הכוח הצבאי הפולני שלחם יחד עם בעלות הברית, והגיע עם יחידתו אל ארץ ישראל. ב-1943 שוחרר מהצבא הפולני והתמנה למפקד הארגון הצבאי הלאומי. בגין הכריז על מרד גלוי נגד שלטונות המנדט הבריטי במטרה להביא לסילוקם ולהקמת מדינה יהודית.\nזמן קצר אחרי הכרזת העצמאות הכריז בגין על יציאה מן המחתרת ועל ניתוב האצ\"ל אל המגרש הפוליטי באמצעות המפלגה שהקים בו ביום - תנועת החרות, שהיוותה את האופוזיציה האידאולוגית לממשלות תנועת הפועלים בהנהגת מפא\"י ומפלגת העבודה. מאבקו הפוליטי המשמעותי הראשון של בגין היה נגד הסכם השילומים שעמדו על הפרק, בין ממשלת ישראל לבין ממשלת גרמניה המערבית.\nבשנת 1965 הוביל בגין את תנועת החרות לריצה משותפת עם המפלגה הליברלית במסגרת גח\"ל (גוש חרות ליברלים). ב-1967 צורפה גח\"ל לממשלתו של לוי אשכול על רקע תקופת ההמתנה, ובגין מונה לראשונה לשר בלי תיק. בגין המשיך לכהן כשר גם בממשלותיה של גולדה מאיר, אך הוביל את סיעתו לפרישה ממנה בעקבות תוכנית רוג'רס. בשנת 1973 התמזגה גח\"ל עם מפלגות קטנות נוספות ליצירת הליכוד.\nבבחירות לכנסת התשיעית ניצחה רשימת הליכוד בראשות בגין, במה שמכונה \"המהפך\". היו אלו חילופי השלטון הראשונים בישראל, כאשר לראשונה בהיסטוריה של מדינת ישראל הרכיבה את הממשלה מפלגה שאינה מפא\"י. ממשלתו של בגין הנהיגה לראשונה מדיניות ליברלית בכלכלה הישראלית, והחלה גם מנתבת משאבים משמעותיים יותר אל עיירות הפיתוח, ההתנחלויות ביהודה, שומרון, עזה וסיני והמגזר הדתי והחרדי. מדיניותו הכלכלית הביאה את מדינת ישראל למצב של היפר אינפלציה, ולמשבר כלכלי חסר תקדים. כמו-כן חל היפוך ביחס המדינה לגיוס החרדים - אחוז החרדים שנהנה מפטור גדל משמעותית, גם ביחס לחלקם באוכלוסייה.\nבתקופת כהונתו של בגין כראש הממשלה חלה תפנית במקומה של ישראל במזרח התיכון. בשנת 1979 נחתם הסכם השלום עם מצרים, שבמסגרתו פונה חצי האי סיני מהתיישבות ישראלית, ובגינו זכה בגין בפרס נובל לשלום לשנת 1978. בשנת 1982, לאחר מתיחות ביטחונית בגבול לבנון, הביא לפתיחת מבצע שלום הגליל שהתפתח למלחמת לבנון הראשונה. כתוצאה, שהה צה\"ל בדרום לבנון עד לשנת 2000.\nבגין התפטר מתפקידיו בממשלה, בכנסת ובמפלגה בשנת 1983, ומעולם לא נעתר לפרט את הסיבות שהביאו אותו להחלטה זו. מאז הסתגר בביתו בירושלים עד שנפטר בשנת 1992. בגין נקבר בבית הקברות היהודי בהר הזיתים בהלוויה רבת משתתפים.",
    "pageid": 517
  },
  {
    "title": "מרד החשמונאים",
    "extract": "מרד החשמונאים היה מרד של יהודים בשלטון הממלכה הסלאוקית בארץ ישראל ובתומכיה המתייוונים שהתחולל בין השנים 167 ל-160 לפנה\"ס.\nהמרד ידע עליות ומורדות בשדה הקרב ובזירה המדינית הבין-לאומית. האימפריה הסלאוקית, אף שהצליחה לזמן קצר לשוב ולהשתלט צבאית על יהודה עד תבוסתו של בקכידס בידי יונתן הוופסי (157 לפנה\"ס), נחלשה מאוד בעקבות כל האירועים שהתרחשו במקביל, וכתוצאה מהם לא מימשה את ריבונותה המלאה על יהודה.\nלצד מאבק נגד האימפריה הסלאוקית, נגד גזירות אנטיוכוס ולמען עצמאות דתית ומדינית, היה המרד מאבק על דמותה של החברה היהודית בתקופה ההלניסטית בארץ ישראל — שני מחנות נאבקו על צביונו של העם, מצד אחד מרבית העם, נאמני המסורת, ומהצד השני מיעוט מתייוון, שמטרתו הייתה להנהיג שינויים מרחיקי לכת באופייה של החברה היהודית, בחסות השלטון ההלניסטי.\nלאחר המרד החל תהליך איטי של ניתוק יהודה מהאימפריה הסלאוקית.\nבתחילה זכו היהודים באוטונומיה ולאחר מכן ביססו ממלכה עצמאית בארץ ישראל. שם המרד נגזר משמה של משפחת החשמונאים שהנהיגה אותו וברבות הימים הצמיחה מתוכה שושלת ששלטה בארץ ישראל.\nלזכר הצלחת המרד תוך ניצחון המעטים מול הרבים, טיהור בית המקדש השני וחידוש הפולחן הדתי במסגרת עצמאות מדינית בארץ שנמשכה בערך מאה ושלוש שנה, נקבע במסורת היהודית חג החנוכה.",
    "pageid": 7673
  },
  {
    "title": "נירנברג (סרט, 2025)",
    "extract": "נירנברג (באנגלית: Nuremberg) הוא סרט קולנוע דרמה היסטורי אמריקאי משנת 2025 שהופק במשותף ובוים על ידי ג'יימס ונדרבילט אודות משפטי נירנברג. התסריט מבוסס על ספרו של ג'ק אל-חי \"הנאצי והפסיכיאטר\" משנת 2013. הסרט עוקב אחר הפסיכיאטר דאגלס קלי (בגילומו של ראמי מאלק), המתמודד עם השאלה האם הרמן גרינג (אותו מגלם ראסל קרואו) כשיר לעמוד במשפטי נירנברג. כמו כן, מככבים בסרט ליאו וודול, ג'ון סלאטרי, מארק אובריאן, קולין הנקס, רן שמידט, לידיה פקהאם, ריצ'רד אי. גרנט ומייקל שאנון בתפקידי משנה.\nהסרט הוקרן בבכורה עולמית במקטע הגאלה של פסטיבל הסרטים הבינלאומי בטורונטו ב-7 בספטמבר 2025, שם זכה לתשואות בעמידה באורך ארבע דקות, אחת מתשואות העמידה הארוכות ביותר בתולדות הפסטיבל. הסרט ייצא לאקרנים בארצות הברית ובקנדה בהפצת אולפני סוני ב-7 בנובמבר 2025.",
    "pageid": 2489437
  },
  {
    "title": "נתנאל בנישו",
    "extract": "נתנאל בנישו (נולד ב-1970) הוא שופט ישראלי המכהן כשופט בבית המשפט המחוזי בחיפה. בעבר כיהן כנשיא בית המשפט הצבאי בדרגת תת-אלוף.",
    "pageid": 1793173
  },
  {
    "title": "סרי לנקה",
    "extract": "הרפובליקה הדמוקרטית הסוציאליסטית של סְרִי לַנְקַה (בסינהלית: ශ්‍රී ලංකා ප්‍රජාතාන්ත්‍රික සමාජවාදී ජනරජය; בטמילית: இலங்கை சனநாயக சோசலிசக் குடியரசு) ובקיצור סְרִי לַנְקַה היא מדינת אי הממוקמת בין מפרץ בנגל לים הערבי, ומדרום לתת-היבשת ההודית.\nהאי נודע בעבר כלנקה, לנקהדוויפה (שמשמעה \"אדמה זוהרת\" בסנסקריט), טפרובנה וסרנדיב (נגזרת מהשם בסנסקריט סינהלה-דוויפה) וסלן. האי קיבל את השם ציילון (באנגלית: Ceylon) בתקופה הקולוניאלית. שמו הנוכחי, סרי לנקה, מורכב מצמד מילים בסנסקריט: \"שרי\" שפירושו קדוש, ו\"לנקה\" שפרושו אי. סרי לנקה הוא האי ה-25 בגודלו בעולם.",
    "pageid": 18882
  },
  {
    "title": "עדן חסון",
    "extract": "עדן חסון (נולד ב-25 באוגוסט 1994) הוא זמר-יוצר, פזמונאי, מלחין ומפיק מוזיקלי ישראלי. זוכה פרס אקו\"ם לשנת 2018 \"שיר השנה\" על סינגל הבכורה שלו \"שמישהו יעצור אותי\".",
    "pageid": 1638116
  },
  {
    "title": "עומר עציון",
    "extract": "עומר עציון (נולד ב-2 במאי 1977) הוא שחקן, קומיקאי, תסריטאי, ומדבב ישראלי.",
    "pageid": 2386835
  },
  {
    "title": "עידן עופר",
    "extract": "עידן עופר (נולד ב-2 באוקטובר 1955) הוא איש עסקים ומיליארדר ישראלי המחזיק בחברת \"לינב החזקות\" וחברת \"אנסוניה\" הסינגפורית. כיהן כיו\"ר הדירקטוריון של החברה לישראל ויו\"ר צים. הונו מוערך על ידי מגזין \"פורבס\" (אוקטובר 2025) בכ-31.5 מיליארד דולר, מקום 64 בעולם.\nעופר אחד מהבעלים של קבוצת הכדורגל אתלטיקו מדריד ומחזיק ב-33% ממניות המועדון וכמו כן הוא מהבעלים של קבוצת הכדורגל פמליקאו ומחזיק ב-85% ממניות המועדון.",
    "pageid": 954155
  },
  {
    "title": "עמוס לביא",
    "extract": "עמוס לביא (1 בינואר 1953 – 9 בנובמבר 2010) היה שחקן קולנוע, טלוויזיה ותיאטרון ישראלי. לביא זכה בשלושה פרסי אופיר למשחק, על תפקידיו בסרטים \"שחור\", \"נשים\" ו\"קרקס פלשתינה\".",
    "pageid": 186363
  },
  {
    "title": "ערן זהבי",
    "extract": "ערן זהבי (נולד ב-25 ביולי 1987) הוא כדורגלן ישראלי המשחק בעמדת החלוץ. זהבי כבש 438 שערים בכל המסגרות, דבר ההופך אותו לישראלי שכבש הכי הרבה שערים בכל הזמנים. זהבי הוא מלך השערים של נבחרת ישראל בכל הזמנים, עם 35 שערים.\nזהבי החל את דרכו בקבוצת הפועל תל אביב, במדיה זכה בדאבל בעונת 2009/2010, לאחר שכבש את שער הניצחון בתוספת הזמן של מחזור הסיום בליגה. לאחר מכן שיחק בפלרמו האיטלקית. בין השנים 2013–2016 שיחק במכבי תל אביב, במדיה זכה בשלוש אליפויות, נבחר פעמיים לכדורגלן העונה בישראל והיה למלך השערים של ליגת העל שלוש עונות ברציפות. זהבי משחק בעמדות הקישור וההתקפה, והוא מחזיק בשיא כיבושים בעונה אחת בליגה הבכירה בישראל (35 שערים), אותו קבע בעונת 2015/2016 ובשיא כיבושים בעונה אחת בליגה הבכירה בסין (29 שערים), אותו קבע בעונת 2019.",
    "pageid": 772920
  },
  {
    "title": "פאודה",
    "extract": "פאודה (בערבית: فوضى, תעתיק מדויק: פַוְדָא, בתרגום לעברית: \"כאוס\", \"בלאגן\") היא סדרת טלוויזיה ישראלית מסוג דרמת-פעולה, ששידורה החל ב-15 בפברואר 2015, בערוץ yes EDGE. את הסדרה יצרו העיתונאי אבי יששכרוף והשחקן ליאור רז. השניים התבססו בין היתר גם על חוויותיהם משירותם הצבאי ביחידת דובדבן. יששכרוף משמש ככתב וכפרשן לענייני ערבים של אתר וואלה ובעבר של קול ישראל. התסריטאי הראשי של העונה הראשונה היה משה זונדר. לסדרה ייעצו בין היתר גם גונן בן יצחק, רכז ביטחון בשב\"כ לשעבר, אבירם אלעד, יוצא יחידת דובדבן, ועמוס הראל, הפרשן הצבאי של עיתון \"הארץ\".\nב-2016 זכתה הסדרה ב\"פרס האקדמיה לטלוויזיה\" בקטגוריית סדרת הדרמה הטובה ביותר וב-2017 זכתה הסדרה ב-11 קטגוריות, בהן הדרמה הטובה ביותר, הבימוי הטוב ביותר (רותם שמיר) והשחקן הטוב ביותר בדרמה/דרמה יומית (ליאור רז).\nבנובמבר 2016, נרכשה הסדרה והועלתה לשידור על ידי שירות הצפייה נטפליקס. מינואר 2017 משודרת הסדרה בערוץ הראשון, ובהמשך בערוץ כאן 11.\nב-26 בדצמבר 2019 החלו שידורי העונה השלישית, וב-13 ביולי 2022 עלתה לשידור העונה הרביעית, שעלתה לשידור בנטפליקס בינואר 2023, והגיעה למקום השביעי בדירוג העולמי של נטפליקס, ולטופ 10 ב-21 מדינות באירופה, אפריקה ואסיה.\nב-4 בספטמבר 2023, הוכרז כי הסדרה תשוב לעונה חמישית. חלקה צפוי להיות מצולם בבודפשט.",
    "pageid": 1243000
  },
  {
    "title": "פדריקה מוגריני",
    "extract": "פדריקה מוגֶריני (באיטלקית: Federica Mogherini; נולדה ב-16 ביוני 1973) היא פוליטיקאית איטלקייה שכיהנה כנציגה העליונה לענייני חוץ וביטחון של האיחוד האירופי. בשנת 2014 הייתה שרת החוץ של איטליה. היא חברה במפלגה הדמוקרטית האיטלקית ובמפלגת הסוציאליסטים האירופאים.",
    "pageid": 1213533
  },
  {
    "title": "פין וולפהארד",
    "extract": "פין וולפהארד (באנגלית: Finn Wolfhard; נולד ב-23 בדצמבר 2002) הוא שחקן ומוזיקאי קנדי ממוצא יהודי. ידוע בשל גילום דמויותיהם של מייק וילר בסדרת המקור של נטפליקס \"דברים מוזרים\", של ריצ'י טוזייר בסרטים \"זה\" ו\"זה: חלק 2\", ושל טרבור ספנגלר בסרט \"מכסחי השדים: החיים שאחרי\".",
    "pageid": 1735140
  },
  {
    "title": "פשיזם",
    "extract": "פשיזם (מאיטלקית: Fascismo) היא אידאולוגיה ושיטת ממשל לאומנית וטוטליטרית של הימין הרדיקלי. מאפייני הפשיזם הבולטים הם מנהיג דיקטטורי, שלטון הדוגל באוטוקרטיה ריכוזית, מיליטריזם, דיכוי בכוח של האופוזיציה, אמונה בהיררכיה חברתית טבעית, הכפפת האינטרסים האינדיבידואליים למה שנתפס כטובת האומה או הגזע, ומשטור כוחני של החברה והכלכלה.\nהאידאולוגיה הפשיסטית נוצרה באיטליה, בשלהי המאה ה-19, בהשראת היעקובינים בצרפת. כשיטת ממשל היא התקיימה באיטליה, בהנהגתו של בניטו מוסוליני, בתקופה שבין מלחמת העולם הראשונה למלחמת העולם השנייה.\nמקור המילה 'פשיזם' הוא סמל ה\"פָאשֶס\", או פסקס בלטינית – צרור זמורות שעוטף גרזן ושסימל ברומא העתיקה את הסמכות והעוצמה (האימפריום) של השלטון. סמל זה ביטא את הרצון להחזיר את איטליה לתפארת העבר. הוא צורף לסמלי הארגונים והמפלגות הפשיסטיות.",
    "pageid": 6776
  },
  {
    "title": "קלייר דיינס",
    "extract": "קלייר קת'רין דיינס (באנגלית: Claire Catherine Danes; נולדה ב-12 באפריל 1979) היא שחקנית קולנוע, טלוויזיה ותיאטרון אמריקאית, ידועה בעיקר בשל משחקה בסרטים: \"רומיאו וג'ולייט\", \"שליחות קטלנית 3: עלייתן של המכונות\" ו\"אבק כוכבים\". דיינס זכתה בארבעה פרסי גלובוס הזהב, ובשלושה פרסי אמי.",
    "pageid": 679940
  },
  {
    "title": "קרן פלס",
    "extract": "קרן פלס טור (נולדה ב-11 במרץ 1979) היא זמרת-יוצרת, מלחינה, פזמונאית ושחקנית ישראלית, זוכת פרס אקו\"ם. סינגל הבכורה שלה, \"איתי\", יצא ב-2006 ומאז הוציאה שישה אלבומים, שלושה מהם הגיעו למעמד של אלבום זהב. בין שיתופי הפעולה הבולטים שלה ניתן למנות את מירי מסיקה, חברתה, לה כתבה שירים רבים במהלך השנים ואת רמי קליינשטיין, איתו הוציאה שני אלבומים ויצאה עמו למסע הופעות ב-2016. נוסף ליצירתה כזמרת, פלס כתבה שירים לזמרים ישראלים רבים והלחינה מוזיקה לתיאטרון; עבור עבודתה בתחום זה זכתה פעמיים בפרס \"מלחינת השנה בתיאטרון\".",
    "pageid": 190299
  },
  {
    "title": "רוסיה",
    "extract": "רוסיה (ברוסית: Россия; מבוטא: רָאסִיָּה), כיום מכונה הפדרציה הרוסית (ברוסית: ‏‏Ⓘ‏ תעתיק פונטי: רַאסִיֿיְסְקַאיָה פֶדֶרָֿאצְיָה), היא המדינה בעלת השטח היבשתי הגדול בעולם, והיא משתרעת על פני מזרח אירופה וצפון אסיה.\nרוסיה היא המדינה הגדולה בעולם לפי שטח, המשתרעת על פני 17,125,191 קמ\"ר (מתוכם כ-13 מיליון קמ\"ר באסיה וכארבעה מיליוני קמ\"ר באירופה), ומקיפה שמינית משטח היבשה של כדור הארץ. היא משתרעת על פני אחד-עשר אזורי זמן וגובלת בשש-עשרה מדינות ריבוניות (יש לה גבול יבשתי עם נורווגיה, פינלנד, אסטוניה, לטביה, ליטא, פולין, בלארוס, אוקראינה, גאורגיה, אזרבייג'ן, קזחסטן, סין, מונגוליה וקוריאה הצפונית, וגבול ימי עם יפן, טורקיה ועם ארצות הברית), יותר מכל מדינה בעולם. זוהי המדינה התשיעית באוכלוסייתה והמדינה עם האוכלוסייה הגדולה ביותר באירופה, עם אוכלוסייה של 145.5 מיליון תושבים.\nבירת המדינה והעיר הגדולה ביותר בה היא מוסקבה. סנקט פטרבורג היא המרכז התרבותי של רוסיה והעיר השנייה בגודלה. אזורים עירוניים מרכזיים נוספים כוללים את נובוסיבירסק, יקטרינבורג, ניז'ני נובגורוד וקאזאן.\nרוסיה חזרה להיות מדינה נפרדת עם התפרקות ברית המועצות בשנת 1991. תחת השלטון הסובייטי היא נקראה \"הרפובליקה הסובייטית הפדרטיבית הסוציאליסטית הרוסית\", ועם הקמתה הפכה לפדרציה עצמאית. רוב שטחה, אוכלוסייתה ותעשייתה של ברית המועצות, אחת משתי מעצמות העל, היו ברוסיה. כתוצאה מכך, לאחר פירוק ברית המועצות ירשה רוסיה את מושבה הקבוע במועצת הביטחון של האו\"ם.\nהקבוצה האתנית הדומיננטית ברוסיה הם הרוסים, ושמה \"רוסיה\" הוא גם כינוי מסורתי לארץ שבה חי והתרכז רוב העם הרוסי לאורך המאות ה-14–21. חלקים ממנו חיו גם בארצות שכנות, שבעבר היו חלק מהאימפריה הרוסית והפכו לעצמאיות במהלך המאה ה-20. ברוסיה חיות גם קבוצות שאינן מזהות עצמן עם הלאום הרוסי.\nלמרות התארגנותה מחדש אחרי שנת 1991 כמדינה רפובליקנית בעלת משטר דמוקרטי דה יורה, האופי הדמוקרטי של המדינה הלך ונפגע בהדרגה בתחילת המאה ה-21, וזכויות האדם בה מופרות באופן תדיר. מאז שנת 2000, תחת שלטונו של ולדימיר פוטין נחשבת רוסיה למדינה בעלת משטר אוטוקרטי וסמכותני. פוטין סופג ביקורת בינלאומית חריפה בעקבות פגיעתו במתנגדי משטר, בעיתונאים, במיעוטים ובפעילי אופוזיציה וזכויות אדם.",
    "pageid": 397
  },
  {
    "title": "שייטת 13",
    "extract": "שייטת 13 היא יחידת הקומנדו הימי של חיל הים הישראלי ואחת מארבע יחידות העילית של צה\"ל. בסיס הקבע של היחידה הוא בסיס עתלית, והיא כפופה ישירות למפקד חיל הים. מפקד השייטת הוא קצין בדרגת אלוף-משנה. נוסף על סוגי הלוחמה האופייניים לקומנדו ימי, בפרט פעולות המצריכות נחיתה מהים, פעולות חבלה בכלי שיט והשתלטות על כלי שיט, מאומנים לוחמי היחידה בפאסט-רופ (השתלשלות בחבלים ממסוקי סער) ובכל צורות לוחמת היבשה ובצניחה מבצעית. השייטת מפעילה צלפים ומשתתפת בלחימה יבשתית טיפוסית ללוחמי חיל רגלים (כך למשל, בזמן האינתיפאדה השנייה השתתפו לוחמי השייטת במספר רב של פשיטות, פעולות ומבצעי מעצר בשטחי יהודה ושומרון נגד פעילי טרור). בעשורים האחרונים המוניטין של שייטת 13 עלה באופן ניכר וכיום היא נחשבת לאחת מיחידות הקומנדו הטובות ביותר בצה\"ל, ולאחת מיחידות הכוחות המיוחדים הטובות בעולם. נכון לשנת 2023 זכתה היחידה ב-8 ציונים לשבח מטעם הרמטכ\"ל ובאות הערכה מטעם הרמטכ\"ל.\nהיחידה משתתפת באימונים משותפים עם יחידות מקבילות מצבאות זרים, כמו אריות הים של צי ארצות הברית וה-SBS הבריטית.",
    "pageid": 677803
  },
  {
    "title": "קטגוריה:ישראל: יישובים",
    "extract": "הערה: בקטגוריה זו יש קטלוג כפול במכוון. אין להסיר מיישוב את הקטגוריה יישובים בישראל, גם אם הוא מקוטלג כבר באחת מקטגוריות המשנה שלה  \n\nרשימת יישובים רשמיים ללא ערך בוויקיפדיה\n\nנכון לשנת 2025 יש במדינת ישראל 1,275 יישובים המוכרים על ידי משרד הפנים כמות היישובים כוללת גם את התנחלויות ביהודה ושומרון שמעמדם הסופי טרם נקבע. קטגוריה זו מכילה את רשימת היישובים בישראל, ממוינת בסדר אלפביתי.",
    "pageid": 1089468
  },
  {
    "title": "אבי נמני",
    "extract": "אבי נִמְנִי (נולד ב-26 באפריל 1972 בעיר חולון) הוא כדורגלן עבר ישראלי, ששיחק שנים רבות כקפטן בקבוצת מכבי תל אביב ובנבחרת ישראל. נמני שיחק בעמדת הקשר ההתקפי עם המספר 8 על חולצתו. נמני מחזיק במקום השלישי בטבלת מלכי השערים של ליגת העל בכל הזמנים ובמקום הראשון בטבלת מלך השערים של מכבי תל אביב. בין השנים 2009–2011 שימש נמני כמאמנה של מכבי תל אביב. כיום משמש נמני כסוכן שחקנים וכפרשן כדורגל בטלוויזיה, בערוצי ONE וצ'רלטון.",
    "pageid": 41888
  },
  {
    "title": "אילון מאסק",
    "extract": "אִילוֹן ריב מאסק (באנגלית: Elon Reeve Musk; נולד ב-28 ביוני 1971) הוא איש עסקים, יזם, משקיע ומשפיען יליד דרום אפריקה.\nמאסק הוא המייסד, המנהל הכללי, מנהל הטכנולוגיות הראשי והמעצב הראשי של חברת SpaceX; המנהל הכללי וארכיטקט המוצר של חברת טסלה; הבעלים של תאגיד אקס; המייסד של The Boring Company; שותף בהקמת החברות ניוראלינק, PayPal ו־OpenAI. ב-20 בינואר 2025 מונה יחד עם ויווק רמאסוואמי לראשות המחלקה ליעילות הממשל על ידי נשיא ארצות הברית, דונלד טראמפ, מאסק לא כיהן בתפקיד זה בפועל אלא שימש כיועץ לנשיא, והחזיק בתפקיד 129 יום.\nבתחילת 2021 אילון מאסק הפך לאיש העשיר בעולם עם הון של כ־200 מיליארד דולר. ב-1 באוקטובר 2025 נאמד הונו בכ־500.1 מיליארד דולר לפי פורבס.\nבשנת 2018 הוענק לו תואר עמית החברה המלכותית בבריטניה והוא דורג במקום ה־25 ברשימת האנשים החזקים בעולם לפי \"פורבס\".\nב־2022 רכש את הרשת החברתית המקוונת טוויטר (ושינה את שמה ל-X).\nמאסק, על פי אבחון עצמי, הוא בעל תסמונת אספרגר (אוטיזם בתפקוד גבוה). למאסק ישנם לפחות 14 ילדים מ-4 נשים.",
    "pageid": 849675
  },
  {
    "title": "אילן רמון",
    "extract": "אילן רמון (20 ביוני 1954, י\"ט בסיוון ה'תשי\"ד – 1 בפברואר 2003, כ\"ט בשבט ה'תשס\"ג) היה טייס החלל הישראלי הראשון. שימש מומחה מטען בצוות מעבורת החלל קולומביה במסגרת משימה STS-107. ב־1 בפברואר 2003 נספה יחד עם צוות המעבורת, שהתפרקה עם חזרתה לאטמוספירה של כדור הארץ. קודם לכן שירת כטייס בחיל האוויר הישראלי והגיע לדרגת אלוף-משנה.",
    "pageid": 699
  },
  {
    "title": "אינגר נילסון",
    "extract": "קארין אינגר מוניקה נילסון (בשוודית: Karin Inger Monica Nilsson; נולדה ב-4 במאי 1959) היא שחקנית שוודית הידועה בגילום דמותה של בילבי בסדרת טלוויזיה בעלת אותו שם.",
    "pageid": 874609
  },
  {
    "title": "אירוויזיון 2026",
    "extract": "תחרות הזמר של האירוויזיון לשנת 2026 (באנגלית: Eurovision Song Contest 2026; בצרפתית: Concours Eurovision de la chanson 2026) תהיה התחרות ה-70 של האירוויזיון. היא עתידה להתקיים, בהפקת איגוד השידור האירופי  ורשות השידור האוסטרית (ORF) בווינה, בירת אוסטריה, המדינה הזוכה של אירוויזיון 2025.",
    "pageid": 2429646
  },
  {
    "title": "איתי לוי",
    "extract": "איתי לוי (נולד ב-25 בינואר 1988) הוא זמר ישראלי.",
    "pageid": 1327049
  },
  {
    "title": "אסי כהן",
    "extract": "אסי (אסף) כהן (נולד ב-10 באוקטובר 1974) הוא שחקן, קומיקאי, סטנדאפיסט, תסריטאי ופרזנטור ישראלי.",
    "pageid": 129688
  },
  {
    "title": "אריאל שרון",
    "extract": "אריאל (אריק) שרון (26 בפברואר 1928, ה' באדר ה'תרפ\"ח – 11 בינואר 2014, י' בשבט ה'תשע\"ד) היה ראש ממשלת ישראל ה-11 בין השנים 2001–2006, שר בממשלות ישראל, חבר הכנסת מטעם סיעת הליכוד, מייסד ויושב ראש מפלגת קדימה. לפני כניסתו לחיים הפוליטיים היה שרון מפקד חטיבת הצנחנים, מקים יחידה 101 ונודע בפעולות התגמול שעליהן פיקד וכמי שהכריע את הטרור ברצועת עזה בתחילת שנות ה-70 כאלוף פיקוד הדרום. במלחמת יום הכיפורים חצה עם אוגדתו את תעלת סואץ והביא למפנה העיקרי בחזית הדרום.\nהיה ממייסדי מפלגת הליכוד, שחרתה על דגלה את חזון ארץ ישראל השלמה. במשך שלושים שנות פעילותו הפוליטית בלט בגישתו התקיפה כלפי טרור ובתמיכתו במפעל ההתנחלויות ואף כונה \"אבי ההתנחלויות\". כשר הביטחון הוביל את צה\"ל למלחמת לבנון הראשונה ונמצא אחראי לטבח סברה ושתילה. כראש הממשלה הוביל במרץ 2002 את ישראל למבצע חומת מגן, ובשנים 2003–2005 הכריז והוביל את ביצוע תוכנית ההתנתקות - במסגרתה פונו כל ההתנחלויות מרצועת עזה וכן ארבע התנחלויות בצפון השומרון. לאחר ביצוע תוכנית ההתנתקות פרש מהליכוד והקים את מפלגת קדימה.",
    "pageid": 298565
  },
  {
    "title": "אתלטיקו מדריד",
    "extract": "קלוב אתלטיקו דה מדריד (בספרדית: Club Atlético de Madrid) היא קבוצת כדורגל ספרדית מהעיר מדריד. הקבוצה נוסדה ב-26 באפריל 1903 ומשחקת בלה ליגה, הליגה הבכירה בספרד. המועדון זכה 11 פעמים באליפות הליגה הספרדית ועשר פעמים בגביע המלך הספרדי. לקבוצה זכייה בגביע אירופה למחזיקות גביע (1962), שלוש זכיות בליגה האירופית (2010, 2012, 2018) וזכייה אחת בגביע הבין-יבשתי (1974). היא הפסידה שלוש פעמים בגמר גביע אירופה וליגת האלופות (1974, 2014, 2016).\nבשנים 1966–2017 ערכה הקבוצה את משחקיה הביתיים באצטדיון ויסנטה קלדרון, אשר הכיל 54,907 מקומות ישיבה. בשנת 2017 עברה הקבוצה לאצטדיון וונדה מטרופוליטנו המכיל 68,456 מקומות ישיבה.\nבמהלך ההיסטוריה של המועדון דבקו בו מספר כינויים: Los Colchoneros (תעתיק: לה קולצ'ונרוס; יצרני מזרנים), כינוי שדבק בקבוצה משום שבעת הקמתה מדיה האדומים-לבנים היו דומים לקצוות המזרנים אשר היו מיוצרים באותה התקופה. במהלך שנות ה-70 דבק בשחקניה גם הכינוי Los Indios (האינדיאנים), מכיוון שעם הסרת ההגבלה על החתמת שחקנים זרים הוחתמו באתלטיקו שחקנים רבים מדרום אמריקה. עם זאת, ישנן מספר תאוריות שמציעות הסברים אחרים לכינוי, ובהן הימצאותו של האצטדיון הביתי שלה על גדות נהר המנסנרס (Manzanares), או משום שהאינדיאנים היו אויביהם של הלבנים שהתיישבו בצפון אמריקה, וכינויה של היריבה העירונית של אתלטיקו, ריאל מדריד, הוא \"הלבנים\", ולכן כינוי זה מתאים לקבוצה.\nאחד מבעלי הקבוצה הנוכחית הוא המיליארדר הישראלי, איש העסקים עידן עופר ממשפחת עופר (33%).",
    "pageid": 81487
  },
  {
    "title": "בוב מארלי",
    "extract": "נסטה רוברט מארלי (באנגלית: Nesta Robert Marley; ‏6 בפברואר 1945 – 11 במאי 1981), הידוע כבוב מארלי, היה מוזיקאי ופעיל פוליטי ג'מייקני. מארלי נחשב למי שהכניס את דת הראסטפארי לתודעה העולמית.\nמארלי הוא זמר הרגאיי המפורסם ביותר בעולם, אשר זכה להוקרה ולפרסים רבים על פועלו. לאחר מותו יצאו כמה אלבומי אוסף ואלבומי גרסאות כיסוי לשיריו, שחלקם אף הגיעו למקומות הראשונים במצעדי המוזיקה השונים. אחד מאלבומים אלו – \"Legend\" (\"אגדה\"), שיצא בשנת 1984 – נמכר ביותר מעשרה מיליון עותקים בארצות הברית בלבד, והוא אחד מ-100 האלבומים הנמכרים ביותר בכל הזמנים. המגזין רולינג סטון דירג את מארלי במקום ה-19 ברשימת \"100 הזמרים הגדולים בכל הזמנים\" ובמקום ה-11 ברשימת \"100 האמנים הגדולים בכל הזמנים\".\nמארלי נחשב בעיני רבים ל\"שליח\" (זהו גם פירוש שמו נסטה), למי שמעביר בשיריו את המסר להתאחד ולאהוב.\nבפעילותו הפוליטית ניסה לגשר בין הצדדים במהומות הפוליטיות בג'מייקה בשנות ה-70, ופעל למען השלום במדינות שונות באפריקה. פעילותו זכתה להכרה מטעם האו\"ם. רבים משיריו משלבים מסרים פוליטיים למען אפריקה ומטיפים לעקרונות דת הראסטפארי. הוא נחשב עד היום לאחד ממובילי התנועה וממפיציה, ובעיני המאמינים בדת הראסטפארי נחשב לנביא.",
    "pageid": 11090
  },
  {
    "title": "בית המשפט העליון",
    "extract": "בית המשפט העליון הוא המוסד השיפוטי הגבוה ביותר של מדינת ישראל. תפקידיו העיקריים של בית המשפט העליון הם דיון בערעורים על פסיקות שניתנו בבתי המשפט המחוזיים, ודיון בעתירות המוגשות נגד רשויות המדינה כבית המשפט הגבוה לצדק.\nבית המשפט העליון הוא המשכו של בית המשפט העליון המנדטורי, ופועל לפי חוק יסוד: השפיטה שקובע את סמכויותיו. \nבבית המשפט העליון יכולים לכהן במקביל עד 15 שופטים. שופטי בית-המשפט העליון, ככל שופט, נבחרים על-ידי הוועדה לבחירת שופטים. מאז ינואר 2025 מכהנים בבית המשפט העליון 12 שופטים במינוי קבע ושתי רשמות, ובספטמבר 2025 ירד מספר השופטים ל-11. כהונת שופט בבית המשפט העליון נמשכת עד פרישתו בגיל 70, אלא אם חדל לכהן קודם לכן. נשיא בית המשפט העליון הנוכחי הוא השופט יצחק עמית. מספר התיקים שבהם דנים שופטי בית המשפט העליון נע בין 9,500 ל-11,500 מדי שנה לערך.\nמשכנו של בית המשפט העליון בירושלים. תחום שיפוטו הוא כל שטח מדינת ישראל. בנוסף הוא מוסמך לדון בחלק מהעניינים הפליליים והאזרחיים (בעיקר של אזרחים ישראלים) הקשורים לשטחי יהודה ושומרון (במסגרת ערעור על פסקי דין של בתי משפט מחוזיים), וכן בפעולות המדינה.\nחוק יסוד: השפיטה קובע כי פסיקת בית המשפט העליון יוצרת תקדים מחייב לכל בית משפט בישראל, זולת בית המשפט העליון עצמו.\n\n",
    "pageid": 13672
  },
  {
    "title": "ג'ו קירי",
    "extract": "ג'וזף דייוויד קירי (באנגלית: Joseph David Keery; נולד ב-24 באפריל 1992) הוא שחקן ומוזיקאי אמריקאי, הידוע בשל גילום דמותו של סטיב הרינגטון בסדרה \"דברים מוזרים\" של נטפליקס.",
    "pageid": 1786488
  },
  {
    "title": "דייגו סימאונה",
    "extract": "דייגו פבלו סימאונה גונסאלס (בספרדית: Diego Pablo  Simeone González; נולד ב-28 באפריל 1970 בבואנוס איירס, ארגנטינה) הוא כדורגלן עבר ומאמן כדורגל ארגנטינאי בהווה המאמן את אתלטיקו מדריד מאז 2011. לסימאונה 106 הופעות בנבחרת ארגנטינה ועד 2007 החזיק בשיא ההופעות בנבחרתו. סימאונה היה ידוע בסגנון משחקו הקשוח ומכונה צ'ולו (Cholo). לסימאונה 3 בנים המשחקים כדורגל מקצועי  ג'ובאני, ג'אנלוקה וג'וליאנו.\nסימאונה הוא המאמן הלא ספרדי עם הכי הרבה ניצחונות בלה ליגה.",
    "pageid": 337467
  },
  {
    "title": "דירוג רשויות מקומיות בישראל",
    "extract": "זוהי רשימת דירוג של הרשויות המקומיות בישראל, על פי אוכלוסייה‏, שטח שיפוט, צפיפות האוכלוסין לקילומטר רבוע, מדד חברתי-כלכלי - אשכול, מדד ג'יני. מועצות אזוריות מדורגות בנוסף גם לפי מספר היישובים שבכל אחת מהן.",
    "pageid": 1524591
  },
  {
    "title": "הילה חדד-חמלניק",
    "extract": "הילה חדד-חמלניק (נולדה ב-3 במרץ 1984) היא מהנדסת חלל ואווירונאוטיקה אשר כיהנה כמנכ\"לית משרד החדשנות, המדע והטכנולוגיה. קודם לכן שימשה כסמנכ\"לית אסטרטגיה וחדשנות בחברת נתיבי ישראל.",
    "pageid": 2032678
  },
  {
    "title": "היקום הקולנועי של מארוול",
    "extract": "היקום הקולנועי של מארוול (באנגלית: Marvel Cinematic Universe, מוכר גם בראשי התיבות MCU) הוא זיכיון קולנועי של סרטי גיבורי-על שמופק על ידי אולפני מארוול, המבוססים על חוברות הקומיקס של חברת מארוול קומיקס. הזיכיון כולל סרטי קולנוע וסדרות טלוויזיה נפרדים המתרחשים באותו יקום בדיוני ונמצאים על אותו ציר זמן.\nהסרט הראשון שהתחיל את היקום הקולנועי של מארוול היה \"איירון מן\" משנת 2008, כשלב ראשון בסדרת סרטים שהסתכמו בסרט \"הנוקמים\" של שנת 2012. השלב השני החל עם צאתו של הסרט \"איירון מן 3\" משנת 2013 והסתכם בצאת הסרט \"אנטמן\" משנת 2015. השלב השלישי החל עם צאתו של הסרט \"קפטן אמריקה: מלחמת האזרחים\" משנת 2016 והסתכם בסרט \"ספיידרמן: רחוק מהבית\" משנת 2019. שלושת השלבים מכונים \"סאגת האינסוף\". השלב הרביעי החל עם צאתו של הסרט \"האלמנה השחורה\" משנת 2021 והסתכם בסרט \"הפנתר השחור: ואקאנדה לנצח\" משנת 2022. השלב החמישי החל עם צאתו של הסרט \"אנטמן והצרעה: קוונטומאניה\" משנת 2023 והסתכם בסרט \"ת'אנדרבולטס\" משנת 2025. ישנו גם שלב שישי, שהתחיל עם צאת הסרט \"ארבעת המופלאים: צעדים ראשונים\" משנת 2025 ויסתכם בסרט \"הנוקמים: מלחמות סודיות\" משנת 2027. שלושת השלבים הללו מכונים \"סאגת המולטיוורס\" היקום הקולנועי החל להתרחב עם שחרורם של סרטונים קצרים למדיות הביתיות בשנת 2011, וכן בשידורן של סדרת טלוויזיה ברשתות טלוויזיה שונות. סדרות טלוויזיה נוספות נמצאות בשלבי פיתוח.\nלאחר צאת \"הנוקמים: עידן אולטרון\", היקום הקולנועי של מארוול עבר את רף ההכנסות של זיכיון סרטי \"הארי פוטר\" והפך לזיכיון הסרטים בעל ההכנסות הגבוהות ביותר בעולם. הסרטים שבעצמם התבססו על חוברות קומיקס זכו לגרסה משלהם של חוברות קומיקס וסרטים קצרים. \"הנוקמים: סוף המשחק\", שהוא הסרט הרביעי מסדרת הנוקמים של מארוול, היה הסרט בעל ההכנסות הגבוהות ביותר בהיסטוריה, לאחר שעקף את הסרט \"אווטאר\". נכון לשנת 2022, הוא הסרט השני בעל ההכנסות הגבוהות בהיסטוריה, בהפרש של כחמישים מיליון דולר מ\"אווטאר\", שהופץ להקרנה מחודשת בסין ב-2021.",
    "pageid": 1125013
  },
  {
    "title": "הסכם חמאס–ישראל (אוקטובר 2025)",
    "extract": "הסכם חמאס–ישראל הוא הסכם בין מדינת ישראל לארגון הטרור הפלסטיני חמאס שנחתם ב-9 באוקטובר 2025 בשארם א-שייח', בתיווכן של ארצות הברית, מצרים, קטר וטורקיה, במסגרת השלב הראשון של תוכנית 21 הנקודות של נשיא ארצות הברית, דונלד טראמפ.\nתנאי ההסכם כוללים את שחרורם והשבתם של כל החטופים הישראלים ממתקפת שבעה באוקטובר, שחרור של מאות אסירים ביטחוניים פלסטינים, כולל מורשעים ברצח, הפסקת הלחימה ונסיגה ישראלית לגבולות מוסכמים בתוך הרצועה, והכנסת סיוע הומניטרי מוגבר לרצועת עזה.\nההסכם נחתם במצרים לאחר משא ומתן בין נציגי ישראל וחמאס בתיווכן של ארצות הברית, מצרים, קטר וטורקיה בשארם א-שייח' שבדרום חצי האי סיני. ההגעה להסכמות לגבי השלב הראשון של ההסכם והכנה לקראת חתימת הצדדים, הוכרזה על ידי נשיא ארצות הברית דונלד טראמפ ב-9 באוקטובר. בשעות הצהריים באותו היום נחתם ההסכם בשארם, תוך הבהרה שייכנס לתוקף רק לאחר אישור הקבינט והממשלה בישראל מאוחר יותר באותו היום.\nלפנות בוקר ב-10 באוקטובר אישרה ממשלת ישראל את ההסכם. השרים שהתנגדו היו בצלאל סמוטריץ' ואורית סטרוק מהציונות הדתית, וכל שרי עוצמה יהודית.\nכחלק מההסכם שנחתם בין ישראל לחמאס, ישראל התחייבה תוך 24 שעות מרגע אישור ההסכם בממשלה לסגת לקווים שסוכמו בתוך גבולות הרצועה כאשר 53% משטחי הרצועה יישאר בשליטת כוחות צה\"ל, וחמאס התחייב לשחרר את כל החטופים החיים והמתים שהוא מחזיק תוך 72 שעות מרגע סיום נסיגת כוחות צה\"ל אל הקווים שסוכמו.\nבשל טענת חמאס כי אינו יכול למצוא את כל גופות החטופים, יוקם כוח בין-לאומי בהובלת ארצות הברית, קטר ומצרים שיסייע במציאתם ובהבאתם לקבורה בישראל.\nמטה משפחות החטופים הודיע כי \"ההסכם לא מייצר את הוודאות הנדרשת להשבת כל החללים. המאבק לא תם. יש לעגן את השבת החטוף האחרון בהסכם תוך יצירת מנופי לחץ משמעותיים יותר על חמאס\".\nב-10 באוקטובר בשעה 12 בצהריים השלים צה\"ל את הנסיגה לקווים שסוכמו. ב-13 באוקטובר בבוקר חמאס שחרר את כל החטופים החיים ובימים בין 13 באוקטובר ל-25 בנובמבר השיב 26 גופות של חטופים.",
    "pageid": 2484955
  },
  {
    "title": "הפועל באר שבע",
    "extract": "הפועל באר שבע הוא מועדון כדורגל ישראלי מהעיר באר שבע, המשחק בליגת העל הישראלית. המועדון הוקם בשנת 1949, ומאז 2007 הוא מנוהל על ידי אשת העסקים אלונה ברקת, שמכהנת כבעלי המועדון. המועדון כולל גם קבוצות נוער, נערים וילדים, ובתי ספר לכדורגל. המועדון חבר מן המניין בארגון המועדונים האירופיים.\nצבעי התלבושת הביתית הקבועה של המועדון הם אדום ולבן. עד שנת 1959 ערכה הקבוצה את משחקי הבית שלה באצטדיון שהיה ממוקם בעיר העתיקה בבאר שבע, לאחר מכן עברה לשחק באצטדיון וסרמיל. החל מעונת 2015/2016 משחקת הקבוצה באצטדיון טרנר.\nהמועדון החל לזכות בתארים משנות ה-70. לאורך כל שנותיה זכתה הקבוצה בחמש אליפויות, ארבעה גביעי מדינה, ארבעה גביעי טוטו (אחד בליגה הלאומית), חמישה גביעי אלוף האלופים (אחד בליגה השנייה) וגביע ליליאן אחד.\nכמו כן, באר שבע היא הקבוצה הראשונה בתולדות הכדורגל הישראלי ששיחקה במפעל אירופאי (גביע האינטרטוטו), במשותף עם בית\"ר ירושלים. בנוסף, באר שבע היא הקבוצה הראשונה בתולדות הכדורגל הישראלי ששיחקה במוקדמות גביע אופ\"א, ובמוקדמות הקונפרנס ליג במשותף עם מכבי תל אביב ומ.ס. אשדוד.",
    "pageid": 12899
  },
  {
    "title": "התקווה",
    "extract": "השיר \"הַתִּקְוָה\" הוא ההמנון הלאומי של מדינת ישראל, ועד קום המדינה הוא היה המנון התנועה הציונית. ההמנון כולל, בשינויים קלים, את שני הבתים הראשונים מן השיר \"תִּקְוָתֵנוּ\" של נפתלי הרץ אימבר, אשר חובר בשנת 1878. מקור הלחן במנגינה רומנית עממית, והוא הותאם למילות התקווה בידי שמואל כהן. השיר, שהתקבל כהמנון לאומי ביישוב העברי ובתנועה הציונית משלהי המאה ה־19, נחשב להמנון מדינת ישראל מיום הקמתה, אך עוגן בחוק הישראלי רק כעבור 56 שנה, ב־10 בנובמבר 2004.",
    "pageid": 1333
  },
  {
    "title": "וקנה (דברים מוזרים)",
    "extract": "וֵקְנָה (באנגלית: Vecna; נולד בשם הנרי קריל) הוא דמות בדיונית והאנטגוניסט הראשי בסדרת הדרמת-מדע בדיוני של נטפליקס, \"דברים מוזרים״. הדמות מגולמת על ידי ג'יימי קמפבל באוור ורפאל לוס והופיעה לראשונה בעונתה הרביעית כיצור שטני מהעולם ההפוך שרודף את קורבנותיו בחזיונות-בעתה המציגים בפניהם את טראומות העבר שלהם, לפני שמביא למותם. בסופו של דבר, מתגלה וקנה כשליט העולם ההפוך וכמי שמשך בחוטים מאחורי כל האירועים שהטילו את אימתם על עיירת הוקינס, החל מהיעלמותו של ויל באיירז.\nדמותו של וקנה זכתה לשבחי המבקרים וקהל הצופים, שהדגישו במיוחד את ביצועיו של באוור, עיצוב הדמות וחשיפת סיפור הרקע של הדמות בפרקים השביעי והתשיעי. על הופעתו, זכה באוור למועמדות בקטגוריית \"הנבל הטוב ביותר בסדרה\" בטקס \"פרסי הסופר של בחירת המבקרים\".",
    "pageid": 2272305
  },
  {
    "title": "חיפה",
    "extract": "חֵיפָה (בערבית: حيفا) היא עיר באזור הכרמל, השלישית בגודל אוכלוסייתה בישראל (אחרי ירושלים ותל אביב-יפו), בעלת אוכלוסייה מעורבת עם מיעוט ערבי. היא חברה בארגון פורום ה-15, משמשת כמרכזו של מטרופולין חיפה, בירת מחוז חיפה והיא מרכז עירוני חשוב והגדול ביותר בצפון ישראל. חיפה, המשתרעת על פני כ-70 קמ\"ר, היא העיר עם השטח השישי בגודלו בישראל ומונה כ-300,000 תושבים.\nחיפה היא מרכז תחבורה, תעשייה ותרבות חשוב ומשפיע על כל מדינת ישראל ואחד ממרכזי הסחר הימי של ישראל. מראשית ימיה, הייתה עיר נמל. גם בשנות האלפיים, אחד מסמלי העיר הוא נמל חיפה, שהוא אחד משני נמלי המסחר הגדולים של ישראל, לצד נמל אשדוד.",
    "pageid": 678474
  },
  {
    "title": "טל מוסרי",
    "extract": "טל מוסרי (נולד ב-30 באוגוסט 1975) הוא שחקן, מנחה טלוויזיה, מדבב, כוכב ילדים וזמר ישראלי.",
    "pageid": 153549
  },
  {
    "title": "יד2",
    "extract": "יד2 (yad2) הוא אתר אינטרנט ישראלי העוסק בפרסום מודעות לקנייה ומכירה של מוצרים מיד שנייה (כגון מוצרי חשמל, ריהוט, או דברים בחינם), כמו גם לוח רכב, נדל\"ן, חיות מחמד, פורטל דרושים ובעלי מקצוע.",
    "pageid": 1187805
  },
  {
    "title": "יחידה 504",
    "extract": "יחידה 504 (נודעה בעבר גם בשמות \"יחידה 154\", \"מודיעין 10\", \"יחידת הקת\"ם\" ובכינוי \"עוצבת המודיעין האנושי\") היא יחידת עילית באגף המודיעין של צה\"ל האחראית על הפעלת סוכנים סמויים מחוץ לגבולות מדינת ישראל, בדומה ליחידות המודיעין האנושי (יומינט) במוסד למודיעין ולתפקידים מיוחדים ובשירות הביטחון הכללי.\nשורשי \"יחידה 504\" בשירות המודיעין של \"ההגנה\" (ש\"י). היחידה הוקמה ביוני 1948 ונקראה \"מודיעין 10\" (ש.מ. 10). כינוי זה משמש כיום בתור שם ל\"עמותת מודיעין 10\" שהוקמה על ידי בוגרי יחידה 504 במטרה לשמר את מורשת היחידה, להנחילה לקציני ולחיילי היחידה בהווה, ולחשוף לציבור הרחב את פעולות היחידה בעבר המותרות בפרסום. מפקדה הראשון היה דוד קרון. בשנת 1957 שונה שמה ל\"יחידה 154\". לאחר מלחמת ששת הימים, ובעקבות איחודה עם יחידה 560 שעסקה בחקירת שבויים, שונה שמה ל\"יחידה 7019\", ולאחר מלחמת יום הכיפורים נקראה \"יחידה 504\".",
    "pageid": 76681
  },
  {
    "title": "יחידת שלדג",
    "extract": "יחידת שלדג (יחידה 5101) היא יחידת העילית של חיל האוויר הישראלי, וכפופה לכנף כוחות אוויר מיוחדים (כנף 7) בחיל האוויר. \nהיחידה הוקמה בהשראת היחידה - SAS, \"שירות האוויר המיוחד\" של הצבא הבריטי, על ידי מוקי בצר.\nמומחיותה היא, בביצוע משימות קומנדו ומודיעין בעומק החזית, בעיקר עם צוותי אוויר. בסיס הקבע של היחידה הוא בסיס פלמחים, ומפקדה הוא קצין בדרגת סגן-אלוף.",
    "pageid": 369026
  },
  {
    "title": "יקי רייסנר",
    "extract": "מרדכי יעקב (יקי) רייסנר (נולד ב-1979) הוא יזם נדל\"ן, יושב ראש ובעלים של קבוצת \"רייסדור\", וכן מפיק קולנוע וטלוויזיה ישראלי.",
    "pageid": 2357709
  },
  {
    "title": "ישו",
    "extract": "יֵשׁוּ או יֵשׁוּעַ (גם ישו מנצרת; ישוע בן יוסף, או כפי הגרסה הארמית: ישוע בר יוסף; ביוונית: Ἰησοῦς, ובלטינית: Iesus; לפי המשוער סביב 4 לפנה\"ס – סביב 30 או 33 לספירה) היה מטיף ומנהיג דתי יהודי בן המאה הראשונה לספירה. הוא הדמות המרכזית בנצרות, הדת הגדולה בעולם, שבה הוא נחשב למשיח ולבן האלוהים.\nלפי האמונה הנוצרית והמסופר בברית החדשה, ישו היה יהודי ונצר לבית דוד שנולד בבית לחם לאמו מרים כשהיא בתולה, תוך שהתעברה באורח נסי מרוח הקודש. בימי חייו סבב בין תושבי הגליל ויהודה, נטבל על ידי יוחנן המטביל, עמד בפיתויי השטן, גייס את שנים-עשר השליחים כתלמידיו וחולל נסים. ישו הפיץ את בשורתו, הכריז על מעמדו כבן האלוהים והודיע שבא להביא את הגאולה הסופית ומלכות השמים. לאחר בואו לירושלים סעד עם השליחים בפעם האחרונה, ואז נבגד על ידי יהודה איש קריות ונמסר לרשויות. ישו נשפט על ידי הכהן הגדול והוסגר לידי המושל הרומאי פונטיוס פילאטוס, שבלחץ ההמון הורה להוציאו להורג בצליבה. בעינויים שסבל רואה הנצרות קורבן שבא לכפר על המין האנושי כולו ולהושיעו מחטאיו, בתנאי שיקבל את היות ישו אלוהי וגואל. על פי הברית החדשה, ביום השלישי לאחר מותו קם ישו לתחייה, התגלה לתלמידיו, ולאחר שסבב על הארץ זמן מה עלה השמימה בגופו כדי לשבת לימין האל. הוא אמור לשוב באחרית הימים ולשפוט את החיים והמתים.\nטבעו, מהותו ומסריו של ישו הם נושא יסוד בתאולוגיה הנוצרית וליבתה של הנצרות. התפישה המסורתית ברוב המוחלט של הכנסיות השונות, היא שישו הוא ההתגלמות הגשמית של האל הבן, אחד ממרכיבי השילוש הקדוש, שהתקיים עם אלוהים האב ורוח הקודש מטרם הבריאה והתגלגל בבשר כדי למלא את שליחותו; לצד טבעו האלוהי לגמרי היה גם אנושי לגמרי, והדבר אפשר לו לגשר על הפער בין בני-האדם לאלוהים ולקרב אותם לבורא. הקביעה ששני טבעים אלה התקיימו כאחד היא עיקר אמונה עליון עבור רוב הכנסיות מאז ועידת כלקדון ב-451, אם כי יש כנסיות הטוענות שהיה לישו רק טבע אחד מושלם. ישנו גם מיעוט קטן הדוחה את רעיון השילוש. מלבד יסודות אלו, פרשנות מסריו, היחס בין האלוהי לאנושי באישיותו ושאלות אחרות היוו תמיד מוקד למחלוקות עזות ולפילוגים הרבים בתוך הנצרות. למרות זאת, זרמיה כולם רואים בו את מושיע האנושות, וחייו ותורתו מצוינים בחגיהם ובמסורתם ונלמדים על ידם. הטקס המרכזי \"סעודת האדון\" מוקדש לאכילת יין ולחם ההופכים באופן נסי לדמו ובשרו או לפחות מסמלים אותם. גם לאחר תהליך החילון במאות האחרונות, בעולם הנוצרי עדיין נתפש ישו כמורה מוסרי וכדמות מופת, על אף היחלשות או דחיית האמונה ביסודות העל-טבעיים שבדת. הוא דמות חשובה ביותר בתרבות המערבית ובתרבות העולם בכלל.\nחז\"ל תפסו את ישו כאדם שלילי ושנוא, ולעומת זאת בקרב המוסלמים הוא נערץ ומקובל בתור עיסא, אחד מנביאי האסלאם. מציאותו ומעשיו של ישו ההיסטורי, מחוץ למסגרת האמונה הדתית, שנויים במחלוקת קשה בעולם האקדמי. ישנו קונצנזוס נרחב כי יהודי בשם ישו אכן התקיים בפועל והפיץ בשורה רוחנית, אך החוקרים דוחים כליל את עיקר המדווח אודותיו בכתבי הקודש הנוצריים ובמסורת הכנסייה, שמקובל כיום שנתחברו זמן רב לאחר מותו, אם בכלל היה. כך, לדוגמה, מעריכים כי בדורות הראשונים לא נתפש ישו על ידי כל מאמיניו כאלוהי, וחלקם ראו אותו כמשיח וכנביא בלבד.",
    "pageid": 599455
  },
  {
    "title": "מלחמת העולם הראשונה",
    "extract": "מלחמת העולם הראשונה התחוללה בין השנים 1914–1918, והייתה המלחמה הגדולה ביותר בהיסטוריה עד זמנה. המלחמה ארכה ארבע שנים ונהרגו בה למעלה מ-16.5 מיליון בני אדם, מתוכם כ־40% אזרחים, אך בתחילתה איש ממקבלי ההחלטות לא שיער שהיא תהיה כה ארוכה וכה רבת הרוגים. עיקרה של המלחמה התחולל באירופה, שבה היא נחלקה לחמש חזיתות עיקריות: החזית המערבית (בלגיה וצפון־מזרח צרפת), החזית המזרחית (מזרח אירופה עד גבול האימפריה הרוסית), חזית הבלקן, זירת המזרח התיכון (שטחי האימפריה העות'מאנית) והחזית האיטלקית באזור צפון איטליה. החזית המערבית והחזית המזרחית היו החשובות במלחמה. בנוסף אליהן התקיימה לחימה ימית ובמספר זירות משנה: דרום-מזרח אסיה, הים הצפוני, אפריקה ועוד.\nהמלחמה הסתיימה עם ועידת השלום בפריז והתקופה שבין שתי מלחמות העולם הייתה תקופת שלום ופריחה. היא התאפיינה בהתפתחות כלכלית, טכנולוגית ותעשייתית ניכרת. תעשיות מתקדמות כמו תעשיית הרכב, התעופה, האלקטרוניקה והתקשורת צמחו במהירות, והמודרניזציה החקלאית ושיפור תשתיות כמו כבישים ורכבות הובילו לשיפור באורח החיים. ברמה החברתית, חלה התפתחות במעמד הנשים ושוויון בין אתני. עם זאת משברים עולמיים כמו השפל הגדול, הקשיים הכלכליים, האבטלה והמתחים הפוליטיים תרמו לעליית אידאולוגיות קיצוניות והניחו את היסודות להקמת תנועות פאשיסטיות במערב, עליית הנאצים לשלטון ופרוץ מלחמת העולם השנייה.",
    "pageid": 340
  },
  {
    "title": "משה רדמן אבוטבול",
    "extract": "משה רֶדְמָן אַבּוּטְבּוּל (נולד ב-6 באוקטובר 1984) הוא ממובילי המחאה נגד הרפורמה המשפטית והמחאה נגד ממשלת נתניהו השישית, יזם ומשקיע היי-טק, יוצר תוכן, מרצה ויועץ בתחום החדשנות.",
    "pageid": 2213711
  },
  {
    "title": "מתי כספי",
    "extract": "מתתיהו (מתי) כספי (נולד ב-30 בנובמבר 1949) הוא מוזיקאי ישראלי רב תחומי: מלחין, מעבד, מתזמר, מפיק ומנהל מוזיקלי, רב-נגן וזמר מבצע. חתן פרס אקו\"ם בתחום המוזיקה לשנת 2010.\nכספי נחשב לאחד המוזיקאים החשובים והפוריים בתולדות התרבות הישראלית. על פי אקו\"ם, יצירתו מקיפה יותר מאלף שירים, מהם שנכתבו לאומנים אחרים ומהם שביצע בעצמו. יצירתו המוזיקלית ידועה במורכבותה, במיוחד במהלכים ההרמוניים הייחודיים שבה. עם זאת, שיריו כתובים במתכונת הפופולרית של הזמר העברי, והיו בהם רבים שהפכו ללהיטים והותירו חותמם לאורך השנים. כספי מנגן במגוון רחב של כלי נגינה, ובהם פסנתר, גיטרה, כינור, דרבוקה, אקורדיון, מפוחית ותופים.",
    "pageid": 33731
  },
  {
    "title": "נפוליאון בונפרטה",
    "extract": "נפוליאון בונפרטה (בצרפתית: Napoléon Bonaparte, נהגה: בּוֹנָפָּרְט‏; 15 באוגוסט 1769 – 5 במאי 1821; ידוע גם כנפוליאון הראשון) היה שליט צרפת, מייסד הקיסרות הראשונה, ומגדולי המצביאים בהיסטוריה. מחשובי האישים שעיצבו את המאה ה-19. ייסד את קוד נפוליאון – קובץ החוקים של צרפת, שבהשפעתו עוצבו חוקים רבים במערב אירופה ובמרכזה, והשפעתו ניכרת עד היום. הפיץ דרך כיבושיו את רעיונות המהפכה הצרפתית בכל רחבי אירופה, ובמקביל התאמץ לדכא ולהשכיח את השפעתה בתוך צרפת. חידש והגה רעיונות טקטיים ואסטרטגיים מרחיקי לכת בצבא שמקובלים עד עצם היום הזה.\nכיהן כשליט צרפת במהלך השנים 1799 עד 1814, ובמשך כ-100 ימים בשנת 1815. בשיאו, הוביל את צרפת לכיבוש רוב מערב אירופה ומרכזה.\nנפוליאון, יליד קורסיקה, עלה לשלטון בהפיכת 18 בברימר לאחר קריירה מזהירה כאיש צבא. פעולותיו הראשונות היו ביסוס מערכות השלטון הפנימיות בצרפת והרגעת המדינה לאחר התקופה הסוערת של המהפכה הצרפתית. לאחר מכן יצא למסע כיבושים בכל אירופה וכונן את \"הקיסרות הראשונה\" בראשותו. עלה בידו להביס שוב ושוב בריתות מתחלפות של מעצמות אירופה, שהתאגדו כדי לבלום את השתלטותה של צרפת על היבשת, אך לאחר מספר מערכות הפסיד לבסוף והוגלה לאי אלבה. הוא הצליח לברוח מהאי, לשלוט שוב בצרפת למשך תקופה קצרה שמכונה \"מאה הימים\" עד שנוצח בקרב ווטרלו ונשלח לגלות באי סנט הלנה, שם מת.\nנפוליאון הוא גם המייסד של שושלת בונפרטה: אֶחיו כיהנו כמלכים בארצות שכבש באירופה. בנו, נפוליאון השני, הוכרז על ידו כמלך רומא, ואחיינו, הידוע כנפוליאון השלישי, כיהן כשליט צרפת (נשיא ואחר כך קיסר) בין השנים 1848 ל-1870.",
    "pageid": 2932
  },
  {
    "title": "עוז זהבי",
    "extract": "עוז זהבי (נולד ב-24 ביוני 1983) הוא שחקן, דוגמן, זמר ומנחה טלוויזיה ישראלי.",
    "pageid": 772021
  },
  {
    "title": "עינב צנגאוקר",
    "extract": "עינב צנגאוקר (נולדה ב-3 בדצמבר 1978) היא ישראלית, חברה במטה המשפחות להחזרת החטופים והנעדרים ותנועת \"כולנו חטופים\". מאז חטיפת בנה, מתן צנגאוקר, על ידי חמאס לרצועת עזה בטבח שבעה באוקטובר ועד החזרתו ב-13 באוקטובר 2025 פעלה לקידום המודעות לסוגיית החטופים והנעדרים ולהשבתם לישראל.",
    "pageid": 2339489
  },
  {
    "title": "עלייתו ונפילתו של שם טוב האבי",
    "extract": "עלייתו ונפילתו של שם טוב הֶאבִי הוא סרט קצר סאטירי ביצירתו ובכיכובו של תמיר בר, ששודר ב-30 ביוני 2020 בכאן דיגיטל.\nב 5 במאי 2025, פרסמו בעמודי הרשתות החברתיות של \"כאן\" רמיזות בנוגע להפקה של סרט המשך, אך לא אמרו זאת בצורה מפורשת. במקביל, באתר וואלה דווח על התחלה של הפקת סרט המשך. ב-10 בנובמבר 2025, שוחרר סרט ההמשך ״שם טוב האבי 2״ בערוץ היוטיוב והרשתות חברתיות של כאן דיגיטל, וכן באפליקציית כאן BOX, כאשר בדומה לסרט המקורי, שחרורו נעשה ללא כל הכרזה מוקדמת.",
    "pageid": 1856757
  },
  {
    "title": "עמית הלוי",
    "extract": "עמית הלוי (נולד ב-5 ביוני 1971, י\"ב בסיוון ה'תשל\"א) הוא פוליטיקאי ישראלי וחבר הכנסת מטעם מפלגת הליכוד, היה חבר ועדת חוץ וביטחון, ויו\"ר ועדת המשנה לבניין הכח ותפיסת הביטחון. הלוי ייסד את המכללה למדינאות, ועמד בראשה במשך 13 שנים.",
    "pageid": 1699739
  },
  {
    "title": "עמנואל מורנו",
    "extract": "עמנואל יהודה מוֹרֶנוֹ (טוּב־עֶלֶם) (17 ביוני 1971, כ\"ד בסיוון ה'תשל\"א – 19 באוגוסט 2006, כ\"ה באב ה'תשס\"ו) היה קצין בסיירת מטכ\"ל בדרגת סגן-אלוף, שנהרג בסיום מלחמת לבנון השנייה. מורנו הוא החייל הראשון בתולדות צה\"ל שתמונתו אסורה בפרסום גם לאחר מותו, בשל תפקיד רגיש שמילא.",
    "pageid": 251640
  },
  {
    "title": "עספור",
    "extract": "עספור (בתרגום מערבית: عصفور; עֻצְפוּר, ציפור) היא סדרת טלוויזיה ישראלית מסוגת קומדיית דרמת מתח של חברת התקשורת HOT שעלתה לשידור ב-7 במרץ 2010, בערוץ HOT3, והסתיימה לאחר 2 עונות ב-27 בדצמבר 2011. יוצריה וכותביה של הסדרה הם חנן סביון וגיא עמיר שגם משחקים כשחקנים ראשיים בסדרה (מגלמים את הדמויות ניוטון וקצר בהתאמה). הסדרה הופקה על ידי אודי סגל \"סומיוקו הפקות\" ומגוללת את סיפורם של ארבעה חברים המתגוררים בתוך חוות שלדי אוטובוסים נטושים, בשולי אזור התעשייה בירושלים ונאבקים על מנת להחזיר את שטח החווה לרשותם לאחר שאגרת חוב כבדה הוטלה על השטח.\nמשמעות המילה \"עַסְפוּר\" היא ציפור בערבית. בסדרה היא מסמלת ציפור מזל שהייתה מגיעה לחווה בעבר הרחוק, בזמן שהחווה הייתה שייכת עוד לסבו של מוטי (שלום מיכאלשווילי), שלימים ירש ממנו את החווה. הרצף שלאורכו מאורגנת העלילה הוא מאבק בין ה\"עשירים\" לבין ה\"עניים\".",
    "pageid": 757621
  },
  {
    "title": "ערים בישראל",
    "extract": "שיעור האוכלוסייה העירונית בישראל הוא 91%, והוא בין הגבוהים בעולם. נכון לשנת 2023, 74% מתושבי המדינה התגוררו ב-82 ערים, ו-17% נוספים ביישובים עירוניים אחרים במדינה.\nבישראל ניתן לזהות ארבע מטרופולינים עיקריות: מטרופולין תל אביב, בה מתגורר כשליש מאוכלוסיית המדינה; מטרופולין ירושלים, המשתרעת משני צידי הקו הירוק ומתגוררים בה כ-14% מהאוכלוסייה; מטרופולין חיפה, בה מתגוררים כ-9% מהתושבים ומטרופולין באר שבע, הקטנה מבין הארבע, שבה מתגוררים כ-7% מאוכלוסיית המדינה. בסך הכול, בארבע המטרופולינים מתגוררים מעל ל-60% מאוכלוסיית המדינה.\nמעמד של עיר אינו מעיד בהכרח על גודל האוכלוסייה בתחום שטח הרשות המקומית הרלוונטית. קיימות בישראל מספר מועצות מקומיות, כגון גדרה, פרדס חנה-כרכור ומבשרת ציון, אשר מספר תושביהן עולה על מספר התושבים בחלק מערי ישראל. כמו כן, בהרבה יישובים שאינם מוכרים כעיר, פרנסת התושבים אינה חקלאית ואורח חייהם הוא עירוני לכל דבר.",
    "pageid": 113604
  },
  {
    "title": "פתח תקווה",
    "extract": "פתח תקווה (בניקוד: פֶּתַח תִּקְוָה), המכונה \"אֵם הַמּוֹשָׁבוֹת\", היא עיר במחוז המרכז והרביעית מבחינת גודל אוכלוסייתה במדינת ישראל. נוסדה כמושבה ב-1878 והוכרזה כעיר בשנת 1937. גובלת בהוד השרון ובתל אביב, בני ברק וגבעת שמואל במערב, גובלת במספר קיבוצים מהמועצה האזורית דרום השרון (עינת, גבעת השלושה ונחשונים) והמושב כפר סירקין במזרח, ועם גני תקווה, קריית אונו ומועצה אזורית חבל מודיעין (מושב נחלים, רינתיה, מזור, בארות יצחק) ובמושבי המועצה האזורית דרום השרון (מגשימים, גת רימון, כפר מעש) מדרום.",
    "pageid": 84552
  },
  {
    "title": "צ'ארלי היטון",
    "extract": "צ'ארלי רוס היטון (באנגלית: Charlie Ross Heaton; נולד ב-6 בפברואר 1994) הוא שחקן ומוזיקאי אנגלי, הידוע בשל גילום דמותו של ג'ונתן באיירז בסדרת המקור של נטפליקס \"דברים מוזרים\".",
    "pageid": 1735059
  },
  {
    "title": "צבי סוכות",
    "extract": "צבי ידידיה סוכות (נולד בי\"ד בתשרי ה'תשנ\"א, 3 באוקטובר 1990) הוא פוליטיקאי ישראלי שמכהן בכנסת העשרים וחמש כחבר הכנסת ויו\"ר ועדת המשנה של ועדת החוץ והביטחון לענייני אזור יהודה ושומרון מטעם רשימת \"הציונות הדתית\". קודם לכן היה עורך השבועון \"גילוי דעת\", יו\"ר תנועת אמונים, מנכ\"ל מפלגת עוצמה יהודית, דובר ההתנחלות יצהר ועוזרו של יו\"ר מועצה אזורית שומרון יוסי דגן.",
    "pageid": 2120227
  },
  {
    "title": "צרפת",
    "extract": "צָרְפַת (נקראת רשמית: הרפובליקה הצרפתית; בצרפתית: ‏‏Ⓘ‏ - \"רֶפובְּלִיק פרָאנְסֶז\") היא מדינה במערב אירופה המחזיקה גם מספר טריטוריות ביבשות אחרות. היא משתרעת בין הים התיכון בדרום, מפרץ ביסקאיה במערב, התעלה האנגלית בצפון-מערב, ונהר הריין והאלפים במזרח.\nצרפת המטרופוליטנית גובלת בבלגיה ובלוקסמבורג בצפון-מזרח, בגרמניה, בשווייץ ובאיטליה במזרח, במונקו בדרום-מזרח, ובאנדורה וספרד בדרום. לצרפת חיבור יבשתי מלאכותי לממלכה המאוחדת באמצעות מנהרת התעלה, העוברת מתחת לתעלה האנגלית. צרפת היא המדינה המתוירת ביותר בעולם; בשנת 2018 הגיעו אליה 89.4 מיליון תיירים זרים.\nצרפת היא רפובליקה דמוקרטית, ועקרונותיה המרכזיים מבוטאים בהצהרת זכויות האדם והאזרח. כחברת ארגון המדינות המתועשות (G7)‏ ו-G20, זוהי מדינה מפותחת אשר כלכלתה מהגדולות בעולם. היא אחת המדינות המייסדות של האיחוד האירופי ושל ברית נאט\"ו, והמדינה הגדולה ביותר באיחוד האירופי מבחינת שטח והשנייה בגודל האוכלוסייה והכלכלה. צרפת היא גם אחת החברות המייסדות של האו\"ם ומוענקת לה זכות וטו במסגרת חברותה הקבועה במועצת הביטחון של הארגון; צרפת היא מדינה בעלת נשק גרעיני באופן רשמי.\nצרפת הוא גם שם הארץ של העם הצרפתי ושל גלגוליה הקודמים של מדינתו.",
    "pageid": 389
  },
  {
    "title": "רבקה פרידמן-פלדמן",
    "extract": "רבקה פרידמן-פלדמן (נולדה ב-7 במרץ 1958) היא סגנית הנשיא ושופטת בית המשפט המחוזי בירושלים. בין השאר הייתה חברת הרכב השופטים במשפטו של ראש הממשלה אהוד אולמרט בפרשת מעטפות הכסף, ובמשפטו של שר הביטחון יצחק מרדכי. כיום עומדת בראש הרכב השופטים במשפטו של בנימין נתניהו, לצד משה בר-עם ועודד שחם.",
    "pageid": 1838065
  },
  {
    "title": "רועי כפרי",
    "extract": "רועי כפרי (נולד ב-12 בנובמבר 1985) הוא קומיקאי, סטנדאפיסט, שחקן, זמר, מוזיקאי, פרסומאי, במאי, ויוצר ישראלי. יוצר בעיקר סרטונים פופולריים ברשת האינטרנט. יצר את הסדרה \"ניצה ולחם\" יחד עם ניב מג'ר, פרויקטים מוזיקליים כמו \"שירי מרפסת\" עם טל טירנגל ואת סדרת הרשת \"חתולונובלה\".\nבמהלך השנים יצר סרטונים ופרסומות בישראל ובמדינות נוספות, בחלקם גם שיחק והפיק את המוזיקה. את רובם כתב יחד עם שותפו (וחבר ילדותו), גון בן ארי.",
    "pageid": 1080910
  },
  {
    "title": "רינו צרור",
    "extract": "עזרא גבריאל רינו צרור (נולד ב-25 באוגוסט 1953) הוא עיתונאי, עורך ואיש טלוויזיה ישראלי.",
    "pageid": 156907
  },
  {
    "title": "שלמה לוריא",
    "extract": "רבי שלמה לוריא (רש\"ל או: מהרש\"ל; ה'ר\"ע 1510 – י\"ב בכסלו ה'של\"ד 7 בנובמבר 1573), היה מגדולי פוסקי ההלכה ופרשני התלמוד, וממנהיגי יהדות אשכנז במאה ה-16. חי ופעל בערים שונות ברחבי פולין בהן עמד בראשות ישיבות. ספריו \"חכמת שלמה\" ו\"ים של שלמה\" נחשבים לאבני יסוד בפרשנות התלמוד הבבלי, תשובותיו ההלכתיות מצוטטות בספרות ההלכה, וידועות גם הגהותיו לכתבי קדמונים.\nבפי בני הדור שלאחריו מתואר רש\"ל כגדול דורו גם בהשוואה לבני דורו הגדולים רבי יוסף קארו והרמ\"א. כך כתב עליו ההיסטוריון היהודי הנודע בן התקופה דוד גנז, בכרוניקה \"צמח דוד\" (חלק ראשון שנת של\"ג): ”רבי שלמה לוריא מאוסטרא הוא המאור הגדול, נזר ישראל, מופת הזמן, אשר לאורו ילכו בני עמנו ומימיו שותין כל תפוצות ישראל. ושמעו יצא בכל העולם, והעמיד תלמידים הרבה, והפליג על כל אנשי דורו, וחיבר חיבורו הגדול על כל שיטת התלמוד, אשר אין ערך לגדלו לעומקו ולחריפתו, וקרא אותו ים של שלמה...”. היסטוריון תולדות עם ישראל משה אביגדור שולוואס מעמיד את רש\"ל עם רמ\"א בשורה אחת ומגדיר כך את ההבדל ביניהם: ”הרמ\"א ייצג בדורו את הצד הקודיפיקאטורי בלימוד התורה, את הצד התיאורטי ייצג בן זמנו וקרובו המהרש\"ל”.\nרש\"ל נהג למתוח ביקורת על רעיונות ואישים שחרגו מן השורה לפי הבנתו, בשל גדולתו בתורה יראו בני דורו מפניו אך הוא לא מצא מנוחה במקומות רבנותו ונדד ממקום למקום. במהלך נדודיו הקים ישיבות בערים שונות, ולשמו דבקו כינויים לפי מקומות מגוריו. כך נקרא במקורות שונים: רבי שלמה מאוסטראה ורבי שלמה מליטא.",
    "pageid": 108095
  },
  {
    "title": "שמעון פרס",
    "extract": "שמעון פֶּרֶס (‏‏Ⓘ‏; 2 באוגוסט 1923, כ' באב ה'תרפ\"ג – 28 בספטמבר 2016, כ\"ה באלול ה'תשע\"ו) היה פוליטיקאי ישראלי, שכיהן כנשיאהּ התשיעי של מדינת ישראל וכראש ממשלתה השמיני.\nפרס החל את מעורבותו בציבוריות הישראלית כבר בגיל צעיר. בשנת 1952, בגיל 29, מונה למנכ\"ל משרד הביטחון. הוא נמנה עם מקימי הקריה למחקר גרעיני בדימונה והתעשייה האווירית הישראלית.\nבשנת 1959 נבחר לראשונה לכנסת מטעם מפא\"י, ומאז כיהן בה כחבר במשך 48 שנים רצופות (למעט תקופה קצרה של חודשים מספר, ובסך הכול – 17,272 ימים) – יותר מכל אדם אחר. זמן קצר לאחר בחירתו לכנסת מונה לסגן שר הביטחון. בשנת 1965 פרש פטרונו הפוליטי, דוד בן-גוריון, ממפלגתו הוותיקה מפא\"י, והקים את רשימת פועלי ישראל. פרס הצטרף לבן-גוריון ומונה כמזכ\"ל המפלגה החדשה. רפ\"י לא עמדה בציפיותיה להפוך למפלגת שלטון ונותרה באופוזיציה עד ל-1967, עת צורפה לממשלה על רקע תקופת ההמתנה. בדצמבר אותה שנה הוביל פרס את ההחלטה למזג את רפ\"י עם מפא\"י ליצירת מפלגת העבודה הישראלית.\nב-1969 מונה לראשונה לשר בממשלת גולדה מאיר, ושימש במספר תיקים חברתיים-כלכליים. לאחר שמאיר התפטרה מראשות מפלגת העבודה, התמודד פרס מול יצחק רבין על ראשות המפלגה, אך הפסיד. רבין הרכיב את הממשלה ומינה את פרס לשר הביטחון.\nבשנת 1977 התפטר יצחק רבין מראשות מפלגת העבודה; פרס התמודד על התפקיד וניצח. מאז כיהן כיו\"ר המפלגה במשך כ-15 שנים רצופות. בבחירות לכנסת התשיעית נחלה מפלגת העבודה מפלה דרמטית, ולשלטון עלתה לראשונה מפלגת הליכוד. פרס היה לראש האופוזיציה ושימש בתפקיד עד לכינונה של ממשלת האחדות הלאומית בשנת 1984.\nבבחירות לכנסת האחת עשרה לא הושגה תוצאה שאיפשרה לאחת מן המפלגות הגדולות (קרי, הליכוד או המערך) לכונן ממשלה אידאולוגית. בתיווכו של נשיא המדינה הוחלט על כינונה של ממשלת אחדות, בה יכהן פרס כראש הממשלה תחילה, ולאחר שנתיים יתפטר ואחריו יכהן יצחק שמיר. כך אכן היה, ולאחר שסיים את כהונתו כראש הממשלה ב-1986, מונה פרס לשר החוץ. ב-1988 התקיימו בחירות, שלאחריהן הוחלט לכונן שוב ממשלת אחדות, אך הפעם בלי לקיים רוטציה על ראשות הממשלה. בממשלה זו כיהן פרס כשר האוצר, עד שהגה תוכנית להפלת הממשלה ולהקמת ממשלה בראשות המערך בלבד, מה שכונה \"התרגיל המסריח\". ביום הצבעת האי-אמון פיטר שמיר את פרס. והממשלה אמנם נפלה, אך פרס כשל בהקמת ממשלה. שמיר הצליח לכונן ממשלה בראשות הליכוד, ופרס היה שוב לראש האופוזיציה.\nב-1992 התקיימו בחירות על ראשות מפלגת העבודה לקראת הבחירות לכנסת השלוש עשרה. בבחירות אלו ניצח רבין את פרס, ולאחר ניצחון מפלגת העבודה בבחירות היה רבין לראש הממשלה ופרס מונה לשר החוץ. בכהונתו זו היה פרס ממובילי תהליך אוסלו, ועל כך זכה בפרס נובל לשלום לשנת 1994. ב-4 בנובמבר 1995 נרצח יצחק רבין, ופרס מונה לראש הממשלה בפועל. פרס הקים ממשלה והחליט על הליכה לבחירות. בבחירות לכנסת הארבע עשרה נבחר ראש הממשלה בבחירות ישירות, ובהן ניצח בנימין נתניהו את פרס.\nב-1999 ניצח אהוד ברק את נתניהו בבחירות, והקים ממשלה. פרס היה לשר לשיתוף פעולה אזורי, והתמודד בשנת 2000 בבחירות לנשיאות המדינה, אך הפסיד בהן למשה קצב. פרס נבחר בשלישית לראשות מפלגת העבודה ב-2003, ובשנת 2005 הצטרף למפלגת קדימה. בשנת 2007 התמודד שוב בבחירות לנשיאות המדינה, והפעם ניצח. הוא כיהן כנשיא מדינת ישראל עד שנת 2014. נפטר בשנת 2016 ונקבר בחלקת גדולי האומה.",
    "pageid": 519
  },
  {
    "title": "שש בש",
    "extract": "שש בש (בפרסית shesh – שש, וטורקית beş – חמש) הוא משחק לוח וקוביות לשני שחקנים. זהו משחק מזל ואסטרטגיה עם חשיבות למיומנות השחקן.\nלוח המשחק מחולק ל-24 \"תחנות\" בצורת משולשים (בהם השחקן אמור להניח את אבני המשחק העגולות, בהתאם לכללים). כל שחקן פותח את המשחק כשברשותו 15 אבני משחק בצבע אחיד, אך שונה מהצבע של היריב (לרוב הצדדים משחקים בצבעים שחור ולבן). האבנים ממוקמות בתחילת המשחק בצורה אופיינית (ראו תמונות בהמשך להמחשה).\nעל השחקנים לקדם, כל אחד את אבניו, לעבר ששת המשולשים ברבע האחרון של הלוח בצד הסמוך אל השחקן (מכונה \"בסיס\"). מהלך הקידום (מכונה \"מסע\") מתנהל בכיוונים מנוגדים (לרוב, הלבן נע בכיוון השעון, והשחור נע נגד כיוון השעון). הקידום מתבצע על ידי הטלת קוביות, והשחקן רשאי לקדם את אבניו בהתאם לתוצאת ההטלה. לאחר ששחקן הכניס את כל האבנים שלו לרבע האחרון של הלוח הסמוך אליו, הוא רשאי להמשיך בקידומן אל מחוץ ללוח. שחקן שסיים להוציא את כל אבניו מהלוח מוכרז כמנצח.\n\nלפי המחקר ההיסטורי, המשחק התפתח מן המשחק המלכותי של אור, מהאלף השלישי לפנה\"ס. שש בש הוא אחד המשחקים העתיקים ביותר שעדיין בשימוש בראשית המאה ה-21.",
    "pageid": 1667
  },
  {
    "title": "תמיר בר",
    "extract": "תמיר בר (נולד ב-2 בספטמבר 1986) הוא קומיקאי, מוזיקאי, תסריטאי, שחקן ובמאי ישראלי.",
    "pageid": 1576422
  },
  {
    "title": "קטגוריה:זמרים ישראלים",
    "extract": "",
    "pageid": 243973
  },
  {
    "title": "אוגדה 96",
    "extract": "עוצבת גלעד (אוגדה 96) ידועה גם בשם אוגדת דוד או האוגדה המזרחית היא אוגדה מרחבית בפיקוד המרכז של צה\"ל לשמירת הביטחון השוטף וביצוע פעילות הגנתית לאורך גבולה המזרחי של מדינת ישראל. גזרת האחריות של האוגדה מאזור חמת גדר דרך בקעת הירדן ועד מבוא אילת. בין היתר בתחומי האחריות של האוגדה נמצאים מפעלי ים המלח ומתחם התיירות והמלונות עין בוקק, יישובי הערבה, אילת וגבול ישראל–ירדן.\nמפקדה הנוכחי הוא תת-אלוף אורן שמחה.",
    "pageid": 2351654
  },
  {
    "title": "אוטיזם",
    "extract": "אוטיזם, הפרעה על רצף האוטיזם או הספקטרום האוטיסטי (באנגלית: Autism Spectrum Disorder ובקיצור ASD) הוא שונות נוירולוגית והפרעה נוירו-התפתחותית הנגרמת משילוב של גורמים סביבתיים, תורשתיים וגנטיים. התסמונת מתאפיינת בצורת תקשורת שונה שעשויה לגרום לקשיים בקשרים הבין-אישיים בתחום החברתי, השפתי והתקשורתי, בעיקר בקשרים עם נוירוטיפיקלים. מאפיינים נוספים שמופיעים אצל חלק מהאוטיסטים הם התעניינות עמוקה בתחומי עניין ייחודיים, הפרעות בוויסות החושי ובוויסות הרגשי, וחשחוש הכולל גירויים חושיים חזרתיים שנועדו לעזור בהרגעה ובוויסות, למשל נפנופי ידיים או סיבובים במקום. מאפיינים שמופיעים אצל חלק מהאוטיסטים עשויים להקנות להם יכולות שמהוות יתרון ביחס לאלו שאינם אוטיסטים, למשל תשומת לב לפרטים, סבילות למטלות רפטטיביות ומוסר עבודה גבוה.\nלפני 2013 היה נהוג לחלק את הספקטרום האוטיסטי למספר אבחנות נפרדות, שכללו אוטיזם קלאסי, תסמונת אספרגר, וקבוצת תסמונות בשם \"הפרעה התפתחותית נרחבת\" (באנגלית: Pervasive Developmental Disorder ובקיצור PDD). אולם לאחר פרסום DSM-5 ו-ICD-11 בוטלו האבחנות הנפרדות, וכל האבחנות אוחדו לאבחנה יחידה בשם \"Autism Spectrum Disorder\", המוכרת גם בראשי התיבות ASD.\nהספקטרום האוטיסטי מתאפיין בשונות נוירולוגית, כלומר שונות בתהליכי חשיבה, ובשונות תפיסתית שמתבטאת בשונות בתהליכי עיבוד מידע חושי. מחקרים מראים כי לאוטיזם יש קשר גנטי תורשתי – קיים מתאם גבוה בין שכיחות האוטיזם לבין קשר משפחתי.\nמכיוון שאוטיזם הוא ספקטרום, לא כל המאפיינים המזוהים עם אוטיזם מופיעים אצל כל אוטיסט. יתרה מכך, המאפיינים מתבטאים אצל כל אוטיסט בצורה שונה ובעצימות שונה. ישנם אוטיסטים בעלי צורכי תמיכה גבוהים, חלקם אינם מדברים כלל, וכן אוטיסטים אחרים שצריכים מעט מאוד תמיכה מהסביבה. בנוסף, הצורך בתמיכה עשוי אף להשתנות אצל אותו אדם בהתאם לסיטואציה.",
    "pageid": 2199438
  },
  {
    "title": "איתמר בן גביר",
    "extract": "אִיתָמָר בֶּן גְּבִיר (נולד ב־6 במאי 1976, ו' באייר ה'תשל\"ו) הוא השר לביטחון לאומי, יושב ראש מפלגת עוצמה יהודית וחבר הכנסת מטעמה. עורך דין במקצועו ופעיל ימין קיצוני בישראל.\nבן גביר התמודד לכנסות ה־19 וה־21–25 ברשימות שונות מטעם מפלגת \"עוצמה יהודית\". קודם לכן שימש כעורך דין וכן יועץ התקשורת של חבר הכנסת מיכאל בן ארי ודובר תנועת \"חזית יהודית לאומית\".\nבמהלך פעילותו הפוליטית הוגשו נגדו, לדבריו, 53 כתבי אישום, שמתוכם הורשע בשמונה עבירות פליליות, בהן התפרעות, הפרעה לשוטר והסתה לגזענות, וכן שתי הרשעות בהחזקת חומר תעמולה עבור ארגון טרור ושתי הרשעות בתמיכה בארגון טרור.",
    "pageid": 487309
  },
  {
    "title": "אלונה סער",
    "extract": "אלונה סער (נולדה ב-24 באוגוסט 1997) היא שחקנית ישראלית.\nזוכת שני פרסי האקדמיה הישראלית לטלוויזיה (2021 ו-2022) על תפקידה בסדרה הקומית \"המפקדת\" בכאן 11.",
    "pageid": 1751238
  },
  {
    "title": "אמא'לה",
    "extract": "אמא'לה היא סדרת דרמה בכיכובה של אורנה בנאי אשר שודרה בערוץ 2 במסגרת שידורי קשת החל מ-21 בדצמבר 2005. הפרק הראשון זכה למדרוג (רייטינג) של 28.2%. העונה הראשונה זכתה בפרס האקדמיה לטלוויזיה לסדרה הקומית דרמטית הטובה ביותר.\nהעונה השנייה עלתה לשידור בערוץ 2 ב-14 במרץ 2007.\nהעונה השלישית עלתה לשידור גם היא בערוץ 2 ב-9 בנובמבר 2008. הפרק הראשון בעונה השלישית זכה לרייטינג של 30.3%.",
    "pageid": 141408
  },
  {
    "title": "בינה מלאכותית",
    "extract": "בינה מלאכותית (באנגלית: Artificial intelligence כלומר 'אינטליגנציה מלאכותית' ובראשי תיבות: AI) היא שם מטפורי למצב שבו מנסים לדמות את יכולות החשיבה האנושית באמצעים טכנולוגיים. הגדרה רחבה יותר לתחום זה ניתנה על ידי מרווין מינסקי: \"לגרום למכונה להתנהג בדרך שהייתה נחשבת לאינטליגנטית לו אדם התנהג כך\".\nה-OECD הגדיר:\n\nיישומי בינה מלאכותית כוללים מנועי חיפוש מתקדמים באינטרנט (למשל, חיפוש גוגל), מערכות המלצות (בשימוש על ידי YouTube, אמזון ונטפליקס), הבנת דיבור אנושי (כגון סירי ואלכסה), מכוניות אוטונומיות, ובינה מלאכותית יוצרת (ChatGPT, ג'מיני, Midjourney ועוד), והיכולת להתחרות ברמה הגבוהה ביותר במשחקים אסטרטגיים (כגון שחמט ו-Go).\n\nבין הראשונים לכתוב רעיונות תאורטיים על בינה מלאכותית היה אלן טיורינג במאמר \"Computing Machinery and Intelligence\"  משנת 1950 ובו הציג את \"מבחן טיורינג\". בינה מלאכותית נוסדה כדיסציפלינה אקדמית בשנת 1956, כשבין הכלים היישומיים הראשונים שלה היו הלוג'יק ת'אוריסט  וה-General Problem Solver. בעשור הראשון של המאה ה-21, למידת מכונה מתמטית וסטטיסטית הוכיחה את עצמה כמוצלחת ביותר, וסייעה בפתרון בעיות מאתגרות רבות ברחבי התעשייה והאקדמיה. למידה עמוקה עלתה על כל טכניקות הבינה המלאכותית הקודמות במדדים בתעשייה, מה שהוביל לעלייה עצומה במימון ובעניין. מתקופה זו החלה הבינה המלאכותית (AI) להתקדם במהירות הן מבחינת כמות המשאבים שהוקצו לה והן מבחינת התפוקות שלה. האקונומיסט מעריך שמיזוגים ורכישות הקשורים לבינה מלאכותית היו גדולים פי 26 ב-2017 מאשר ב-2015. לגידול בהשקעה תרמה גם העלייה המהירה ביכולות הטכניות של בינה מלאכותית (AI). לדוגמה, על פי מדד הבינה המלאכותית, שיעורי השגיאות של זיהוי תמונה ירדו מ-29% לפחות מ-3% בין 2010 ל-2017.\nהמבחן המקובל ביותר לבינה מלאכותית הוגדר בשנת 1950 על ידי אלן טיורינג, וידוע בשם \"מבחן טיורינג\": מכונה תיחשב לתבונית, אם יינתן לאדם היושב בחדר סגור לנהל שיחה באמצעות ממשק מחשב עם שתי ישויות שנמצאות בחדר השני, כאשר אחת מהן תהיה מכונה והשנייה אנושית, והמשוחח לא יוכל לזהות מי משתי הישויות היא מכונה או אדם.",
    "pageid": 965
  },
  {
    "title": "בן זיני",
    "extract": "בן זיני (נולד ב-29 במאי 1996) הוא זמר, שחקן ואושיית רשת ישראלי.",
    "pageid": 1691485
  },
  {
    "title": "ג'ון מרטיניס",
    "extract": "ג'ון מתיו מרטיניס (באנגלית: John Matthew Martinis; נולד ב-1958) הוא פיזיקאי אמריקאי ופרופסור אמריטוס לפיזיקה באוניברסיטת קליפורניה בסנטה ברברה. מרטיניס, ג'ון קלארק ומישל דבורה זכו בפרס נובל לפיזיקה לשנת 2025 על עבודתם המשותפת על תופעות קוונטיות מקרוסקופיות במוליכי-על.",
    "pageid": 2484671
  },
  {
    "title": "ג'ני פנקין",
    "extract": "ג'ני פנקין (ברוסית: Дженни Пенкин, נולדה ב-14 בדצמבר 1991) היא זמרת-יוצרת וראפרית ישראלית.",
    "pageid": 2321990
  },
  {
    "title": "דוד אבוחצירא",
    "extract": "הרב דוד אבוחצירא (ה'תרכ\"ו, 1866 - י\"ד בכסלו ה'תר\"פ, 6 בדצמבר 1919) היה ממנהיגי הקהילה היהודית בתאפילאלת שבמרוקו ומחבר ספרים. הוצא להורג במרוקו, בידי מנהיג מקומי.",
    "pageid": 621413
  },
  {
    "title": "דמוגרפיה של ישראל",
    "extract": "אוכלוסיית מדינת ישראל מונה נכון ל-29 באפריל 2025, 10.094 מיליון תושבים (ישראלים). נתון זה כולל כחצי מיליון אזרחים יהודים אשר חיים בהתנחלויות ביהודה ושומרון, וכולל כ-350,000 ערבים תושבי מזרח ירושלים שאינם בעלי אזרחות ישראלית, אך אינו כולל את שאר הפלסטינים החיים ביהודה ושומרון תחת שלטון ישראל. כמו כן, הנתון אינו כולל כ-118,000 עובדים זרים (מתוכם כ-18,000 עובדים שאשרתם פגה); תיירים ללא אשרה בתוקף, שמספרם מוערך בכ-58,000; פליטים ומסתננים מאפריקה, שמספרם המוערך עומד על כ-19,000 (לא כולל ילדיהם שנולדו בישראל ולא כולל אלו שקיבלו מעמד בישראל לאחר שהסתננו) ומספר משתנה ובלתי ידוע של כמה אלפי שוהים בלתי חוקיים תושבי הרשות הפלסטינית.\nלשם השוואה, עם קום המדינה חיו בישראל כ-806,000 תושבים; אוכלוסייתה גדלה ביותר מפי 12 מאז.\nנכון ל-2024 כ-73.2% מתוך 9.8 מיליון תושבי ישראל מוכרים כיהודים (כ-7.25 מיליון), כ-21.1% מהם הם ערבים-מוסלמים, ערבים-נוצרים או דרוזים (כ-2.037 מיליון) וכ-5.7% (כ-534 אלף), מוגדרים \"אחרים\" מהם 300,000 יהודים על פי חוק השבות הרשומים במשרד הפנים כחסרי סיווג דת והשאר הם נוצרים לא-ערבים – כולל בני משפחות של יהודים שלא התגיירו, ארמנים, כמרים ונזירים מלאומים שונים, כמו כן קהילה מוסלמית של צ'רקסים, קהילת העבריים השחורים, פליטים וייטנאמים לשעבר, ובני דתות ולאומים אחרים.\nתוחלת החיים הממוצעת בישראל נכון לשנת 2022 היא 83.5 שנה, מקום 5 בעולם.\nישראל היא המדינה בעלת קצב גידול האוכלוסין המהיר ביותר מבין המדינות המפותחות, 2.2% במהלך 2022 ו-1.9 ב-2023 (72 אחוזים מהגידול ב-2023 נבעו מריבוי טבעי), בכך היא סוטה מהמודל הקלאסי של תמורה דמוגרפית וממוקמת במקום ה-26 ברשימת המדינות בעלות צפיפות האוכלוסין הגבוהה בעולם. עד 2040 צפויה ישראל להפוך למדינה הצפופה ביותר ב-OECD.\nבמהלך תשפ\"ב נוספו לאוכלוסייה במאזן ההגירה לישראל כ-63 אלף איש, מהם כ-59 אלף עולים חדשים.",
    "pageid": 4145
  },
  {
    "title": "דן רומן",
    "extract": "דן רומן (נולד ב-27 באוגוסט 1982 בירושלים) הוא כדורגלן עבר ישראלי ששיחק בעמדת הקשר וכיום מאמן קבוצת הנוער של מכבי תל אביב.",
    "pageid": 511676
  },
  {
    "title": "דרוזים",
    "extract": "דרוזים (בערבית: مُوَحِّدونَ دُرُوز, מֻוַחִּדוּן דֻרוּז; צורת היחיד: دُرْزِيّ, דֻרְזִיּ) הם קבוצה אתנו-דתית ערבית במזרח התיכון, המקיימת דת אתנית ייחודית שהתפצלה מהאסלאם השיעי-איסמאעילי במאה ה-11. הדרוזים מעדיפים להיקרא \"בַּ֫נִי מערוף\" (بني معروف), כלומר \"בני החסד\". לאורך ההיסטוריה סבלו הדרוזים מרדיפות, בעיקר מצד הממלוכים והעות'מאנים.\nהדת הדרוזית היא דת אברהמית שאינה מזדהה עם האסלאם, ורוב המסורות הדרוזיות נשמרות בסוד על ידי חכמי הדת. איגרות החוכמה (رسائل الحكمة) הן כתבי הקודש של הדת הדרוזית, והספרים מועתקים רק בכתב יד. כיום ישנם בין 800,000 ל-2,000,000 דרוזים ברחבי העולם, ורובם חיים באזור הלבנט.\nעל פי העדויות ההיסטוריות, האמונה הדרוזית (דין א-תַּוְחִ֫יד, دين التوحيد; בעברית: דת הייחוד) צמחה במצרים בתחילת המאה ה-11, ובמרכזה עמדה דמותו של אל-חאכּם באמר אללה (الحاكم بامر الله), הח'ליף ה-6 בשושלת הפאטמית. על פי המסורת הדרוזית, אל-חאכּם היה התגלמות הרוח האלוהית. הוא נעלם בשנת 1021 אך לפני כן הורה לאנשיו להפיץ את אמונתו.[דרוש מקור: מסורת או עובדה היסטורית?]\nהדרוזים במזרח התיכון דוברי השפה הערבית הדומה לניבים סוריים. כמעט כל הדרוזים במזרח התיכון חיים בלבנט, האזור הגאוגרפי הכולל את לבנון, דרום סוריה וצפון ישראל. התיישבותם הררית, במטרה להישמר מאוכלוסייה עוינת. רובם אזרחים סורים, אך יש קהילה דרוזית גדולה בין אזרחי לבנון, ובסוף שנת 2021 נמנו 150 אלף דרוזים תושבי קבע בישראל (כ־1.5% מאוכלוסיית המדינה). מחוץ למזרח התיכון, ישנה קהילה דרוזית גדולה בוונצואלה בשל הגירה מסיבית לצורכי עבודה בסוף המאה ה-18. כמו כן, ישנן קהילות דרוזיות גדולות בארצות הברית, בקנדה, באוסטרליה, בגרמניה, בשוודיה ובקולומביה.",
    "pageid": 9880
  },
  {
    "title": "הארי פוטר",
    "extract": "הארי פוטר (באנגלית: ‏‏Ⓘ‏) היא סדרת ספרי פנטזיה מצליחה בת שבעה חלקים (הפטלוגיה) שנכתבה על ידי הסופרת הבריטית ג'יי קיי רולינג. גיבור הסדרה הוא הנער הארי פוטר. הראשון מבין שבעת ספרי הסדרה, \"הארי פוטר ואבן החכמים\", יצא לאור בשנת 1997, והאחרון מביניהם, \"הארי פוטר ואוצרות המוות\", יצא בשנת 2007.\nכל אחד מספרי הסדרה (מלבד הספר השביעי) מתאר שנת לימודים בבית הספר הוגוורטס לכישוף ולקוסמות. הסדרה מתאפיינת, בין השאר, ביצירת עולם חדש של מושגים ומונחים פרי דמיונה של הסופרת (אשר שאבה השראה ממיתולוגיות וסיפורי פולקלור שונים). על אף שקהל היעד העיקרי של הסדרה הוא ילדים ובני־נוער, הסדרה מעוררת עניין בקרב בני כל הגילים.\nהסדרה זכתה להצלחה יוצאת דופן, וספריה נמכרו במאות מיליוני עותקים בעשרות שפות ברחבי העולם. הספרים מופיעים בקביעות ברשימת עשרת הספרים הנמכרים בעולם, והפכו את רולינג לאחת הנשים העשירות בממלכה המאוחדת ולסופרת העשירה ביותר בעולם. סדרת הספרים גיבשה לעצמה קהל מעריצים עולמי – מה שהביא לשיווק מוצרים רבים הנוגעים לדמויות ולפרטי העלילה.\nהסדרה עובדה לשמונה סרטי קולנוע, שעד לשנת 2015 היוו את סדרת הסרטים המכניסה ביותר בהיסטוריה של הקולנוע (שיא שנשבר ב־2015 על ידי \"היקום הקולנועי של מארוול\").",
    "pageid": 4482
  },
  {
    "title": "הודו",
    "extract": "רפובליקת הודו (בהינדי: भारत गणराज्य, נהגה: בּהָרָט גַנְרָאגְ'יַה) היא מדינה בדרום אסיה השולטת על רוב תת-היבשת ההודית. היא המדינה בעלת האוכלוסייה הגדולה ביותר בעולם, עם מעל ל-1.4 מיליארד נפש, הדוברים 424 שפות. רוב ההודים מאמינים בהינדואיזם, הדת השלישית בגודלה בעולם.\nהודו היא המדינה השביעית בגודלה בעולם מבחינת שטח. בנוסף, היא אחת מתשע המדינות היחידות בעולם המחזיקות בנשק גרעיני. הודו מחזיקה בצבא השני בגודלו בעולם (אחרי סין), מה שמחשיב אותה למעצמת-על.\nהמדינה מחולקת לעשרים ושמונה מדינות (שבעצמן מחולקות למחוזות), שבע טריטוריות איחוד, וטריטוריה אחת של בירת המדינה, דלהי. בכל מדינה השלטון נבחר בבחירות מקומיות, בעוד שבטריטוריות האיחוד השלטון ממונה על ידי המדינה. להודו קו חוף באוקיינוס ההודי שאורכו למעלה מ-7,000 קילומטרים, והיא גובלת בפקיסטן במערב; בנפאל, ברפובליקה העממית של סין ובבהוטן בצפון-מזרח; ובבנגלדש ובמיאנמר במזרח. מלבד מדינות אלה, קרובה הודו למספר מדינות-אי באוקיינוס ההודי: סרי לנקה, האיים המלדיביים ואינדונזיה. כלכלת הודו היא הרביעית בגודלה בעולם, וצומחת בקצב מהיר.\nמתוקף היותה כר הצמיחה לתרבות עמק האינדוס ומוקד של דרכי מסחר חשובות ואימפריות גדולות, להודו תפקיד מפתח בהיסטוריה האנושית: ההינדואיזם, הסיקיזם, הבודהיזם והג'ייניזם – מקורן כולם בהודו, וגם האסלאם והנצרות זכו להשפעה נרחבת בתקופות מאוחרות יותר[דרושה הבהרה].\nבמאה ה-19 הייתה הודו קולוניה של האימפריה הבריטית. היא זכתה בעצמאות בשנת 1947, לאחר מאבק ממושך, אלים בחלקו.",
    "pageid": 380
  },
  {
    "title": "הורדוס",
    "extract": "הוֹרְדוֹס (ביוונית: Ηρώδης (הֵרוֹדֵס), 72 ‏לפנה\"ס – ז' בכסלו, 4 לפנה\"ס) היה מלך יהודה משנת 37 לפנה\"ס עד מותו, ומייסד שושלת בית הורדוס. מכונה גם \"הורדוס הגדול\", כדי להבדילו מבניו שנקראו על שמו.\nהביוגרפיה של הורדוס מבוססת בעיקר על כתביו של יוסף בן מתתיהו (פלאוויוס יוספוס), שהמקור העיקרי שלו לנושא היה חיבורו של ניקולאוס איש דמשק, מקורבו של הורדוס והיסטוריון החצר שלו. ידוע גם על קיומו של חיבור בשם \"ההיסטוריה של המלך הורדוס\" מאת היסטוריון בשם פטולמאיוס, אולם הוא לא שרד.\nימי שלטונו של הורדוס ביהודה היו תקופת ביניים, בין שלטון מלכי בית חשמונאי לבין שלטון נציבי רומא, כשהארץ נשלטה באופן עקיף על ידי הרומאים באמצעות שלוחם ועושה דברם – הורדוס, כמלך וסאל. מעמד זה הקנה לו ולממלכת יהודה אוטונומיה בנושאי פנים, אך חייבו להיות כפוף במדיניות החוץ ובכלל – לרומא.\nהורדוס נודע במפעלי הבנייה האדירים והמפוארים שהקים, הודות להם הוא מכונה גם \"המלך הבנאי\". הוא בנה מחדש את בית המקדש, והפך אותו למבנה מפואר מאוד, בנה מחדש את העיר שומרון, ושינה את שמה ל\"סבסטי\", כמחווה לקיסר אוגוסטוס. הקים עיר נמל גדולה בקיסריה, אף היא לכבוד הקיסר אוגוסטוס, ובנה בה אמפיתיאטרון, מהראשונים בעולם שנבנו במישור. שרידים ממפעלי הבנייה של הורדוס ניתן למצוא גם במצדה, שהייתה ארמון-מקלט שבנה לעצמו, בקיסריה, בהרודיון – שבו גם נקבר אחרי מותו באחוזת קבר מפוארת שכרה לעצמו, ובארמונות החורף שבנה לעצמו ליד יריחו.\nדמותו בתודעה נשארה כשליט אכזר, ששלט בכוח הזרוע, תוך התנגדות עזה של העם כלפיו ובמיוחד מצד הפרושים, שלקראת סוף ימי בית שני הייתה להם השפעה רבה על העם היהודי, והשקפותיהם באו לידי ביטוי בספרות חז\"ל. גם יוסף בן מתתיהו תיאר את מעשי הזוועה שהורדוס ביצע, בספריו בשפה היוונית. בברית החדשה מתואר הורדוס כשליט אכזר, שהורה בין השאר על הרג כל הילדים בבית לחם בשל הידיעה על לידתו של משיח בן דוד (כלומר ישו, מי שאמור להיות מלך היהודים במקומו) בבית לחם, ומאוחר יותר הנחילה הנצרות את מסורותיה במרחב ההלניסטי. כך עיצבו שתי קבוצות אלה, הפרושים והנוצרים, את הזיכרון ההיסטורי של תקופת הורדוס. ועוד, עצם היותו ממוצא אדומי, רדיפתו הקנאית את צאצאי בית חשמונאי ורציחתם בזה אחר זה, התנהגותו המתריסה כלפי הסנהדרין ורציחתם, אכזריותו הפראית כלפי בני משפחתו הקרובים בהם אשתו וילדיו, וחנופתו לרומאים, כל אלה תרמו לשנאה ולהסתייגות מהורדוס.\nלמרות זאת, תקופת מלכותו של הורדוס על יהודה מנעה שלטון רומאי ישיר. לאחר מותו, כאשר בניו נכשלו לייצב את שלטונם בארץ, החל עידן של דיכוי קשה תחת שלטון נציבים רומים, שהסתיים במרד הגדול ובחורבן בית המקדש השני.",
    "pageid": 12611
  },
  {
    "title": "הים (סרט)",
    "extract": "הים הוא סרט דרמה ישראלי בבימויו של שי כרמלי פולק שגם כתב את התסריט. עלילת הסרט עוסקת בילד פלסטיני בן 12 אשר מנסה להגיע לים בפעם הראשונה בחייו, ומככבים בו ח'ליפה נאטור, מוחמד גזאוי, מרלן בג'אלי והילה סורג'ון.\nהסרט היה מועמד לשלושה עשר פרסי אופיר, זכה בחמישה מהם, כולל פרס הסרט הטוב ביותר, וייצג את ישראל בטקס האוסקר.",
    "pageid": 2474341
  },
  {
    "title": "הצהרת בלפור",
    "extract": "הצהרת בלפור היא הכינוי המקובל להחלטת ממשלת בריטניה ב-31 באוקטובר 1917 כפי שמצאה ביטויה במסמך שנחתם בידי שר החוץ הבריטי, הלורד ארתור ג'יימס בלפור, ב-2 בנובמבר 1917 (י\"ז בחשוון תרע\"ח) ועיקרו הכרזה ולפיה בריטניה תתמוך בהקמת בית לאומי לעם היהודי בארץ ישראל. מתן ההצהרה היה הישג מדיני חסר תקדים של התנועה הציונית: מעצמה עולמית כמו בריטניה הסכימה למעשה לפרוש את חסותה על התנועה הציונית ולסייע לה במימוש מטרתה העיקרית. בעשותה כן הגיעה ממשלת בריטניה למסקנה שיהיה זה מעשי יותר לתמוך בשאיפות הציוניות כהצדקה לפירוק הקיסרות העות'מאנית, מאשר כמשענת לחיזוקה.\nההצהרה, ובראשה מבוא הממען אותה ללורד ליונל וולטר רוטשילד, נמסרה לידיו, והוא התבקש להעבירה לידי ההסתדרות הציונית. היא ניתנה בעקבות הצעה שהגיש לממשלת בריטניה ד\"ר חיים ויצמן בשיתוף עם ההנהגה הציונית בבריטניה. הצעתו של ויצמן כללה את הדרישה להכיר בזכות העם היהודי על ארץ ישראל ובזכותם של יהודים לעלות אליה, וכן להעניק מעמד מוכר למוסדות התנועה הציונית בארץ ישראל. טרם פרסומה הונחה ההצהרה בפני נשיא ארצות הברית, וודרו וילסון, וזכתה לאישורו. ממשלת צרפת הביעה את תמיכתה בפומבי בהצהרה ב-14 בפברואר 1918, והלכה בעקבותיה ממשלת איטליה, אף היא בפומבי, ב-9 במאי.\nהצהרת בלפור הייתה מסויגת ומצומצמת בהשוואה להצעה שהגיש ויצמן, ובכל זאת כללה הכרה בהקמת \"בית לאומי\" ליהודים בארץ ישראל. במשתמע, ההצהרה גם הכירה בתנועה הציונית כמייצגת שאיפות אלה. הצהרת בלפור הייתה אפוא ההישג המדיני המשמעותי הראשון של התנועה הציונית.\nבעקבות פרסומה של הצהרת בלפור כתב העיתון הבריטי The Spectator: \"יישוב יהודי גדול ומשגשג בארץ הקודש תחת פיקוחה של בריטניה, בעלות-בריתנו ואמריקה, יתרום לשלום וקידמה במזרח הקרוב, ויעלה אפוא בקנה אחד עם מדיניות בריטניה.\"\nכתב המנדט של חבר הלאומים משנת 1922, שאשרר את החלטות ועידת סן רמו, כלל הצהרה זו ככתבה וכלשונה, וכך היא קיבלה תוקף חוקי של מסמך בינלאומי מחייב. גם מגילת העצמאות כללה התייחסות להצהרה.\nברחבי ישראל נקראו רחובות וכיכרות בשם \"ב' בנובמבר\" לציון תאריך ההצהרה.",
    "pageid": 272796
  },
  {
    "title": "השמיניה (סדרת טלוויזיה)",
    "extract": "השמיניה היא סדרת טלוויזיה ישראלית מסוגת דרמת נעורים ומדע בדיוני ששודרה בשנים 2005–2007 במשך 3 עונות בערוץ הילדים ללקוחות HOT. בנוסף, יצאה סדרת ספרים המבוססים על הסדרה. את הסדרה יצר וכתב גיורא חמיצר וביים רובי דואניאס. הסדרה הופקה על ידי נגה תקשורת וטדי הפקות.\nבשנים 2013–2014 הסדרה חודשה לסדרת בת: \"השמיניה – הדור הבא\", שאת שתי עונותיה (4–5) כתבה חן קלימן, כשחלק מהפרקים נכתבו על ידי גיורא חמיצר. סדרת הבת ספגה ביקורות קשות מטעם הצופים שטענו כי לא אמור להיות המשך לסדרה המקורית.\nב-5 ביוני 2025, לכבוד חגיגות 20 שנה לפרק הראשון של הסדרה, עלתה בערוץ הילדים סדרת ספיישל עם איחוד שחקני השמיניה. השחקנים שהשתתפו הם: ידידיה ויטל, דון לני-גבאי, שירה וילנסקי, דני לשמן, הילי ילון וטל מוסרי. הסדרה צולמה באמצע מאי 2025 באולפן מיוחד.",
    "pageid": 89839
  },
  {
    "title": "חג הגאולה",
    "extract": "חג הגאולה או ראש השנה לחסידות הוא מועד המצוין מדי שנה בחסידות חב\"ד, בתאריך י\"ט בכסלו ולמחרתו בכ' בכסלו, לזכר שחרור מייסד חסידות זו, רבי שניאור זלמן מלאדי, מהכלא הרוסי ביום זה בשנת ה'תקנ\"ט (27 בנובמבר 1798). ביום זה מצוינת גם ההילולה של המגיד ממזריטש (י\"ט בכסלו ה'תקל\"ג).",
    "pageid": 127501
  },
  {
    "title": "טלי גוטליב",
    "extract": "רויטל (טלי) גוֹטְלִיבֿ (נולדה ב-3 בנובמבר 1975, כ\"ט בחשוון ה'תשל\"ו) היא עורכת דין ופוליטיקאית ישראלית, המכהנת כחברת הכנסת ה-25 מטעם מפלגת הליכוד.",
    "pageid": 1797639
  },
  {
    "title": "יהודה ושומרון",
    "extract": "המקום הנקרא בישראל יְהוּדָה וְשׁוֹמְרוֹן (בראשי תיבות: יו\"ש או איו\"ש), ומוכר גם בשם הַגָּדָה הַמַּעֲרָבִית (בערבית: الضِّفَّة الْغَرْبِيَّة, בתעתיק מדויק: אלצ'פה אלע'רביה, ובהגייה מקומית: אֶ־דַּפֶה אֶל־עַ'רְבִּיֶּה) או ה\"אזור\", הוא טריטוריה במזרח התיכון התחומה בין הקו הירוק (מצפון, מערב ודרום) לבין נהר הירדן וים המלח (ממזרח). שטחה הוא כ-5,860 קמ\"ר, מתוכם כ-70 קמ\"ר מהווים את מזרח ירושלים. מדינת ישראל שולטת בשטח יהודה ושומרון, אך לא סיפחה אותו אליה (חוץ מאת מזרח ירושלים), וחלקים ממנו נמצאים תחת שלטון אוטונומי של הרשות הפלסטינית.\nהטריטוריה של יהודה ושומרון בגבולותיה המוכרים כיום נוצרה עם שרטוט הקו הירוק בהסכמי שביתת הנשק בתום מלחמת העצמאות (שנת 1949), שקבעו כי שטחי יהודה ושומרון יהיו תחת שלטון ירדני, ואילו השטח שמעבר לקו יהיה לישראל. במהלך מלחמת ששת הימים כבשה ישראל את יהודה ושומרון מירדן, וסיפחה לשטחה את מזרח ירושלים. בעקבות הסכם אוסלו א' הוקמה הרשות הפלסטינית, שבהמשך קיבלה שליטה בחלקים נרחבים מיהודה ושומרון.\nמרבית תושבי יהודה ושומרון הם ערבים פלסטינים. גורמים שונים מעריכים את מספרם בין 2.5 ל-3 מיליון איש. ביהודה ושומרון גרים גם יהודים ישראלים, ולפי מועצת יש\"ע מספרם ב-2025 עמד על 530 אלף (לא כולל מזרח ירושלים). יישובים ישראליים ביהודה ושומרון נקראים \"התנחלויות\", ומעמדם המשפטי שנוי במחלוקת: ממשלת ישראל מכירה בהם כלגיטימיים, אך הקהילה הבין-לאומית נוטה לראות בהם הפרה של המשפט הבין-לאומי.\nבית המשפט העליון הישראלי קבע כי מאחר שישראל נמנעה עד כה מלהחיל ריבונות בשטחי יהודה ושומרון, השטח מוגדר כנתון ב\"תפיסה לוחמתית\", ולפיכך ישראל טוענת שמעמד השטח הוא \"שנוי במחלוקת\". מרבית הקהילה הבין-לאומית רואה בשלטון זה כיבוש צבאי לכל דבר, אך ממשלת ישראל לא מקבלת עמדה זאת, ורואה ביהודה ושומרון \"שטחים בסכסוך\" שעתידם אמור להיקבע במשא ומתן בין ישראל לפלסטינים.\nהעימות בין הישראלים לפלסטינים סביב השליטה בשטחי יהודה ושומרון מהווה חלק מרכזי בסכסוך הישראלי-פלסטיני. גם בפוליטיקה הפנים-ישראלית, הפתרון הרצוי למצב ביהודה ושומרון הוא אחד מסלעי המחלוקת שמבדילים בין השמאל לימין.",
    "pageid": 7293
  },
  {
    "title": "יוסי פוקס",
    "extract": "יוסי (יוסף) פוקס (נולד ב-20 באוגוסט 1971) הוא עורך דין ישראלי המשמש מזכיר הממשלה בממשלת ישראל השלושים ושבע.",
    "pageid": 2178444
  },
  {
    "title": "יוסי שטרית (שף)",
    "extract": "יוסי (אלי) שטרית (נולד ב־14 במרץ 1977) הוא שף ומסעדן ישראלי.",
    "pageid": 1623613
  },
  {
    "title": "יחידות מובחרות בצה\"ל",
    "extract": "מעגל היחידות המובחרות בצה\"ל מאגד בתוכו את יחידות העילית, חטיבת הקומנדו, יחידות טקטיות מיוחדות ואת סיירות החי\"ר.",
    "pageid": 220916
  },
  {
    "title": "ירון לוי (פוליטיקאי)",
    "extract": "ירון עמוס לוי (נולד ב־29 באוגוסט 1981) הוא חבר כנסת מטעם מפלגת \"יש עתיד\". בעבר כיהן כסגן-ראש עיריית בת ים מטעם \"יש עתיד\".",
    "pageid": 2132357
  },
  {
    "title": "לואי נופי",
    "extract": "לוּאַי נוּפִי (נולד ב-14 בינואר 1985) הוא שחקן קולנוע, תיאטרון וטלוויזיה ערבי-ישראלי.",
    "pageid": 1838148
  },
  {
    "title": "מגי טביבי",
    "extract": "מרגרט \"מגי\" טביבי (נולדה ב-3 בינואר 1995, ב' בשבט ה'תשנ\"ה) היא מגישת טלוויזיה ישראלית, מגישת מהדורת החדשות המרכזית של עכשיו 14. התפרסמה לראשונה כשהופיעה בעונה התשיעית של התוכנית \"האח הגדול\" ברשת 13.",
    "pageid": 1940933
  },
  {
    "title": "מגפת הקורונה",
    "extract": "מגפת הקורונה הייתה מגפה עולמית של מחלת נגיף הקורונה. ההערכה העולמית היא שבזמן המגפה נדבקו תוך פחות משנתיים יותר מ-40% מאוכלוסיית העולם: 3.39 מיליארד בני אדם עד חודש נובמבר 2021, מתוכם רק כ-690 מיליון מאומתים. במהלך המגפה מתו ממנה לפחות 7 מיליון בני אדם (0.1% מאוכלוסיית העולם), אם כי על פי ההערכות מספר המתים בפועל, היה הרבה יותר גבוה, בין 18–33.5 מיליון.\nמקורו המדויק של הנגיף, מזן SARS-CoV-2, אינו ידוע. על פי ההערכה הראשונית, הוא עבר מבעלי חיים נגועים לאדם, ולפי הערכה אחרת, הוא דלף ממעבדה בסין. ההתפרצות הראשונה החלה בווהאן שבמחוז חוביי שבסין, ב-17 בנובמבר 2019. באמצע פברואר 2020 החלה מגפת הקורונה להתפשט במהירות בכל רחבי העולם. לפי הערכת ארגון הבריאות העולמי, בין ינואר 2020 לסוף 2021, מתו בין 13.3 מיליון ל-16.6 מיליון אנשים ממחלת הקורונה ישירות או כתוצאה מהשפעת המגפה על תפקוד מערכות בריאות.\nהתפשטות המגפה והמחלה בעולם עוררה בהלה, מלוּוה במשבר כלכלי משמעותי ובנפילה חדה של הבורסות בעולם בחודש מרץ 2020. בנוסף, קרסו מחירי הנפט ברחבי העולם לרמות שפל שלא נראו בעבר. זמן קצר לאחר מכן התאוששו הבורסות והנפט ברחבי העולם וחזרו למחירים ששררו טרם המגפה ואף גבוה מכך.\nמדינות העולם הגיבו למגפה באמצעות הנחיות לשמור על ריחוק חברתי, הטלת מגבלות על תנועה והתקהלויות, הטלת סגרים ועוצרים, ביטול אירועים וסגירת כלל המוסדות הלא חיוניים. כמו כן נעשו מאמצים ממוקדים לאתר חולים ונשאים ולבודדם, למגן את צוותי הרפואה, ולהגדיל באופן מהיר את קיבולת בתי החולים, כולל בניית מסגרות אשפוז מיוחדות לחולי קורונה. במהלך המגפה היה פרק זמן שבו שליש מהאנושות – כ-2.6 מיליארד בני אדם – נדרשו להישאר בבתים בתנאי סגר.\nבספטמבר 2020 ובמהלך שנת 2021 התגלו עשרות מוטציות בנגיף הקורונה שהשפיעו על התפרצויות חדשות של המחלה ברחבי העולם. בסוף שנת 2020 החל מתן חיסון המוני נגד הנגיף לאוכלוסיית העולם.\nב-5 במאי 2023 הודיע ארגון הבריאות העולמי כי מגפת הקורונה כבר אינה מצב חירום עולמי, בשל ירידת שיעור התמותה העולמי מהמחלה לכ-3,500 בני אדם בשבוע בחודש הקודם.\nמגפה קודמת בסדר גודל דומה, הייתה מגפת השפעת הספרדית שפרצה ב-1918 לקראת סוף מלחמת העולם הראשונה, ונמשכה עד בערך תחילת 1921.",
    "pageid": 1790961
  },
  {
    "title": "מושיק רוט",
    "extract": "משה אהרון (מושיק) רוט (נולד ב-12 בדצמבר 1971) הוא שף ישראלי, המתמחה בעיקר בסגנון המטבח המולקולרי. בעבר היה בעליה של מסעדת &moshik באמסטרדם, אשר החזיקה בשני כוכבי מישלן, ושותף לשעבר ברשת מסעדות ישראלית \"שמונה\" אשר הייתה ממותגת בדמותו. שימש בעבר בין היתר כשף במסעדת \"טוטו\" שבתל אביב.",
    "pageid": 937157
  },
  {
    "title": "מירי רגב",
    "extract": "מרים (מירי) רגב (נולדה ב-26 במאי 1965) היא אשת צבא ופוליטיקאית ישראלית המכהנת כשרת התחבורה והבטיחות בדרכים. את שירותה הצבאי סיימה בדרגת תת-אלוף לאחר ששימשה דוברת צה\"ל בתקופת ההתנתקות ובמלחמת לבנון השנייה.",
    "pageid": 79430
  },
  {
    "title": "מנחם מנדל שניאורסון",
    "extract": "רבי מנחם מנדל שניאורסון (כונה הרבי מלוּבָּבִיץ' בראשי תיבות: רמ\"מ, רמ\"ש או רממ\"ש; י\"א בניסן תרס\"ב, 18 באפריל 1902 – ג' בתמוז תשנ\"ד, 12 ביוני 1994) היה האדמו\"ר השביעי והאחרון של חסידות חב\"ד-לובביץ' מ-י' בשבט ה'תשי\"א, 17 בינואר 1951, ועד פטירתו.\nהקים את מפעל השלוחים ובתי חב\"ד במקומות רבים בעולם, והכריז על עשרה מבצעים לעידוד קיום מספר מצוות. שיחותיו ומאמריו נדפסו בספרים רבים בחייו ולאחר פטירתו. הוא נחשב לאחד מהרבנים הבולטים בתקופתו.\nנודע בעיסוקו הרב למען החשת הגאולה. בשנותיו האחרונות ראו בו חסידיו את המשיח, ורבים מהם מאמינים בכך אף לאחר מותו. השאלה אם האמין בכך בעצמו ואם עודד את האמונה בכך שנויה במחלוקת. עסק רבות גם בניסיונות לתיקון הגדרת יהודי בחוק השבות ולמניעת מסירת שטחים.\nבית מדרשו, השוכן במרכז חב\"ד העולמי – 770 ברובע ברוקלין, ואוהל קברו ברובע קווינס שבניו יורק, משמשים מוקדי עלייה לרגל.",
    "pageid": 89541
  },
  {
    "title": "נאור שירי",
    "extract": "נאור שירי (נולד ב-1 במאי 1985, י' באייר ה'תשמ\"ה) הוא חבר הכנסת מטעם יש עתיד.\nבעבר היה חבר מועצת הוד השרון וסגן ראש העיר, יושב ראש דירקטוריון חברת אלומה מיסודה של הסוכנות היהודית, העוסקת בחינוך ובתרבות בעיר, וראש מטה השטח של מפלגת יש עתיד.",
    "pageid": 2069831
  },
  {
    "title": "נסרין קדרי",
    "extract": "נסרין קדרי (בערבית: نسرين قادري; נולדה ב-2 בספטמבר 1986) היא זמרת ושחקנית ערבייה-ישראלית שהתגיירה בגיור רפורמי, זוכת העונה השנייה של תוכנית המציאות המוזיקלית \"אייל גולן קורא לך\".",
    "pageid": 1342102
  },
  {
    "title": "נעמה לזימי",
    "extract": "נעמה לָזִימִי (נולדה ב-11 בינואר 1986, ב' בשבט ה'תשמ\"ו) היא פוליטיקאית ישראלית, וחברת הכנסת מטעם מפלגת העבודה, יושבת-ראש הוועדה המיוחדת לענייני הצעירים, חברת ועדת הכספים וחברה בוועדת החינוך התרבות והספורט. בעבר הייתה חברת מועצת העיר חיפה וסגנית יו\"ר אגודת הסטודנטים באוניברסיטת חיפה.\nלזימי החלה בפעילות פוליטית דרך אגודת הסטודנטים והיא פעלה לקדם נושאים של זכויות עובדים, דיור ציבורי, הכרה בפרשת ילדי תימן ובאירועי ואדי סאליב, שוויון מגדרי וזכויות לקהילה הלהט\"בית.",
    "pageid": 1944889
  },
  {
    "title": "סיידי סינק",
    "extract": "סיידי אליזבת סינק (באנגלית: Sadie Elizabeth Sink; נולדה ב־16 באפריל 2002) היא שחקנית אמריקאית, הידועה בתפקידה בתור מקס מייפילד בסדרת המסתורין של נטפליקס \"דברים מוזרים\" (2017–הווה). ב־2021 הופיעה בטרילוגיית סרטי האימה \"רחוב הפחד\" של נטפליקס וגילמה את התפקיד הראשי בסרטהּ הקצר של טיילור סוויפט \"All Too Well\".\nסינק נכללה ברשימת טיים 100 נקסט לשנת 2022 של מגזין טיים, ובשנת 2023, בגיל 20, נכללה ברשימת פורבס 30Under30.",
    "pageid": 1844013
  },
  {
    "title": "עודד גביש",
    "extract": "עודד גביש (נולד ב-23 ביוני 1989) הוא כדורגלן עבר ישראלי אשר שיחק בעמדת הבלם.",
    "pageid": 985057
  },
  {
    "title": "עומר אדם",
    "extract": "עומר אדם (נולד ב-22 באוקטובר 1993) הוא זמר-יוצר ישראלי.",
    "pageid": 2259941
  },
  {
    "title": "עידית סילמן",
    "extract": "עידית סילמן (נולדה בי\"ז בחשוון ה'תשמ\"א, 27 באוקטובר 1980) היא פוליטיקאית ישראלית, המכהנת בממשלת ישראל ה-37 כשרה להגנת הסביבה מטעם סיעת הליכוד.\nהיא נבחרה לכנסת לראשונה מטעם רשימת איחוד מפלגות הימין בבחירות לכנסת העשרים ואחת שהתקיימו באפריל 2019. בכנסת העשרים וארבע כיהנה כיו\"ר ועדת הבריאות ויושבת ראש הקואליציה מטעם סיעת ימינה.",
    "pageid": 1694146
  },
  {
    "title": "ענבל אור",
    "extract": "ענבל אור (נולדה ב-29 ביולי 1976) היא יזמת נדל\"ן ואשת עסקים, שארגנה קבוצות רכישה ויסדה חברות עסקיות, ובהן חברת אור סיטי נדל\"ן, שניתן צו לפירוקן. הורשעה בבית המשפט המחוזי בריבוי עבירות מע\"מ, עבירות מס, זיוף, קבלת דבר במרמה, אי הגשת הצהרת הון, עבירה על חוק הגנת הצרכן ועבירות מרמה בנסיבות מחמירות, ונגזרו עליה 7.5 שנות מאסר בפועל וקנס של 350,000 ש\"ח.",
    "pageid": 1366804
  },
  {
    "title": "פין",
    "extract": "פין הוא איבר המין הזכרי. הפין משמש להטלת שתן ולקיום יחסי מין.\nבעת ההשתנה, השתן עובר משלפוחית השתן דרך השופכה שבמרכז הפין וזורם החוצה.\nלקראת קיום יחסי מין הגופים שבפין מתמלאים בדם והוא מתקשה כאשר מתעורר אצל הגבר גירוי מיני. מצב זה נקרא \"זקפה\". בעת קיום יחסי מין הטרוסקסואליים (עם אישה), הגבר מחדיר את הפין לתוך נרתיק האישה. עם הגעתו לפורקן מיני, נפלטים מהפין תאי זרע לתוך נרתיק האישה, באמצעות נוזל הזרע. הגופים המתמלאים דם בעת זקפה הם שני גופים הנמצאים בחלקו העליון של הפין והסמוכים זה לזה, והחלק הספוגי שבמרכזו, מסביב לשופכה. החלק הספוגי מתרחב לקראת קצה הפין ויוצר את העטרה (בסלנג: \"כיפה\"), המכוסה בעורלה.\nגודל (אורך והיקף) הפין משתנה מגבר לגבר, אבל כל עוד הוא בתחומי הנורמה, אין הגודל משפיע בהכרח על התפקוד המיני. אורך הפין במצב רפוי הוא 9.16 ס\"מ בממוצע, ובעת זקפה 13.12 ס\"מ. היקפו במצב רפוי הוא 9.31 ס\"מ, ובעת זקפה 11.66 ס\"מ. הפין כמעט ולא גדל מהלידה ועד תחילת גיל ההתבגרות (גיל 12 לערך).\nבתרבויות שונות נהוגה מילה, שהיא כריתת העורלה העוטפת את ראש הפין. יש הנוהגים כן כמסורת דתית (כמו יהודים) או מתוך מניע תרבותי או בריאותי-מניעתי (כמו בארצות הברית), ויש העושים זאת מטעמי אסתטיקה והיגיינה.\nהמילים \"פין\" או \"איבר\" משמשות בטקסטים פורמליים כגון ספרי ביולוגיה, אך בלשון הדיבור נפוצות מילות הסלנג \"זַיִן\" או \"בולבול\", ובעבר גם \"זרג\".",
    "pageid": 566638
  },
  {
    "title": "קאמפ נואו",
    "extract": "הקאמפ נואו (בקטלאנית: Camp Nou, \"המגרש החדש\", לפעמים נקרא נואו קאמפ), הקרוי מטעמים מסחריים ספוטיפיי קאמפ נואו, הוא אצטדיון כדורגל הנמצא בעיר ברצלונה שבספרד. האצטדיון הוא המגרש הביתי של מועדון הכדורגל ברצלונה, ומכיל 99,354 מקומות ישיבה, דבר ההופך אותו לאצטדיון הגדול ביותר בספרד ובאירופה כולה, והוא גם אצטדיון הכדורגל השני בגודלו בעולם. בימים אלה נמצא האצטדיון בשיפוצים, אשר בסיומם תעמוד תכולת האצטדיון על 105,000 מקומות ישיבה. האצטדיון כולל בתוכו את המוזיאון הרשמי של מועדון הכדורגל ברצלונה ושל הקבוצות מענפי הספורט האחרים השייכים למועדון (ענפים כמו כדורסל, הוקי גלגיליות וכדור-יד). עד שנת 2000 היה שמו הרשמי של האצטדיון \"נואו אסטדי דל פוטבול קלאב ברצלונה\", אולם אז הוחלט לשנות את השם לכינוי הפופולרי יותר, \"קאמפ נואו\".\nגובהו המקסימלי הוא 48 מטרים, והוא מכסה שטח של 55,000 מטרים רבועים.",
    "pageid": 62707
  },
  {
    "title": "שבאבניקים (סדרת טלוויזיה)",
    "extract": "שבאבניקים היא סדרת דרמה קומית ישראלית מבית היוצר של חברת הטלוויזיה HOT, שעונתה הראשונה צולמה במהלך שנת 2016 ועלתה לשידור בשנים 2017–2018. בסדרה מככבים דניאל גד, ישראל אטיאס, אורי לייזרוביץ' ועומר פרלמן בתפקידים ראשיים.\nהעונה הראשונה עלתה ב-24 בדצמבר 2017 והסתיימה ב-12 בפברואר 2018. העונה שנייה עלתה לשידור ב-25 ביולי 2021 והסתיימה ב-10 באוקטובר 2021. ב-13 באוקטובר 2021, אושר רשמית על ידי HOT כי הסדרה חודשה לעונה שלישית, אשר עלתה לשידור ב-17 במרץ 2025.\nהסדרה זכתה להצלחה ולנתוני צפייה גבוהים והייתה לסדרת המקור הנצפית ביותר של הוט בישראל 2017. הסדרה זכתה בארבעה פרסי האקדמיה לטלוויזיה לשנת 2017: הסדרה הקומית, התסריט, הבימוי והשחקן הקומי (אורי לייזרוביץ') הטובים ביותר.\nב-14 בינואר 2024 העונה הראשונה של הסדרה עלתה לשידור בנטפליקס. באפריל 2025, עונתה השנייה של הסדרה עלתה לשידור בנטפליקס.",
    "pageid": 1433906
  },
  {
    "title": "שביט ויזל",
    "extract": "שביט ויזל (נולדה ב-2 בפברואר 1990) היא דוגמנית ישראלית. מלכת היופי של ישראל לשנת 2010.",
    "pageid": 775482
  },
  {
    "title": "שירי מימון",
    "extract": "שירי מימון (נולדה ב-17 במאי 1981) היא זמרת, שחקנית, ומנחת טלוויזיה ישראלית; ייצגה את ישראל באירוויזיון 2005 עם שירה \"השקט שנשאר\", שהגיע למקום הרביעי בתחרות. התפרסמה לראשונה בעקבות השתתפותה בעונה הראשונה של \"כוכב נולד\" כשהגיעה למקום השני בגמר.",
    "pageid": 66034
  },
  {
    "title": "שירן סנדל",
    "extract": "שירן סֶנְדֶל (נולדה ב-30 באפריל 1987) היא שחקנית, מנחת טלוויזיה וזמרת ישראלית.",
    "pageid": 1244968
  },
  {
    "title": "תאילנד",
    "extract": "ממלכת תאילנד (בתאית: ประเทศไทย, תעתיק: פּרַאתֶט תַאִי, תרגום: מדינת החופשיים; ‏‏Ⓘ‏) היא מדינה בדרום-מזרח אסיה. ידועה גם בשמה הקודם, סיאם (สยาม – היה זה שמה הרשמי עד 23 ביוני 1939 וגם מ-1945 עד 11 במאי 1949). תושבי תאילנד נקראים \"תאים\" (בשפה יום-יומית מקובל גם \"תאילנדים\"). תאילנד גובלת בלאוס מצפון-מזרח, בקמבודיה מדרום-מזרח, במלזיה מדרום, ובמיאנמר (בורמה) מצפון-מערב.",
    "pageid": 3203
  },
  {
    "title": "תיסלם",
    "extract": "תיסלם (T-Slam) היא להקת רוק ישראלית, שנוסדה בשנת 1979 על ידי דני בסן, יזהר אשדות ויאיר ניצני, והתפרקה ב-23 באוקטובר 1983.\nהלהקה זכתה להצלחה רבה בתחום הרוק הישראלי, לצד להקת בנזין. בין להיטיה הגדולים \"לראות אותה היום\", \"רדיו חזק\", \"חצבים פורחים\" ו\"תנו לי רוקנרול\". ב-1990, כשש שנים לאחר התפרקותה, התאחדה הלהקה ויצאה לסיבובי הופעות מצליחים מאז ועודנה מופיעה, נכון לשנת 2025.",
    "pageid": 179255
  },
  {
    "title": "תיק 1000",
    "extract": "תיק 1000 (מכונה גם: פרשת המתנות או תיק המתנות) הוא חקירה פלילית שעניינה במערכת היחסים בין ראש ממשלת ישראל, בנימין נתניהו ובין אנשי העסקים ג'יימס פאקר וארנון מילצ'ן. החקירה נוהלה על ידי היחידה הארצית לחקירות הונאה במשטרת ישראל ועסקה בבדיקת החשד שנתניהו קיבל מתנות ונתן תמורה עבורן.\nהחקירה נפתחה רשמית בדצמבר 2016 ובמהלכה נתניהו נחקר באזהרה בפרשה מספר פעמים. על פי טענת התביעה, בכתב האישום שהוגש על ידה, משנת 2011 ועד לשנת 2016, קיבלו נתניהו ובני ביתו טובות הנאה משני אנשי העסקים בסכומים של כשבע מאות אלף ש\"ח.\n\nבנובמבר 2019 החליט היועץ המשפטי לממשלה, אביחי מנדלבליט, להגיש נגד נתניהו כתב אישום בגין עבירה של מרמה והפרת אמונים, בכפוף לקיום שימוע. משפטו של נתניהו החל ב-24 במאי 2020. על פי כתב האישום, בתמורה לטובות ההנאה ביצע נתניהו פעולות בענייניו של מילצ'ן תוך ניגוד עניינים בין מחויבותו האישית למילצ'ן לבין מחויבותו לציבור.",
    "pageid": 1451020
  },
  {
    "title": "תנוחות מין",
    "extract": "תנוחות מין הן תנוחות המשמשות בעת קיום יחסי מין. קיים מגוון גדול של תנוחות מין, אותן ניתן לחלק לשלוש קטגוריות עיקריות: תנוחות הכרוכות בחדירה (משגל נרתיקי או יחסי מין אנאליים), תנוחות שאינן כרוכות בחדירה (חיכוך של איברי המין) ותנוחות הכרוכות ביחסי מין אוראליים.",
    "pageid": 956352
  },
  {
    "title": "אביב אלוש",
    "extract": "אברהם אביב אלוש (נולד ב-12 ביוני 1982, כ\"א בסיון ה'תשמ\"ב) הוא שחקן, במאי, מוזיקאי, דוגמן, זמר ומנחה טלוויזיה ישראלי.",
    "pageid": 721217
  },
  {
    "title": "אביחי בוארון",
    "extract": "אביחי אברהם בוארון (נולד בי\"ב בתמוז ה'תשל\"ג, 12 ביולי 1973) הוא חבר הכנסת מטעם הליכוד; עורך דין במקצועו. ממייסדי עמותת \"לביא\" ויו\"ר תנועת \"מעייני הישועה\".",
    "pageid": 2112805
  },
  {
    "title": "אהרן ברק",
    "extract": "אַהֲרֹן בָּרָק (נולד ב-16 בספטמבר 1936) הוא משפטן ישראלי שכיהן נשיא בית המשפט העליון בשנים 1995–2006. שימש כשופט בית המשפט העליון משנת 1978 והיה גם היועץ המשפטי לממשלה (1975–1978), פרופסור למשפטים ודיקן הפקולטה למשפטים באוניברסיטה העברית בירושלים, היה חתן פרס ישראל למדעי המשפט לשנת תשל\"ה (1975), ושימש כמרצה באוניברסיטת רייכמן ובאוניברסיטת ייל בארצות הברית.\nברק, יליד קובנה, הוא ניצול השואה. לאחר המלחמה, עבר עם הוריו בין מחנות העקורים עד שהוברחו לאיטליה, ומשם עלו לארץ ישראל ב-1947. הוא למד משפטים, כלכלה ויחסים בין-לאומיים באוניברסיטה העברית ובהמשך שהה כחוקר בתר-דוקטורט באוניברסיטת הרווארד. החל לעבוד בפרקליטות המדינה, וב-1975 מונה ליועץ המשפטי לממשלה. היה חבר בצוות למשלחת הישראלית בקמפ דייוויד שהובילה להסכם השלום בין ישראל למצרים. ב-1978 מונה לשופט בית המשפט העליון. היה חבר בוועדת כהן לחקר טבח סברה ושתילה. עם פרישתו של מאיר שמגר ב-1995, התמנה ברק לנשיא בית המשפט העליון.\nלאורך כהונתו בבית המשפט העליון, פיתח ברק את המשפט הישראלי בכמה היבטים מרכזיים: הרחבת זכות העמידה בבג\"ץ, שפתחה את שערי בג\"ץ לעותרים בעתירות ציבוריות. הרחבת עילת הסבירות, שהרחיבה את טווח הביקורת של הרשות השופטת על פעילותה של הרשות המבצעת. בתיאום עם חוקי היסוד שנחקקו על ידי הכנסת מעט לפני כניסתו לתפקיד - הרחבת מרחב השפיטות וקידום המהפכה החוקתית, כפי שנקבע בפסק דין בנק המזרחי, כשקודמו, מאיר שמגר, עמד בראש ההרכב. ברק עסק רבות בדין העסקי והכלכלי, למשל, פסק דין אפרופים, שעסק בפרשנות חוזים, ופסק דין קיבוץ חצור נגד פקיד השומה רחובות שקבע שבדיני מיסים יש חשיבות רבה יותר לתכלית החקיקה מאשר היצמדות ללשון החקיקה. לאורך שנות כהונתו נמנע ברק מלהתערב בפסקי דין הנוגעים לשואה, אך היה חבר במותב בערעור של ג'ון איוון דמיאניוק, שזיכה אותו.\nבראשית 2024 כיהן ברק כשופט אד הוק מטעמה של מדינת ישראל בבית הדין הבין-לאומי לצדק (ICJ), בדיון בו תבעה דרום אפריקה את ישראל בטענה של ביצוע רצח עם ברצועת עזה ואי מניעתו. באמצע 2024 הפסיק את כהונתו עקב מה שהגדיר כ\"סיבות אישיות - משפחתיות.\"",
    "pageid": 9962
  },
  {
    "title": "אורי ורד",
    "extract": "אורי ורד (נולד ב-7 ביוני 1998) הוא שחקן, זמר, קומיקאי, תסריטאי, יוצר תוכן, יוטיובר וטיקטוקר ישראלי. ידוע בעיקר בדמותו \"בנץ\" בסדרת הטלוויזיה \"האחיין שלי בנץ\". נכון לנובמבר 2025, לערוץ היוטיוב שלו כ-176 אלף רשומים.",
    "pageid": 2363012
  },
  {
    "title": "איתי אופיר",
    "extract": "איתי אופיר (נולד ב-1973) הוא קצין בצה\"ל בדרגת אלוף ומשפטן ישראלי המשרת בתפקיד הפרקליט הצבאי הראשי. קודם לכן כיהן כיועץ המשפטי למשרד הביטחון.",
    "pageid": 1864069
  },
  {
    "title": "אל על",
    "extract": "אל על נתיבי אוויר לישראל בע\"מ, המוכרת בשם המקוצר אל על, היא חברת התעופה הגדולה בישראל וחברת הדגל שלה. אל על היא חברה ציבורית ונסחרת בבורסה לניירות ערך בתל אביב. נמצאת בשליטת חברת כנפי נשרים תעופה בע\"מ בבעלותו של אלי רוזנברג. מרכז פעילותה והנהלתה של החברה בנמל התעופה הבין-לאומי בן-גוריון.\nאל על מתמקדת בשוק הבין-לאומי ומפעילה טיסות לאירופה, אסיה, אפריקה וצפון אמריקה. בין השנים 2010–2014 הפעילה החברה קו טיסות סדיר לנמל התעופה אילת, אך טיסות אלו הופסקו והוחזרו בשנת 2025.\nבמשך שנים שימשה אל על כחברת התעופה הלאומית של ישראל והייתה בבעלות ממשלת ישראל, אך צעדים להפרטתה החלו ב-12 ביוני 2003, כשמניות החברה הוצעו למכירה לציבור, וב-1 בינואר 2005 הפכה חברת כנפיים אחזקות בע\"מ לבעלת השליטה באל על. \nתולדותיה של חברת אל על קשורות באופן מובהק בדברי ימיה של מדינת ישראל – היא נטלה חלק במבצעי העלייה הגדולים מארצות ערב, מאתיופיה ומחבר המדינות, ורשת יעדיה שיקפה לאורך השנים את יחסיה הבין-לאומיים של ישראל עם מדינות העולם, ובמיוחד עם שכנותיה. במהלך שנת 2020 בצל משבר הקורונה, השתנתה השליטה בחברה וכיום החברה נמצאת בשליטת חברת כנפי נשרים תעופה בע\"מ, חברה בבעלות אלי רוזנברג.\nלאל על מספר מאפיינים ייחודיים לה, ובהם הקפדה על הסדרי ביטחון ואבטחה, הימנעות מטיסה בשבתות ובמועדי ישראל והקפדה על כללי הכשרות, הן במטוסיה והן במתקניה הקרקעיים. עם זאת, חלק ממטוסי אל על וצוותי האוויר הוחכרו בשבתות ובמועדי ישראל לחברות ישראליות אחרות.\nאל-על נחשבת לחברה עם נפח תנועת הנוסעים הגדולה בישראל. בשנת 2024 הטיסה החברה כולל חברת השכר של סאן דור כ-6.6 מיליון נוסעים.",
    "pageid": 32170
  },
  {
    "title": "אלון אבוטבול",
    "extract": "אלון אבוטבול (28 במאי 1965 – 29 ביולי 2025) היה שחקן, מפיק קולנוע, צייר, קריין וזמר ישראלי. הוא גילם למעלה מ-100 דמויות שונות בסרטים ובסדרות והיה בעל מוניטין בין-לאומי.\nבין היתר, הופיע אבוטבול בסרטים הישראליים \"שתי אצבעות מצידון\", \"לילסדה\", \"האסונות של נינה\", \"בופור\", \"שבעה\" ו\"פרא אציל\", ובסרטים ההוליוודיים \"רמבו 3\", \"מינכן\" ו\"עלייתו של האביר האפל\". הוא השתתף בסדרות הטלוויזיה הישראליות \"שבתות וחגים\", \"האלופה\" ו\"בתולות\", וכן בתפקידי משנה בסדרות הוליוודיות כגון \"קאסל\", \"המנטליסט\". \"NCIS: לוס אנג'לס\", \"חוק וסדר: מדור מיוחד\", \"הומלנד\", \"הרשימה השחורה\" ועוד.\nבמהלך הקריירה זכה אבוטבול בפרסים רבים, וביניהם פרס השחקן הטוב ביותר בפסטיבל הקולנוע בירושלים על \"שתי אצבעות מצידון\" (1986), \"אחד משלנו\" (1989) ו\"אצבע אלוהים\" (2009), פרס האקדמיה לטלוויזיה ופרס מסך הזהב על \"שבתות וחגים\" (1999), פרס שחקן העשור בקולנוע בפסטיבל הסרטים הבין-לאומי חיפה לשנת 2000, ופרס אופיר לשנת 2003 לשחקן המשנה הטוב ביותר על משחקו בסרט \"האסונות של נינה\". בנוסף קיבל מועמדות לפרס אוליבייה לשחקן הטוב ביותר במחזמר עבור תפקידו ב\"ביקור התזמורת\" (2022).",
    "pageid": 17149
  },
  {
    "title": "אלון גונן",
    "extract": "האם התכוונתם ל...",
    "pageid": 2466691
  },
  {
    "title": "אלינור הגדולה",
    "extract": "אלינור הגדולה (באנגלית: Eleanor the Great) הוא סרט דרמה אמריקאי משנת 2025, בבימויה של סקרלט ג'והנסון על פי תסריט מאת טורי קיימן. בסרט מככבים ג'ון סקוויב, ארין קלימן, ג’סיקה הכט וצ’ואיטל אג’יופור. זהו סרט הבכורה של ג’והנסון כבמאית. סקוויב מגלמת את אלינור מורגנשטיין, אישה בת 94 מפלורידה, היוצרת ידידות בלתי צפויה עם סטודנטית בת 19 בניו יורק. הסרט עוסק בנושאים כמו הזדקנות, זהות יהודית, שכול, שקרים וידידות.\nהסרט הוקרן לראשונה במסגרת Un Certain Regard  בפסטיבל קאן ב־20 במאי 2025, ויצא לאקרנים בצפון אמריקה ב־26 בספטמבר 2025 על ידי סרטי סוני, וברחבי העולם על ידי סרטי טריסטאר.",
    "pageid": 2490619
  },
  {
    "title": "אנחל בונני",
    "extract": "אנחל בּוֹנַנִי (בספרדית: Angel Bonanni; נולד ב-7 בפברואר 1977) הוא שחקן, דוגמן וזמר ישראלי.",
    "pageid": 571708
  },
  {
    "title": "באבא סאלי",
    "extract": "רבי ישראל אביחצירא (א' בתשרי ה'תר\"ן, 26 בספטמבר 1889 – ד' בשבט ה'תשמ\"ד, 8 בינואר 1984) היה רב ואב בית דין מחוז תאפילאלת, ראש ישיבה ומקובל מרוקאי-ישראלי. נודע בציבור כמחולל ניסים, ורבים נהרו אליו לקבלת עצות וברכות. מוכר בכינוי \"באבא סאלי\" (במקור: צאלי).",
    "pageid": 8989
  },
  {
    "title": "באר שבע",
    "extract": "באר שבע היא עיר במחוז הדרום המשמשת בירת המחוז (ולעיתים מכונה \"בירת הנגב\"). היא העיר התשיעית באוכלוסייתה במדינת ישראל והשנייה בגודל אוכלוסייתה במחוז הדרום אחרי אשדוד. שטח השיפוט של באר שבע הוא 117,500 דונם, ובשטח השיפוט היא הרביעית בגודלה בישראל והשלישית במחוז הדרום, אחרי דימונה וערד. הוכרזה כעיר בשנת 1906. משמשת מרכז מטרופולין באר שבע.\nהעיר שוכנת בצפון הנגב, בקצה המערבי של בקעת באר שבע. בעיר נמצאים אוניברסיטת בן-גוריון בנגב, המרכז הרפואי סורוקה, בית המשפט המחוזי, מפקדת מחוז הדרום של משטרת ישראל, ומפקדת פיקוד הדרום של צה\"ל.\nבתחום השיפוט המוניציפלי של באר שבע נמצאים כ-38 אחוזים מסך הכפרים הלא מוכרים, ובהם כרבע מתושבי הפזורה הבדואית.\nראש עיריית באר שבע מאז נובמבר 2008 הוא רוביק דנילוביץ'. העיר חברה בארגון הערים פורום ה-15 והיא הדרומית מבין חברות הפורום.",
    "pageid": 5687
  },
  {
    "title": "בריטני ספירס",
    "extract": "בריטני ג'ין ספירס (באנגלית: Britney Jean Spears; נולדה ב-2 בדצמבר 1981) היא זמרת, רקדנית, שחקנית ואשת עסקים אמריקאית. מכירות אלבומיה מסתכמות בכ-150 מיליון עותקים, מה שהופך אותה לאחת מהאמנים הנמכרים ביותר בעולם. ספירס נחשבת לסמל בולט בז'אנר הפופ והטין פופ, ומכונה בתקשורת \"נסיכת הפופ\".\nהקריירה שלה החלה בגיל 12 כשהופיעה בתוכנית הטלוויזיה הפופולרית של דיסני \"מועדון מיקי מאוס\". היא פרצה לתודעה בגיל 16, בשנת 1998, עם הלהיט \"Baby One More Time...\", שהצליח להישאר במצעד הבילבורד הוט 100 במשך 32 שבועות לאחר שכבש את המקום הראשון, השהות הארוכה ביותר במצעד לאמן יחיד. שני אלבומי האולפן הראשונים של ספירס, ...Baby One More Time (1999) ו-Oops!... I Did It Again (2000), זכו להצלחה בינלאומית, והיא הפכה לאמן הנוער הנמכר ביותר אי פעם.\nספירס אימצה תדמית בוגרת יותר עבור אלבומיה Britney (2001) ו-In the Zone (2003) וכיכבה בבכורה קולנועית בסרט \"קרוסרודס\". לאחר הקמת משפחה ולידת בניה, חוותה ספירס שורה של משברים מסוקרים ביותר שהובילו לעניין ציבורי רב בחייה האישיים. את אלבומה החמישי Blackout (2007) הוציאה בשיאם של משברים אישיים אלו, תוך גירושים מתוקשרים ומלחמה משפטית על משמורת ילדיה. מצבה הוביל לאפוטרופסות עליה מצד אביה, שנמשכה עד נובמבר 2021. היא חזרה לפסגת המצעדים עם האלבומים Circus (2008) ו-Femme Fatale (2011). ב-2013 החלה מופע קבע בלאס וגאס שנמשך עד סוף 2017, שבמהלכו הוציאה שני אלבומים נוספים Britney Jean (2013) ו-Glory (2016). ב-2019 הייתה אמורה להתחיל מופע קבוע נוסף, אך המופע בוטל וספירס הכריזה שהיא לוקחת הפסקה מהקריירה המוזיקלית שלה. עד 2021 ניהלה מאבק משפטי מול אביה בעניין האפוטרופסות שזכה להד ציבורי ותקשורתי גדול, ולמספר סרטים דוקומנטריים שעסקו באופטרופסות. בנובמבר 2021, לאחר כ-14 שנים, בוטלה האפוטרופסות על ספירס.\nספירס היא אחת משלושת האמנים הבודדים בהיסטוריה שהצליחו לכבוש את פסגת מצעד הבילבורד 200 שש פעמים, עם שישה אלבומים שונים בסך הכל. חמישה משיריה הגיעו למקום הראשון במצעד הבילבורד הוט 100; \"...Baby One More Time\", \"Womanizer\"‏, \"3\", \"Hold It Against Me\" ו-\"S&M\". סינגלים אחרים כמו \"Oops!... I Did It Again\" ו-\"Toxic\" זכו להצלחה גדולה בכל העולם. בשנת 2011, בזכות הסינגלים \"3\" (2009), ו-\"Hold It Against Me\" (2011), הפכה ספירס ביחד עם מריה קארי לאמן השני שהצליח לכבוש פעמיים את פסגת המצעד בשבוע בכורתם של שני הסינגלים. מגזין הבילבורד דירג אותה בתור האמן השמיני המצליח ביותר בארצות הברית בשנות האלפיים. יותר מ-70 מיליון עותקים מתקליטיה נמכרו בארצות הברית בלבד, כשמתוכם 36.9 מיליון עותקים דיגיטליים. בארצות הברית, ספירס מוכרת גם כאמנית הרביעית הנמכרת ביותר על פי נילסן סאונד. בין היתר, נחשבת ספירס לאחד מהאמנים הנמכרים ביותר בשנות האלפיים.\nלספירס פרס גראמי, עשרה פרסי בילבורד, 24 סינגלים במקום הראשון במצעדי הבילבורד השונים, תשעה פרסי בחירת הנוער, 7 שיאי גינס, פרס המילניום בטקסי פרסי הבילבורד, שמונה פרסי EMA ושישה פרסי VMA, כשאחד מהם הוא פרס מפעל חיים על שם מייקל ג'קסון שקיבלה בשנת 2011.\nבשנת 2004 השיקה ספירס את מותג הבשמים שלה בחסות חברת הקוסמטיקה \"אליזבת ארדן\". המכירות של המותג עלו על יותר מ-1.5 מיליארד דולר, נכון לשנת 2012. באותה השנה, מגזין פורבס הכריז עליה כעל המוזיקאית הנשית עם השכר הגבוה ביותר בשנים 2001 ו-2012, עם רווחים של 58 מיליון דולר. עד 2012 ספירס הגיעה לראש רשימת הסלבריטאים הכי מבוקשים של מגזין Yahoo! שבע פעמים תוך שתים עשרה שנים. ספירס היא הידוענית אותה חיפשו הכי הרבה פעמים באינטרנט בשנים 2001–2003, 2005–2008 ו-2021; שיא חיפושים לידוען מאז תחילת עידן האינטרנט. מגזין טיים מינה את ספירס לאחת ממאה האנשים המשפיעים ביותר בעולם בשנת 2021, ובמקביל גם זכתה בסקר הקוראים על ידי קבלת מספר הקולות הגבוה ביותר.",
    "pageid": 369887
  },
  {
    "title": "ברצלונה (כדורגל)",
    "extract": "מועדון הכדורגל בַּרְצֶלוֹנָה (בקטלאנית: Futbol Club Barcelona) הוא מועדון כדורגל מהעיר ברצלונה שבספרד. המועדון נוסד ב-29 בנובמבר 1899 על ידי קבוצת כדורגלנים שווייצרים, בריטים וקטלאנים, בראשות ז'ואן גאמפר. המועדון הפך למוסד קטלאני תרבותי בולט, ולפיכך המוטו שלו הוא \"יותר ממועדון\" (Més que un club). קבוצת הבוגרים של המועדון עורכת את משחקי הבית שלה באצטדיון האולימפי ליואיס קומפאניס החל משנת 2023 לאחר שהקאמפ נואו, נסגר עקב שיפוצים.\nמלבד קבוצת הכדורגל הידועה כולל המועדון גם קבוצת מילואים בשם ברצלונה אתלטיק, ועוד ארבע קבוצות מקצועניות בענפי ספורט אחרים: קבוצת כדורסל, כדוריד, כדורגל אולמות והוקי גלגיליות. המועדון חולק את פסגת הכדורגל הספרדי עם ריאל מדריד והיריבות הספורטיבית ארוכת השנים בין השתיים הפכה לשם דבר בכדורגל הספרדי, יריבות שהתחדדה עקב הבדלים גדולים בעמדות הפוליטיות של תומכי שני המועדונים, במהלך שלטונו הדיקטטורי של פרנקו בספרד. המשחקים בין ברצלונה לריאל ידועים בכינוי \"אל קלאסיקו\". פרט ליריבות עם ריאל מדריד יש לברצלונה יריבות עירונית עם מועדון הכדורגל אספניול.\nהמועדון הוא בין המובילים באירופה. במהלך השנים זכה מספר פעמים בגביעים יבשתיים על גלגוליהם השונים. חמש פעמים זכה בתואר האירופי החשוב ביותר, ליגת האלופות, בשנים 1992, 2006, 2009, 2011 ו-2015. במועדון שיחקו במהלך השנים שחקנים ידועים רבים. במאי 2024 דורג המועדון על ידי מגזין פורבס במקום השלישי בעולם מבחינת עושרו (אחרי ריאל מדריד ומנצ'סטר יונייטד).",
    "pageid": 52156
  },
  {
    "title": "ג'פרי אפשטיין",
    "extract": "ג'פרי אדוארד אפשטיין (באנגלית: Jeffrey Edward Epstein;‏ 20 בינואר 1953 – 10 באוגוסט 2019) היה איש עסקים ומיליונר יהודי-אמריקאי. בשנת 2008 הורשע בעבירות מין. ביולי 2019 נעצר והואשם בסחר בקטינות למטרות מין וכעבור כחודש שם קץ לחייו בתאו בבית מעצר בניו יורק.",
    "pageid": 1733510
  },
  {
    "title": "גיה באר גורביץ'",
    "extract": "גיה באר גורביץ' (נולדה ב-2 בדצמבר 1990) היא שחקנית, קומיקאית, סטנדאפיסטית, תסריטאית, יוצרת, מדבבת ומנחת טלוויזיה ישראלית. זוכת פרס הטלוויזיה לילדים ונוער על תפקידה בסדרה \"אבא מטפלת\".",
    "pageid": 1545257
  },
  {
    "title": "גרמניה",
    "extract": "גֶּרְמַנְיָה (בגרמנית: ‏‏Ⓘ‏ – דוֹיִטְשׁלַנד) היא ארץ במרכז אירופה, כיום מדינה בשם הרפובליקה הפדרלית של גרמניה (בגרמנית: Bundesrepublik Deutschland – בּוּנדֶס־רֶפּוּבְּלִיק דוֹיִטְשׁלַנד), הנמנית עם המדינות המתועשות החזקות בתבל וחברה באיחוד האירופי. בצפונה גובלת גרמניה בים הצפוני, בדנמרק, ובים הבלטי; במזרחה בפולין ובצ'כיה; בדרומה באוסטריה ובשווייץ ובמערבה היא גובלת בצרפת, בלוקסמבורג, בבלגיה ובהולנד. נהרות הריין, האלבה והדנובה חוצים את שטחה, דבר שהקנה לה לאורך ההיסטוריה מעמד של מרכז כלכלי, מסחרי ותרבותי ביבשת כולה.\nגרמניה היא איחוד פדרלי הכולל שש-עשרה מדינות (Bundesländer, הגייה [ˈbʊndəsˌlɛndɐ]). היא לא התקיימה כמדינת לאום מאוחדת עד 1871, אף שהתרבות והשפה הגרמנית עתיקות הרבה יותר. במשך כמעט אלף שנה, עד 1806, הייתה גרמניה בבחינת מקבץ מדינות אוטונומיות למדי, במסגרת האימפריה הרומית הקדושה. בין 1815 ל-1867 התאגדו המדינות הגרמניות בקונפדרציה רופפת. תחת אוטו פון ביסמרק אוחדו אותן מדינות ב-1871 לקיסרות גרמנית מאוחדת, שהפכה באחת לכוח החזק ביותר באירופה. המדינה תועשה במהרה ורשמה זינוק כלכלי עצום, אולם ניסיונותיה להשיג מעמד של מעצמה אירופית מן הדרג הראשון הגיעו לקיצם עם תבוסתה במלחמת העולם הראשונה.\nהסנקציות והקנסות שספגה גרמניה ממדינות ההסכמה לאחר המלחמה וכן קשייה הכלכליים החמורים של רפובליקת ויימאר, יחד עם ייאוש מתבוסת המלחמה, הובילו במידה רבה לעלייתם לשלטון של אדולף היטלר והמפלגה הנאצית, אשר סחפו בסופו של דבר את מדינתם ואת שאר העולם למלחמת העולם השנייה. במהלך מלחמה זו, חוללה גרמניה תחת השלטון הנאצי את השואה – רצח עם ייחודי בתולדות העמים – שבמהלכה נרצחו באופן שיטתי כשישה מיליון יהודים, ממניעים אידאולוגיים-אנטישמיים. כמו כן, במהלך המלחמה, נרצחו בידי הנאצים כחמישה מיליון בני עמים נוספים.\nגרמניה הובסה בשנית ונכבשה על ידי בעלות הברית, ואולם לנוכח המלחמה הקרה פוצלה המדינה למערב גרמניה (הרפובליקה הפדרלית של גרמניה), בעלת משטר דמוקרטי מערבי וכלכלת שוק קפיטליסטית, ולמזרח גרמניה (הרפובליקה הדמוקרטית הגרמנית), מדינת לוויין בעלת משטר קומוניסטי, בפועל בחסות ברית המועצות. בנפול הקומוניזם והגוש המזרחי, התאחדו שתי הגרמניות תחת הרפובליקה הפדרלית בשנת 1990. השוני בין מזרח ומערב וצמיחה כלכלית איטית מוסיפים להקשות על המדינה.\nכחברת ארגון המדינות המתועשות (G7), כלכלתה של גרמניה היא הרביעית בגודלה בעולם, והיא ידועה בתעשיות הברזל, הפלדה, המיכון והרכב שלה. גרמניה היא עמוד תווך מרכזי של האיחוד האירופי, לצד צרפת, בהיותה אחת ממייסדות הארגון ובפרט כחברה בעלת האוכלוסייה והכלכלה הגדולה ביותר באיחוד. המדינה חברה גם באומות המאוחדות ובברית נאט\"ו.",
    "pageid": 482
  },
  {
    "title": "האי (סדרת טלוויזיה)",
    "extract": "האי היא סדרת דרמה ומדע בדיוני ישראלית לילדים ונוער, אשר שודרה בערוץ הילדים החל מ-28 באוקטובר 2007 ועד לסיומה ב-1 במרץ 2010 בחברת HOT. הסדרה מציגה את סיפורם של חבורת ילדים שייעודם הוא להציל את העולם מאסטרואיד שאמור לפגוע בכדור הארץ ב-9 בספטמבר 2009. את הסדרה יצר וכתב גיורא חמיצר והיא בוימה על ידי עפר ויצמן.\nשיר הנושא של הסדרה, \"כאילו אין מחר\", נכתב על ידי גיורא חמיצר, הולחן על ידי דני רייכנטל ובוצע על ידי השחקנית והזמרת דנה ברגר (משחקת בסדרה בתפקיד סילביה).\nהסדרה הופקה בעלות של כ-150 אלף שקל לפרק בממוצע, והיא אחת מסדרות הילדים שהופקו בעלות הגבוהה ביותר בישראל. היא זכתה בפרס האקדמיה לטלוויזיה בקטגוריית תוכנית לילדים ונוער הטובה ביותר לשנת 2008. כוכב הסדרה יון תומרקין זכה בפרס שחקן השנה בטקס נבחרי ערוץ הילדים על תפקידו בסדרה שלוש פעמים.",
    "pageid": 439627
  },
  {
    "title": "החבר'ה הטובים (סדרת טלוויזיה)",
    "extract": "החבר'ה הטובים היא סדרת דרמה ישראלית לנוער ששודרה בין השנים 1999–2002 בערוץ הילדים. בהמשך שודרה הסדרה גם בערוץ 2 כחלק משידורי טלעד.\nלסדרה הופקו 39 פרקים שהתפרסו על גבי שלוש עונות, כאשר העונה הראשונה שודרה ב-1999, העונה השנייה ב-2000 והעונה השלישית ב-2002. הסדרה זכתה לרייטינג גבוה יחסית ולמעריצים רבים מקרב ילדי ישראל.\nשיר נושא הסדרה, הנקרא באותו שם, נכתב על ידי ליאורה קמינצקי והולחן ובוצע על ידי להקת נערי רפול. השיר אף מופיע באלבומם \"אהבה כתומה\" שיצא ב-2001.",
    "pageid": 419989
  },
  {
    "title": "הרמן גרינג",
    "extract": "הרמן וילהלם גֶרינג (בגרמנית: ‏‏Ⓘ‏;‏ 12 בינואר 1893 – 15 באוקטובר 1946) היה פושע מלחמה נאצי, איש צבא ופוליטיקאי שהיה מראשי משטרו של אדולף היטלר, מפקד הלופטוואפה ומשרד התעופה. גרינג היה בעל אחריות רבה לשואה ולרדיפת היהודים במשטר הנאצי. נודע בשל אורח חייו הראוותני והנהנתני, שכלל ביזת אוצרות אמנות מכל רחבי אירופה הכבושה לשם קישוט אחוזתו הפרטית. במשפטי נירנברג נידון לעונש מוות, אך התאבד בתאו בבליעת כמוסת ציאניד בטרם הוצא גזר הדין אל הפועל.",
    "pageid": 13170
  },
  {
    "title": "הרפובליקה העממית של סין",
    "extract": "הרפובליקה העממית של סִין (בסינית מפושטת: 中华人民共和国, בפין-יין: Zhōnghuá Rénmín Gònghéguó, בתעתיק: ג'וֹנְגְּ-חוּאָה רֵנְמִין גוֹנְגְ-חֶה-גּוּוֹ; נקראת בקיצור סין העממית, סין הקומוניסטית או רק סין) היא מדינה במזרח אסיה. אוכלוסייתה מונה כ-1.4 מיליארד תושבים, נתון הממקם אותה בתור המדינה השנייה אחרי הודו בגודל האוכלוסין. שטחה היבשתי הוא בגודל 9,596,967 קמ\"ר, נתון הממקם אותה במקום החמישי בעולם. היא גובלת ב-14 מדינות: קוריאה הצפונית, רוסיה, מונגוליה, קזחסטן, קירגיזסטן, טג'יקיסטן, אפגניסטן, פקיסטן, הודו, נפאל, בהוטן, מיאנמר, לאוס ווייטנאם.\nהרפובליקה העממית של סין הוקמה בשנת 1949. היא מחולקת ל-33 מחוזות מנהליים. מאז, היא טוענת לריבונות על האי טאיוואן ומספר איים נוספים הנמצאים בשליטת טאיוואן, וכן סכסוך איי סנקאקו הנמצאים בשליטת יפן. המונח \"סין היבשתית\" מבדיל בין הרפובליקה הסינית שעל האי טאיוואן, לבין הרפובליקה העממית של סין. מאז 2021, גברה המתיחות בין המדינות על רקע תביעת הריבונות של סין היבשתית על טאיוואן העצמאית.\nהמשטר הסיני הוא משטר חד-מפלגתי הנשלט על ידי המפלגה הקומוניסטית של סין. זאת אף על פי שרוב החוקרים לא מגדירים אותו כמשטר קומוניסטי או סוציאליסטי, אלא כדיקטטורה.[דרוש מקור] התאגדויות הנחשבות מסוכנות עבור המשטר, כגון הפאלון גונג ותנועות לשחרור טיבט, נרדפות על ידי השלטונות, ומחבריהן נמנעות לעיתים תכופות זכויות האדם. בשנת 2018 סימן דו\"ח החירות המקוונת של Freedom House את סין כמובילה עולמית במודל שלטון טוטליטרי עדכני, אותו מאמצות מדינות נוספות המנסות להתקרב לסין.\nכלכלת סין, נכון לשנת 2018, היא הכלכלה השנייה בגודלה בעולם. למרות זאת, סין אינה חברה בארגון המדינות המתועשות הן משום שהתמ\"ג לנפש שלה נמוך בהשוואה למדינות המפותחות והן מסיבות פוליטיות אחרות. לסין יש את הצבא הגדול בעולם מבחינת כוח אדם. תקציב הביטחון של סין קטן רק מזה של ארצות הברית. בנוסף לסין יש נשק גרעיני והיא חתומה על האמנה למניעת הפצת נשק גרעיני.",
    "pageid": 1835
  },
  {
    "title": "השיר שלנו",
    "extract": "השיר שלנו היא סדרה מסוג דרמת מתח מוזיקלית יומית ישראלית ששודרה בערוץ \"yes ישראלי\" של yes בין השנים 2004 ועד 2007.",
    "pageid": 28265
  },
  {
    "title": "ז'אק כהן",
    "extract": "ז'אק כהן (13 באוקטובר 1930 – 1 בדצמבר 2016) היה שחקן תיאטרון וקולנוע ומסעדן ישראלי.",
    "pageid": 686725
  },
  {
    "title": "חטיבת ביסלמ\"ח",
    "extract": "בית הספר למפקדי כיתות ומקצועות חיל הרגלים 828 (ביסלמ\"ח 828), הידוע גם כחטיבת ביסלמ\"ח, הוא בית ספר צבאי בצה\"ל. בשגרה משמש בית הספר להכשרת מפקדי הכיתות וסמלי המחלקות של כל יחידות חיל הרגלים של צה\"ל, וכן להכשרת לוחמי חטיבות החי\"ר במקצועות המסייעים (נשק נ\"ט, ניהוג נגמ\"שים ועוד). בעיתות חירום משמש בית הספר כחטיבה לוחמת. החטיבה נמצאת תחת מרכז הכשרות היסוד. החל משנת 2007 נקרא המחנה בו שוכן בית הספר על שמו של הרמטכ\"ל השישי צבי צור.",
    "pageid": 62146
  },
  {
    "title": "חטיבת עוז",
    "extract": "חטיבת עוֹז (חטיבה 89), הידועה בכינוי חטיבת הקומנדו, היא עוצבת חיל רגלים למבצעים מיוחדים של זרוע היבשה בצה\"ל. החטיבה מאגדת תחתיה ארבע יחידות קומנדו – יחידת אגוז, יחידת מגלן, יחידת דובדבן ויחידת הסיוע המבצעי (יחס\"מ) וכפופה לעוצבת האש (אוגדה 98).\nהחטיבה קיבלה את המספר 89, לציון גדוד הקומנדו 89, גדוד פשיטה בפיקוד משה דיין ודב צסיס, שפעל במלחמת העצמאות תחת פיקוד חטיבה 8.",
    "pageid": 1294537
  },
  {
    "title": "חיים נחמן ביאליק",
    "extract": "חיים נַחמן בְּיַאלִיק (9 בינואר 1873, י' בטבת ה'תרל\"ג – 4 ביולי 1934, כ\"א בתמוז ה'תרצ\"ד) היה משורר לירי, מגדולי משוררי ישראל בעת החדשה, סופר, מסאי, מתרגם, עורך ומו\"ל שהשפיע רבות בשירתו ובפעליו על התרבות העברית החדשה, וזכה לתואר \"המשורר הלאומי\". יצירותיו תורגמו למספר שפות זרות.",
    "pageid": 6256
  },
  {
    "title": "חיל השריון",
    "extract": "חיל השריון הישראלי (בראשי תיבות: חש\"ן) הוא החיל המתמרן העיקרי בזרוע היבשה של צבא הגנה לישראל והוא מבין חילות השריון הגדולים בעולם, חיל השריון מבסס את עיקר כוחו על טנקי מערכה.\nחיל השריון הוא החיל המכריע בזרוע היבשה אשר מבסס את המחץ שלו על שילוב של ניידות, עמידות וכוח אש. החיל מפעיל בעיקר טנקי מערכה מסדרת המרכבה אך גם יחידות פלס\"ר ופלמ\"ס. כמו כן, לרוב חטיבות השריון כפופים גם גדודים של חיל ההנדסה הקרבית אשר נלחמים רגלית ובנוסף מפעילים כלים הנדסיים מסוגים שונים. במלחמות תפקיד חיל השריון הוא כפול. מצד אחד להוביל את הכוחות המסתערים בקו הראשון ולטהר את השטח מכוחות אויב, ומהצד השני לבלום את כוחות השריון של האויב ולהשמיד את הטנקים שלו. בימי שלום, מספק חיל השריון גיבוי לחיל הרגלים בעת ביצוע משימות ביטחון שוטף, כאשר הטנקים משמשים בגדר \"מוצב נייד\" המהווה מכפיל כוח לכוחות הבט\"ש.\nצבעה של כומתת החיל הוא שחור ואילו צבעי הדגל של חיל השריון הם ירוק ושחור. בסמל החייל, הקבוע על הכומתות, מופיע טנק קרומוול – מדגמי הטנקים שמהם הורכב החיל בראשית דרכו. סיסמתו של החיל היא \"האדם שבטנק ינצח\".\nקצין השריון הראשי הנוכחי הוא תת-אלוף אוהד מאור.",
    "pageid": 32064
  },
  {
    "title": "יוני שטבון",
    "extract": "יונתן (יוני) שֶטבּוּן (נולד בי\"ד באדר ה'תשל\"ט, 13 במרץ 1979) הוא איש ציבור ועסקים ישראלי. כיהן כסגן יו\"ר הכנסת, חבר ועדת החוץ והביטחון וחבר הכנסת בכנסת ה-19.  מנכ\"ל חברת KANAF העוסקת בפיתוח עסקי בין-לאומי לטכנולוגיות ישראליות. יועץ בתחום מדיניות חוץ וביטחון. שטבון הוא אלוף-משנה (במילואים) ומעוטר צל\"ש הרמטכ\"ל על פעולתו בקרב בינת ג'בייל במלחמת לבנון השנייה.",
    "pageid": 1067692
  },
  {
    "title": "יחידה 81",
    "extract": "יחידה 81 (קרי: שמונה אחת) או היחידה הטכנולוגית של מערך המבצעים המיוחדים היא יחידה במערך המבצעים המיוחדים תחת אגף המודיעין של צה\"ל העוסקת במתן פתרונות טכנולוגיים לצרכים מבצעיים של אגף המודיעין.\nהיחידה מורכבת בעיקרה מאנשי צבא, אולם משרתים בה גם אזרחים, ובהם בעלי תואר דוקטור לתחומים ייחודיים בפיזיקה ובהנדסה. בראשה עומד קצין בדרגת אלוף-משנה.",
    "pageid": 1293779
  },
  {
    "title": "יצחק אברג'יל",
    "extract": "יצחק אברג'יל (נולד ב-14 בפברואר 1969) הוא עבריין ישראלי. נחשב לאחד מראשי הפשע המאורגן בישראל, ולאחד מהעבריינים הגדולים בתולדות מדינת ישראל. אברג'יל הורשע בעבירות רצח, ניסיון רצח וניהול ארגון פשע.",
    "pageid": 614913
  },
  {
    "title": "לאו הארבעה עשר",
    "extract": "לאו הארבעה עשר (בלטינית: Leo XIV; נולד כרוברט פרנסיס פְּרִיבוֹסְט ב-14 בספטמבר 1955; באנגלית: Robert Francis Prevost) הוא האפיפיור ה-267. הוא נבחר לתפקיד האפיפיור בקונקלווה ב-8 במאי 2025.",
    "pageid": 2442779
  },
  {
    "title": "מדיאה (מחזה)",
    "extract": "מדיאה (ביוונית: Mήδεια) היא טרגדיה יוונית קלאסית מאת אוריפידס. מיצירותיו המוקדמות (פורסמה בשנת 431 לפנה\"ס בדיוניסיה, בתחרות הגיעה למקום האחרון משלושה).",
    "pageid": 69868
  },
  {
    "title": "מוטי קסטל",
    "extract": "מוטי קסטל (נולד ב-ל' בחשוון תשנ\"ב, 7 בנובמבר 1991) הוא עיתונאי חרדי ישראלי. הכתב הפוליטי בערוץ ערוץ 14.",
    "pageid": 2195823
  },
  {
    "title": "מייקל ג'קסון",
    "extract": "מייקל ג'וזף ג'קסון (באנגלית: Michael Joseph Jackson;‏ 29 באוגוסט 1958 – 25 ביוני 2009) היה זמר, מוזיקאי, רקדן, כוריאוגרף, מפיק מוזיקלי, שחקן, מלחין ופזמונאי אמריקאי. ג'קסון, שנודע בכינויו \"מלך הפופ\", נחשב לאחד הזמרים המצליחים והמשפיעים ביותר בכל הזמנים.\nהקריירה המוזיקלית של ג'קסון החלה בשנת 1963 כאשר הצטרף לאחיו בתור החבר הצעיר ביותר בהרכב המוזיקלי המשפחתי \"חמישיית הג'קסונים\". בהמשך עזב את הלהקה ופתח בקריירת סולו. אלבומו Thriller משנת 1982 נמכר מעל 110 מיליון עותקים ונשאר עד היום האלבום הנמכר ביותר בכל הזמנים, לצד ארבעה אלבומים נוספים של ג'קסון. הווידאו קליפים לשיריו \"Beat It\"‏, \"Billie Jean\" ו-\"Thriller\" נחשבו לפורצי דרך והשפיעו רבות על תעשיית המוזיקה בהמשך. באותה העת, שילב ג'קסון בהפקותיו מספר טכניקות ריקוד מורכבות, אשר הידועה ביותר מביניהן היא \"הליכת הירח\". הסגנון המוזיקלי, הסגנון הווקאלי והכוריאוגרפיה הייחודית של ג'קסון זכו לפופולריות עצומה, אשר חצתה פערי דורות, גזעים ותרבויות. הקריירה המוזיקלית של ג'קסון היוותה השראה למיליוני אנשים ברחבי העולם ואמנים רבים בתחום המוזיקה והריקוד הושפעו ממנו.\nהישגים נוספים לג'קסון כוללים בין היתר שבירת מספר שיאים עולמיים שנכנסו לספר השיאים של גינס: \"האמן שזכה ביותר פרסים מכל אמן אחר\" (15 פרסי גראמי, 26 פרסי המוזיקה האמריקאית, 17 סינגלים אשר הגיעו למקום ראשון במצעד הפזמונים האמריקאי, ארבעה מתוכם של חמישיית הג'קסונים), ו\"התרומה הגבוהה ביותר של זמר פופ עבור צדקה\".\nלאורך השנים עיתונים שונים ברחבי העולם עסקו באינטנסיביות בחייו הפרטיים של ג'קסון, בשינויים הקיצוניים במראהו החיצוני (מבנה אפו, צבע עורו, ועוד), במערכות היחסים שניהל, וכן בהאשמות כי ביצע סדרה ארוכה של מעשים מגונים בילדים. בשנת 2019 יצא סרט תיעודי העוסק בהיסטוריה הבעייתית של ג'קסון עם ילדים.\nג'קסון נפטר ב-25 ביוני 2009 מדום לב בשל מנת יתר של הסם פרופופול, סם הרדמה המשמש בניתוחים. מותו אירע במהלך ההכנות לסבב הופעותיו האחרון, \"This Is It\". רופאו האישי של ג'קסון, קונראד מארי, הורשע בהריגה שלא מרצון, ונידון לארבע שנות מאסר, מתוכן ריצה שנתיים בפועל.\nב-2008 דורג ג'קסון במקום ה-25 ברשימת 100 הזמרים הגדולים בכל הזמנים של המגזין \"רולינג סטון\".",
    "pageid": 8346
  },
  {
    "title": "מערת המכפלה",
    "extract": "מערת המכפלה (מכונה בערבית: ‏‏Ⓘ‏, בתעתיק מדויק: אלחרם אלאבראהימי, תרגום: \"המקום הקדוש של אברהם\") היא מבנה במזרח העיר חברון. על פי המסורת היהודית והכתובים, המערה היא מקום קבורתם של אדם וחווה; אבות האומה אברהם, יצחק ויעקב; ואמהות האומה שרה, רבקה ולאה (חוץ מרחל, שנקברה בקבר רחל בבית לחם). מערת המכפלה היא מהמקומות המקודשים ביותר ליהדות ולאסלאם.",
    "pageid": 6291
  },
  {
    "title": "מרב מיכאלי",
    "extract": "מרב מיכאלי (נולדה ב־24 בנובמבר 1966, י\"א בכסלו ה'תשכ\"ז) היא פוליטיקאית ישראלית, יושבת ראש מפלגת העבודה לשעבר וחברת כנסת מטעמה. כיהנה כשרת התחבורה והבטיחות בדרכים בממשלה ה-36. לפני בחירתה לכנסת נודעה כאשת טלוויזיה ורדיו, מרצה בנושאי תקשורת ומגדר, ופובליציסטית.",
    "pageid": 142298
  },
  {
    "title": "סינתיה אריבו",
    "extract": "סינתיה אריבו (באנגלית: Cynthia Onyedinmanasu Chinasaokwu Erivo; נולדה ב-8 בינואר 1987) היא שחקנית וזמרת אנגלייה. נודעה בתפקידה במחזמר \"הצבע ארגמן\" (2017-2015) שהועלה בברודוויי עליו זכתה בפרס טוני לשחקנית הטובה ביותר במחזמר, ובפרסי אמי וגראמי. בשנת 2019, גילמה את הארייט טאבמן בסרט הביוגרפיה \"הארייט\", עבורה הייתה מועמדת לפרס אוסקר לשחקנית הטובה ביותר. פרסומה גדל כששיחקה בתפקיד אלפבה בסרט מרשעת בשנת 2024.",
    "pageid": 1805558
  },
  {
    "title": "עוצבת האש",
    "extract": "אוגדה 98, הידועה בכינויה עוצבת האש, היא אוגדה סדירה מובחרת של חטיבות צנחנים וקומנדו בצה\"ל. האוגדה כפופה לפיקוד המרכז, ולוחמיה מתמחים בביצוע איגוף אנכי בצניחה, או נחיתת סער באמצעות מסוקי סער ומטוסי תובלה, ולחימה בעומק שטח האויב.",
    "pageid": 411420
  },
  {
    "title": "עמוס תמם",
    "extract": "עמוס תמם (נולד ב-6 בספטמבר 1977) הוא שחקן ישראלי, שלוש פעמים זוכה פרס האקדמיה הישראלית לטלוויזיה (2012, 2021 ו-2022).",
    "pageid": 96478
  },
  {
    "title": "פורמולה 1 עונת 2025",
    "extract": "עונת 2025 היא העונה ה-76 של אליפות הפורמולה 1. בעונה מתוכננים להתקיים 24 מרוצים. מקלארן זכתה באליפות היצרנים בפעם השנייה ברציפות.",
    "pageid": 2328051
  },
  {
    "title": "פות",
    "extract": "פּוֹת (בלטינית: Vulva) היא מכלול של איברי מין חיצוניים הנמצאים במפשעה הנקבית.\nתפקידיה הביולוגיים העיקריים של הפות כוללים מתן שתן, לידה, יחסי מין והפרשת נוזלי הווסת. הפות מתפתחת בשלבים אחדים, בעיקר בתקופת ההיריון ובגיל ההתבגרות. על פתח הנרתיק, הדגדגן ופתח צינור השופכה מגינות שפתי הפות.\nבפות ובמיוחד בדגדגן מצויים תאי עצב בריכוז גבוה יחסית לאיברי גוף אחרים, ומכאן הרגישות הרבה לכאב או לעונג (שנועד מבחינה ביולוגית לשמש תמריץ לקיום פעילות מינית).",
    "pageid": 63162
  },
  {
    "title": "רסאן עליאן",
    "extract": "רסאן עליאן או ע'סאן עליאן (בערבית: غسان عليان; נולד ב-21 במרץ 1972) הוא קצין בצה\"ל בדרגת אלוף, המשרת כמתאם פעולות הממשלה בשטחים. קודם לכן שירת בין היתר כראש המנהל האזרחי, ראש מטה פיקוד המרכז, קצין חי\"ר וצנחנים ראשי ומפקד חטיבת גולני.",
    "pageid": 1143614
  },
  {
    "title": "רצח כתוב היטב",
    "extract": "רצח כתוב היטב (באנגלית: Knives Out) הוא סרט אמריקאי משנת 2019 מסוגת הקומדיה השחורה והמסתורין, שכתב וביים ריאן ג'ונסון. הסרט מתואר כמעשה מודרני על תעלומת רצח מסוגת \"מי עשה זאת\", העוקב אחר התכנסות משפחתית שהשתבשה להחריד, לאחר מותו של אבי המשפחה, בחקירה שמוביל בלש אמן בשם בנואה בלאנק. בסרט מככבים אנסמבל שחקנים כדוגמת דניאל קרייג, כריס אוונס, אנה דה ארמס, ג'יימי לי קרטיס, מייקל שאנון, דון ג'ונסון, טוני קולט, לקית' סטנפילד, קתרין לנגפורד, ג'יידן מארטל וכריסטופר פלאמר.\nהסרט הוקרן בבכורה עולמית בפסטיבל הסרטים הבינלאומי בטורונטו ב-7 בספטמבר 2019, והוא יצא לאקרנים בארצות הברית ב-27 בנובמבר 2019, על ידי חברת Lionsgate. בפברואר 2020 החברה הודיעה על פיתוח סרט המשך המבוסס על הדמות שגילם קרייג, של הבלש בנואה בלאן.",
    "pageid": 1755160
  },
  {
    "title": "שחר טבוך",
    "extract": "שחר טבוך (נולד ב-18 במרץ 1999) הוא שחקן, זמר ומנחה ישראלי.",
    "pageid": 1812513
  },
  {
    "title": "שניאור זלמן מלאדי",
    "extract": "רבי שניאור זלמן מלאדי (ליוזנה, ה'תק\"ה–ה'תק\"ט, 1745–1749 – פני (רו'), כ\"ד בטבת ה'תקע\"ג, 26 בדצמבר 1812; מכונה: אדמו\"ר הזקן, בעל התניא, הגר\"ז או \"הרב\") היה אדמו\"ר, פוסק, מייסד חסידות חב\"ד ומנהיגה הראשון עד לפטירתו.\nתחילה שימש כ\"מגיד מישרים\" של הקהילה היהודית בליוזנה ולאחר מכן עבר ללאדי. בין השנים ה'תקל\"ז ל-ה'תקס\"ב הנהיג את תנועת החסידות ברוסיה הלבנה, תחילה לצד רבי ישכר בר מלובביץ' ורבי ישראל מפולוצק, ולאחר מכן לבדו.\nספריו המרכזיים הם ספר התניא, ספר היסוד של חסידות חב\"ד, וכן שולחן ערוך הרב.",
    "pageid": 7877
  },
  {
    "title": "שרה פכטר",
    "extract": "שרה פכטר היא עיתונאית, סופרת חרדית ישראלית, אשת יחסי ציבור ושדכנית.",
    "pageid": 1436965
  },
  {
    "title": "שרון טייכר",
    "extract": "שרון טייכר (נולד ב-17 בדצמבר 1971) הוא שחקן, תסריטאי, קומיקאי, שדרן רדיו ומגיש טלוויזיה ישראלי.",
    "pageid": 249295
  },
  {
    "title": "תוכנית ארז",
    "extract": "תוכנית ארז - (יחידה 169) היא מסלול עילית להכשרה ולפיתוח של מפקדים קרביים עבור יחידות השדה של צה״ל. התוכנית מייעדת את חניכיה לשירות בתפקידי מ\"מ ומ\"פ בכל יחידות השדה והקומנדו בזרוע היבשה.",
    "pageid": 2186102
  },
  {
    "title": "תנ\"ך",
    "extract": "הַתָּנָ״ךְ (ראשי תיבות של תורה, נביאים וכתובים), או המקרא, הוא כינוי לקובץ הספרים המרכיבים כתבי הקודש היסודיים של היהדות. התנ\"ך נכתב ונערך לאורך מאות שנים, והמאוחר שבספריו נכתב כמאה ושישים שנה לפני תחילת ספירת הנוצרים. תהליך הקנוניזציה של ספרי התנ\"ך היה ארוך אף הוא, ועודנו מושא להשערות החוקרים, כשלפי מרבית ההערכות הושלם בין המאה ה-2 לפנה\"ס למאה השנייה לספירה. הטקסט המוכר של התנ\"ך העברי הוא נוסח המסורה, שהיה מגובש לכל המאוחר במאה העשירית. שפת ספרי התנ\"ך היא עברית, אולם היא מכילה מיעוט של קטעים בשפה הארמית המקראית.\nהתנ\"ך מהווה מוקד מרכזי לתרבות היהודית לדורותיה. הספרים שנכללו בקאנון התנ\"ך העברי הם גם חלק מכתבי הקודש של הנצרות, ויחד עם כמה מן הספרים החיצוניים שלא נשמרו ביהדות, הם מרכיבים את הברית הישנה הנוצרית. ברבים מהזרמים הפרוטסטנטיים הוצאו הספרים החיצוניים בשלמותם מברית הישנה במאה ה-19, והיא זהה לתנ\"ך מבחינת תוכן הספרים. הברית הישנה מרכיבה יחד עם הברית החדשה את הביבליה הנוצרית, שהיא סדרת הספרים בעלת התפוצה הגדולה ביותר בתולדות האנושות והספר שתורגם למספר השפות הרב ביותר. עקב זאת, התנ\"ך השפיע בצורה עצומה על התרבות והיצירה האנושית. מספר רב של יצירות אמנות מספרות דרך פיסול ועד ציור ומוזיקה, מהמופתיות בהיסטוריה האנושית נוצרו בהשפעתו והשראתו. בדת האסלאם, התנ\"ך אינו נחשב ספר קדוש, אולם אפשר למצוא השפעות ממנו בקוראן ובמסורת המוסלמית. חלק מסיפורי התנ\"ך מופיעים בקוראן, אם כי בגרסאות שונות.",
    "pageid": 748
  },
  {
    "title": "קטגוריה:קליפורניה: ערים",
    "extract": "ערים במדינת קליפורניה שבארצות הברית.\nלרשימת הערים לפי מאפיינים שונים במדינת קליפורניה שבארצות הברית ראו שיחת קטגוריה:קליפורניה: ערים.",
    "pageid": 65062
  },
  {
    "title": "אביתר בנאי",
    "extract": "אביתר בנאי (נולד ב-8 בפברואר 1973, ו' באדר א' ה'תשל\"ג) הוא זמר-יוצר ישראלי, זוכה פרס אקו\"ם ופרס שר החינוך למפעל חיים. בנאי ידוע בסגנונו המיוחד, בלחניו המורכבים ובמילות שיריו העמוקות העוסקות בנושאים שונים הקשורים בנפש האדם.",
    "pageid": 98330
  },
  {
    "title": "אברהם יצחק הכהן קוק",
    "extract": "הרב אברהם יצחק הכהן קוּק (7 בספטמבר 1865, ט\"ז באלול ה'תרכ\"ה – 1 בספטמבר 1935, ג' באלול ה'תרצ\"ה), המכונה גם הראי\"ה (ראשי תיבות של שמו), הרב קוּק בציבור הרחב ומרן הרב זצ\"ל או הרב על ידי ממשיכי דרכו, היה פוסק והוגה דעות, מגדולי הרבנים בארץ ישראל במחצית הראשונה של המאה ה-20. נחשב לאחד מאבות הציונות הדתית. הגותו שעלתה על הכתב, בעיקר בתחומי ההלכה, האגדה, הפילוסופיה והמוסר, היא מרכיב משמעותי בהשקפת העולם של זרמים שונים בציונות הדתית, בהגות הציונית הכללית, ובהגות היהודית בכללה, ובכלל זה באורתודוקסיה המודרנית. פסיקותיו מהוות בקרב הציונות הדתית יסוד לפסיקה ביחס לשלטון יהודי בימינו, מצוות התלויות בארץ ועוד.\nהרב קוק עלה לארץ ישראל בראשית ימי העלייה השנייה, ופיתח משנה פילוסופית־קבלית שהתמודדה עם המודרניות והייתה אוהדת ביחס לציונות וליישוב החדש. הוא התמנה לרבן של יפו והמושבות, ולאחר מלחמת העולם הראשונה לרבה האשכנזי של ירושלים. הוא הקים את הרבנות הראשית לארץ ישראל וכיהן כרב הראשי האשכנזי הראשון, וכן ייסד את ישיבת מרכז הרב בירושלים ועמד בראשה. פעילותו עוררה התנגדות חריפה מצד חוגים חרדים קנאיים.\nארכיונו נמצא במכון גנזים אשר בבית אריאלה בתל אביב.",
    "pageid": 7362
  },
  {
    "title": "אגם בוחבוט",
    "extract": "אגם בוחבוט (נולדה ב-8 בדצמבר 2003) היא זמרת, שחקנית, מדבבת ומנחת טלוויזיה ישראלית. זוכת העונה השנייה של תוכנית המציאות \"בית ספר למוסיקה\".",
    "pageid": 1395978
  },
  {
    "title": "אהוד ברק",
    "extract": "אהוד ברק (במקור: ברוֹג; נולד ב־12 בפברואר 1942, כ\"ה בשבט ה'תש\"ב) הוא איש צבא, פוליטיקאי ואיש עסקים ישראלי, שכיהן כראש ממשלת ישראל העשירי (1999–2001). ברק כיהן גם כשר הביטחון (2007–2013), שר החוץ (1995–1996) וכרמטכ\"ל ה־14 של צה\"ל (1991–1995) ו\"החייל המעוטר ביותר בצה\"ל\". ברק היה חבר הכנסת מטעם מפלגת העבודה ומפלגת העצמאות ועמד בראשן.\nבמהלך כהונתו בראשות ממשלת ישראל העשרים ושמונה נסוג צה\"ל מדרום לבנון, פרצה האינתיפאדה השנייה (לאחר כישלון המשא ומתן המדיני עם הרשות הפלסטינית בוועידת קמפ דייוויד ובוועידת טאבה), וישראל ניהלה שיחות שלום עם סוריה בוועידת שפרדסטאון. במהלך כהונתו כשר הביטחון תקף חיל האוויר את הכור הגרעיני בסוריה, והוצאו לפועל מבצע עופרת יצוקה ומבצע עמוד ענן.",
    "pageid": 524
  },
  {
    "title": "אורית סטרוק",
    "extract": "אורית מלכה סטרוּק (נולדה ב-15 במרץ 1960, ט\"ז באדר ה'תש\"ך) היא שרת ההתיישבות והמשימות הלאומיות וחברת הכנסת מטעם מפלגת האיחוד הלאומי בסיעת הציונות הדתית. הקימה את \"ארגון זכויות האדם ביש\"ע\" ועמדה בראשו בין השנים 2004–2012.",
    "pageid": 297722
  },
  {
    "title": "אלי כהן (מרגל)",
    "extract": "אליהו (אלי) כהן (6 בדצמבר 1924, ט' בכסלו ה'תרפ\"ה – 18 במאי 1965, ט\"ז באייר ה'תשכ\"ה) היה מרגל ישראלי מטעם \"המוסד\" אשר פעל בסוריה. נודע כאחד מגדולי המרגלים של ישראל, ולימים כונה \"האיש שלנו בדמשק\". אלי כהן התיידד עם הצמרת הפוליטית והצבאית של סוריה, השיג חדירה נדירה לצמרת השלטון הסורי, ונעשה יועץ למקבלי החלטות בכירים. הוא סייע רבות לצה\"ל להתמודד עם ההתקפות הסוריות בשנים 1962–1964, סיפק לישראל מידע מודיעיני מדויק על מוצבי הצבא הסורי ברמת הגולן, כולל פרטים שסייעו לצה\"ל בלחימה במלחמת ששת הימים.\nאחת מהצלחותיו הבולטות הייתה חשיפת מיקום המוצבים באמצעות עצים שנשתלו על פי עצתו, מידע שהפך ליתרון טקטי מכריע. כהן העביר גם אזהרות מוקדמות על תוכניות סוריות כמו הטיית מי הירדן וחבלה במוביל הארצי אשר היו עלולות לפגוע בישראל, וכן חשף קשרים אזוריים ותכנוני מלחמה של סוריה עם מדינות ערביות נוספות. פעילותו תרמה תרומה מכרעת לביטחון ישראל והפכה אותו לאחד מהמרגלים הבולטים והמשפיעים בתולדות המדינה.\nבינואר 1965 נחשף ונתפס. לאחר תפיסתו נערך לכהן משפט פומבי קצר ובסיומו נגזר עליו גזר דין מוות. הסורים סירבו לבקשות ישראל והקהילה הבינלאומית, כולל האפיפיור, ממשלת צרפת וגופים הומניטריים, להמתיק את עונשו. הם לא רצו להיתפס כחלשים או כמושפעים מלחצים חיצוניים, במיוחד בעידן שבו המשטר נאבק על יציבותו מול פלגים פנימיים וקיצוניים בצבא. ב-18 במאי 1965 הוצא להורג בתלייה בדמשק שבסוריה. כהן הצליח לחדור לעומק הצמרת הסורית ולהשפיל את מערכת הביטחון הסורית בפומבי. הסורים ראו בכך פגיעה קשה בכבודם וביוקרתם הבינלאומית. השלטון, במיוחד בתקופה שבה היה נתון לחוסר יציבות פנימי, ביקש להחזיר לעצמו את השליטה והכבוד באמצעות עונש חמור. הוצאתו להורג של כהן נועדה להרתיע את ישראל ומדינות אחרות מלנסות לרגל בתוך סוריה. זו הייתה הפגנת כוח של המשטר הסורי, שנועדה להבהיר כי כל ניסיון חדירה לשטחם ייענה בעונש הקשה ביותר.\nלמרות מאמצים דיפלומטיים לאורך השנים, סירבה סוריה שוב ושוב להחזיר את גופתו של כהן לישראל. היא רואה בגופתו קלף מיקוח מול ישראל. החזרת הגופה נתפסת בעיניהם כהודאה בכישלון וכפגיעה בכבוד הלאומי.",
    "pageid": 14152
  },
  {
    "title": "אסי עזר",
    "extract": "אסי עזר (נולד ב-10 ביוני 1979) הוא מנחה טלוויזיה, שדרן רדיו, שחקן ותסריטאי ישראלי.",
    "pageid": 219270
  },
  {
    "title": "בילי אייליש",
    "extract": "בילי אָייליש פייראט ביירד או'קונל (באנגלית: Billie Eilish Pirate Baird O'Connell; נולדה ב-18 בדצמבר 2001) היא זמרת-יוצרת, מלחינה ופזמונאית אמריקאית. היא זכתה לתשומת לב ראשונה כאשר הוציאה בשנת 2015 את סינגל הבכורה שלה, \"Ocean Eyes\", ב-SoundCloud. לאחר צאתו, פנו לאייליש חברות התקליטים אינטרסקופ ודארק-רום. ב-11 באוגוסט 2017 יצא המיני-אלבום הראשון שלה, Don't Smile at Me, שזכה להצלחה רבה. בעקבות הצלחת המיני-אלבום, אפל מיוזיק הכתירו את אייליש כאמנית החדשה הבאה שלהם.\nב-29 במרץ 2019 יצא אלבום הבכורה של אייליש, When We All Fall Asleep, Where Do We Go? שהופיע לראשונה במקום הראשון במצעד הבילבורד 200, והפך לאחד האלבומים הנמכרים ביותר בשנת 2019. האלבום הגיע למקום הראשון ברוב המצעדים בעולם, ביניהם ארצות הברית, ובריטניה. הסינגל החמישי מהאלבום \"Bad Guy\", הגיע למקום הראשון במצעד הבילבורד הוט 100. בשנת 2020 ביצעה את שיר הנושא \"No Time to Die\" עבור אחד מסרטי ג'יימס בונד באותו השם. השיר הגיע למקום הראשון במצעד הסינגלים הבריטי. מאוחר יותר, הסינגלים שלה \"Everything I Wanted\" ו-\"Therefore I Am\" הגיעו לעשיריות הפותחות בארצות הברית ובריטניה. אלבום אולפן השני שלה, Happier Than Ever יצא לאור ב-30 ביולי 2021 והגיע למספר 1 ב-25 מדינות.\nבין הפרסים שזכתה בהם ניתן למנות: תשעה פרסי גראמי, שני פרסי המוזיקה האמריקאית, שני שיאי גינס, שלושה פרסי הווידאו קליפים של MTV ופרס המוזיקה בריטית. כמו כן, היא האדם הצעיר ביותר והשני בהיסטוריה שזכה בארבע הקטגוריות העיקריות בטקס פרסי גראמי – \"תגלית השנה\", \"הקלטת השנה\", \"שיר השנה\" ו\"אלבום השנה\" – באותו הטקס. בשנת 2019, הציב אותה המגזין טיים ברשימה הבאה של טיים 100. בנוסף לכך, הוכתרה אייליש על ידי איגוד תעשיית ההקלטות האמריקאי כאמן ה-26 במרבית תוארי המכירות בארצות הברית. בשנת 2022 זכתה בפרס האוסקר לשיר המקורי הטוב ביותר \"No Time to Die\". ובשנת 2024 בפרס האוסקר לשיר המקורי הטוב ביותר \"What Was I Made For?\".",
    "pageid": 1674920
  },
  {
    "title": "ג'יימי קמפבל באוור",
    "extract": "ג'יימס מטקאלף \"ג'יימי\" קמפבל באוור (באנגלית: James Metcalfe \"Jamie\" Campbell Bower; נולד ב-22 בנובמבר 1988) הוא שחקן, זמר ודוגמן אנגלי. באוור ידוע בעיקר מתפקידיו בסרט \"סוויני טוד: הספר השטן מרחוב פליט\" של טים ברטון, בסדרת סרטי \"דמדומים\" ובסדרת הטלוויזיה \"דברים מוזרים\".",
    "pageid": 1077950
  },
  {
    "title": "גיד הנשה",
    "extract": "גיד הַנָּשֶׁה הוא גיד על כף הירך האחורית של חיה או בהמה, שאותו אסור לאכול על פי ההלכה היהודית. האיסור נקשר בתורה עם סיפור מאבקו של יעקב במלאך. יעקב אומנם ניצח אך נותר צולע עקב פגיעה בגיד הנשה.\nנהוג לזהות כיום מבחינה אנטומית את גיד הנשה עם עצב השת שעובר מהאגן דרך נקב השת הגדול של עצם השת, עובר ירך ומעצב חלק ניכר של הגפים התחתונות.\nשם מסורתי ליהדות בסין הוא \"דת הסרת הגיד\" (挑筋教, tiǎo jīn jiāo).",
    "pageid": 153578
  },
  {
    "title": "דולב חזיזה",
    "extract": "דולב יצחק חזיזה (נולד ב-5 ביולי 1995) הוא כדורגלן ישראלי המשחק בעמדות הקשר ההתקפי והקיצוני במכבי חיפה מליגת העל, בה הוא גם משמש כקפטן, ובנבחרת ישראל.",
    "pageid": 1689751
  },
  {
    "title": "דונה גרציה נשיא",
    "extract": "דונה גרציה נשיא (בפורטוגזית: Doña Gracia Nasi) או גרציה מנדש/מנדס נשיא (בפורטוגזית: Gracia Mendes Nasi), בשמה העברי: חנה גרשיה נשיא (י\"ב בתמוז ה'ר\"ע – כ\"ג בחשוון ה'ש\"ל) ובשמהּ הנוצרי: ביאטריס דה לונה מיקז (בפורטוגזית: Beatriz/Beatrice de Luna Miques,‏ 20 ביוני 1510 – 3 בנובמבר 1569) הייתה אשת עסקים, נדבנית ומדינאית פורטוגלית אנוסה שחזרה ליהדות.",
    "pageid": 169907
  },
  {
    "title": "האנטומיה של גריי (סדרת טלוויזיה)",
    "extract": "האנטומיה של גריי (באנגלית: Grey's Anatomy) היא סדרת טלוויזיה אמריקאית העוסקת בדרמה רפואית שעלתה לשידור לראשונה ב-27 במרץ 2005, שנוצרה על ידי שונדה ריימס ומשודרת בערוץ טלוויזיה \"ABC\". הסדרה מתמקדת בחייהם של סטאז'רים לרפואה, רופאים מתמחים, ורופאים מומחים בכירורגיה כשהם מתפתחים לרופאים ותיקים תוך איזון יחסים אישיים ומקצועיים. הכותרת היא רמז לאנטומיה של גריי, ספר לימוד קלאסי של האנטומיה האנושית שפורסם לראשונה ב-1858 בלונדון ונכתב על ידי הנרי גריי. שונדה ריימס פיתחה את הפיילוט והמשיכה לכתוב לסדרה עד 2015. כריסטה ורנוף, שעבדה בעבר עם ריימס, היא כעת המפיקה הבכירה של הסדרה. ריימס היה גם אחד מהמפיקים בפועל לצד בטסי בירס, מארק גורדון, כריסטה ורנוף, רוב קורן, מארק וילדינג, אלן היינברג ואלן פומפאו. אף על פי שהסדרה מתרחשת בסיאטל שבוושינגטון, היא מצולמת בעיקר בלוס אנג'לס, קליפורניה, ובוונקובר, קולומביה הבריטית.\nהסדרה סובבת סביב דמותה של ד\"ר מרדית' גריי (אלן פומפאו), עד מחצית העונה ה-19 שלה, שלאחריה היא עוברת לפורמט אנסמבלי יותר, כאשר פומפאו תופיע רק ב-8 פרקים בעונה 19. גריי מוצגת לראשונה כמתמחה ואחר כך הופכת להיות ראש הכירורגיה הכללית, תוך הצגת סיבוכי חייו של מנתח. צוות השחקנים המקורי כלל תשעה שחקנים: אלן פומפאו, סנדרה או, קתרין הייגל, ג'סטין צ'יימברס, טי אר נייט, צ'נדרה וילסון, ג'יימס פיקנס, איזאיה וושינגטון ופטריק דמפסי. צוות השחקנים עבר שינויים גדולים במהלך הסדרה. בתחילת העונה ה-19, לתוכנית היה צוות גדול של 18 שחקנים – כולל שלושה שחקנים מהצוות המקורי (פומפאו, וילסון ופיקנס).\nהאנטומיה של גריי היא תוכנית הפריים-טיים התסריטאית הארוכה ביותר המשודרת כעת ב-ABC, וסדרת הפריים-טיים התסריטאית הארוכה ביותר שמועברת על ידי ABC. הצלחת הסדרה הזניקה רבים מכוכביה, כולל את פומפאו, דמפסי ואוה, להכרה עולמית; הם היו בין חמשת שחקני הטלוויזיה המרוויחים ביותר ב-2013. בעוד שהרייטינג של התוכנית ירד במהלך ההרצה (היא הייתה פעם בין עשר התוכניות המובילות בארצות הברית), היא עדיין אחת התוכניות עם הדירוג הגבוה ביותר מבין 18–49 הדמוגרפיות, והמספר 3 דרמה בכל הטלוויזיה המשודרת בארצות הברית. הסדרה הייתה התוכנית המרוויחה ביותר בטלוויזיה מבחינת פרסום בעונת 2007–2008; בשנת 2017, הוא דורג במקום העשירי ברשימה. בעונתה ה-15, האנטומיה של גריי דורגה כדרמה בעלת הדירוג הגבוה ביותר של ABC. נכון ל-28 בפברואר 2019, זו הייתה סדרת הדרמה הרפואית האמריקאית בפריים-טיים הארוכה ביותר. ב-10 במאי 2019, הסדרה חודשה לעונה 16 ו-17. העונה ה-16 עלתה לראשונה ב-26 בספטמבר 2019. העונה ה-17 עלתה לראשונה ב-12 בנובמבר 2020, כחודשיים מאוחר מהרגיל, עקב עיכובים בהפקה שנגרמו על ידי מגפת הקורונה. ב-10 במאי 2021, הסדרה חודשה לעונה 18, כאשר פומפאו, וילסון ופיקנס חזרו כולם. העונה ה-18 עלתה לראשונה ב-30 בספטמבר 2021. בינואר 2022, הסדרה חודשה לעונה 19, כאשר פומפאו הכריזה שתופיע כדמות לא מרכזית בסדרה. ב-14 במרץ 2024, עלתה לראשונה ה-20. ב-2 באפריל 2024, חודשה הסדרה לעונה ה-21, אשר עלתה לשידור ב-30 בספטמבר. ב-3 באפריל 2025, רשת השידור ABC חידשה את הסדרה לעונה 22, אשר תעלה לשידור ב-9 באוקטובר 2025. לתוכנית היו סדרות ספין-אוף הנקראות \"מרפאה פרטית\" (2007–2013), ו-\"תחנה 19\" (2018–2024).\nב-8 בינואר 2025, הוכרז שהפקת הסדרה הופסקה זמנית עקב השריפות המתמשכות באזור דרום קליפורניה, שם מצולמת התוכנית.\nהסדרה שודרה בישראל בחברות HOT, Yes, סלקום TV ובפרטנר TV. החל מ-16 ביוני 2022 הסדרה זמינה במלואה בשירות הסטרימינג דיסני+.",
    "pageid": 241339
  },
  {
    "title": "הבורר",
    "extract": "הבורר היא סדרת טלוויזיה ישראלית מסוג דרמת פשע. הסדרה שודרה בחברת HOT החל מ-27 במאי 2007 ועד 1 בינואר 2014, במשך 45 פרקים לאורך 4 עונות. יוצריה הם רשף לוי ושי כנות. לוי כתב את כל פרקיה וכנות ביים אותה.\nהעלילה מגוללת את סיפורו של נדב פלדמן, עובד סוציאלי צעיר, המגלה כי הוא מאומץ ומוצא עצמו בנבכי משפחתו של אביו הביולוגי, ברוך אסולין, מראשי הפשע המאורגן בישראל, המכונה \"הבורר\", עקב פעילותו כבורר בסכסוכי העולם התחתון. הסדרה מתמקדת בשילוב בין הדרמטי למותח, בעימות שבין החברה בכללה לנורמות של עולם הפשע, ובמיוחד בנורמות ובקודי ההתנהגות של העולם התחתון. בין השאר מבליטה הסדרה, באופן סאטירי, את הניגוד בין אדיקותם הדתית של הדמויות לבין זלזול מופגן בחיי אדם.\nהסדרה שודרה מספר פעמים בשידורים חוזרים בערוצים HOT3 ו-HOT Plus, וזמינה לצפייה בשירות ה-VOD. כמו כן שודרה בחלקה גם בערוץ 2. בשנת 2016 שודרה הסדרה לראשונה ב-yes, בערוץ yes קולנוע ישראלי באפיק 6, ובשנת 2019 גם בערוץ 24.",
    "pageid": 372582
  },
  {
    "title": "הבחירות לכנסת העשרים ושש",
    "extract": "הבחירות לכנסת העשרים ושש צפויות להתקיים ב־27 באוקטובר 2026, ט\"ז בחשוון ה'תשפ\"ז, אלא אם כן הן תוקדמנה. תוצאות הבחירות יקבעו את הרכב הכנסת העשרים ושש.",
    "pageid": 2174833
  },
  {
    "title": "הונג קונג",
    "extract": "הונג קונג, או בשמה הרשמי, \"הונג קונג – האזור המנהלי המיוחד של הרפובליקה העממית של סין\" (בסינית מסורתית: 中華人民共和國香港特別行政區, בפין-יין: Zhōnghuá rénmín gònghéguó xiānggǎng tèbié xíngzhèngqū ‏‏Ⓘ‏; באנגלית: Hong Kong, בסינית מסורתית: 香港) הוא אחד משני אזורים מנהליים מיוחדים ברפובליקה העממית של סין (השני הוא מקאו). פירוש שמה המקורי בסינית הוא \"הנמל הריחני\".\nהונג קונג הייתה מושבה בריטית עד 1 ביולי 1997, כאשר הוחזרה למשטר הסיני, לפי הסכם מדיני. תחת מדיניות רשמית של \"מדינה אחת, שתי שיטות\" קיבלה הונג קונג מידה רבה של אוטונומיה תחת השלטון הסיני, וממשיכה לקיים מערכת משפט, מטבע, מכס והגירה משלה, כמו גם נהיגה בצד שמאל של הכביש, כמקובל במושבות בריטיות. רק מערכת ההגנה הצבאית והיחסים הדיפלומטיים נתונים תחת חסות הממשלה המרכזית בבייג'ינג. בשנת 2020 העבירה סין את \"חוק הביטחון הלאומי\" שאוסר על אזרחים \"לחתור תחת סין\", וקבוצות מחאה בהונג-קונג טענו שהחוק מסמן את תום תקופת \"מדינה אחת, שתי שיטות\".\nהונג קונג מורכבת מהאי הונג קונג, קאולון והטריטוריות החדשות. חצי האי קאולון מחובר לטריטוריות החדשות בצפון, המתחברות לשטח סין עצמה מעבר לנהר סם צ'אן. בסך הכל, כולל שטח הונג קונג 236 איים קטנים, שהגדול בהם הוא לנטאו והשני בגודלו והמאוכלס ביותר הוא האי הונג קונג. האי הזעיר אפ ליי צ'או שליד נמל אברדין נחשב לאי השני בעולם בצפיפות אוכלוסייתו (שני רק לאיון סנטה קרוז (אנגלית) שבקולומביה).\nלהונג קונג כלכלה משגשגת, והיא מבין הכלכלות החופשיות ביותר בעולם, המבוססת במידה רבה על סחר בינלאומי. למרות היותה אי קטן בגודלו, הונג קונג תופסת את המקום העשירי בעולם בהיקף הסחר שלה ומהווה את מרכז הבנקאות ה-11 בגודלו בעולם. המטבע בהונג קונג הוא דולר הונג קונגי.",
    "pageid": 15035
  },
  {
    "title": "הכנסת העשרים וחמש",
    "extract": "הכנסת העשרים וחמש היא הכנסת המכהנת, שנבחרה בבחירות שנערכו ב-1 בנובמבר 2022, ז' בחשוון ה'תשפ\"ג, והושבעה ב-15 בנובמבר, כ\"א בחשוון. כנסת זו צפויה לכהן עד לכינוס הכנסת העשרים ושש שתיבחר בבחירות העתידות להתקיים ב-27 באוקטובר 2026, ט\"ז בחשוון ה'תשפ\"ז.\nיושב ראש הכנסת הוא חבר הכנסת אמיר אוחנה מסיעת הליכוד.",
    "pageid": 2111054
  },
  {
    "title": "המוסד למודיעין ולתפקידים מיוחדים",
    "extract": "המוסד למודיעין ולתפקידים מיוחדים, הידוע יותר בשמו המקוצר: המוסד, הוא ארגון במערכת הביטחון הישראלית ואחד מהגופים החברים בקהילת המודיעין הישראלית. המוסד הוא ארגון הביון של ישראל, הממונה על איסוף מידע מסוג מודיעין אנושי ומשימות הפקת מודיעין חשאיות מחוץ לגבולות המדינה, דיפלומטיה חשאית, תפקידים מיוחדים וסיכול יעדים אזרחיים וצבאיים של האויב. למוסד מיוחסות התנקשויות בשורה של מחבלים בכירים בארגוני טרור שנלחמים נגד ישראל ופעולות נגד תוכנית הגרעין האיראנית. בניגוד לצה\"ל ולשירות הביטחון הכללי – יעדיו, מבנהו וסמכויותיו של המוסד אינם מוסדרים בחקיקה. פעילותו כפופה לנהלים שלא פורסמו מעולם. המוסד כפוף למשרד ראש הממשלה.",
    "pageid": 1605
  },
  {
    "title": "העלייה הראשונה",
    "extract": "העלייה הראשונה היא גל עלייה המוני של יהודים לארץ ישראל העות'מאנית משנת תרמ\"ב עד שנת תרס\"ד (1882–1903).\nגל העלייה הגיע בעיקר ממזרח אירופה, עיראק ותימן, וההערכה היא ש־25,000–35,000 יהודים עלו לארץ ישראל העות'מאנית במהלך העלייה הראשונה. במסגרת עלייה זו הוקמו הישוביים החקלאיים הראשונים בעידן המודרני. יישובים אלו נקראו מושבות. אנשי עלייה אלו עסקו במקצועות חופשיים, מסחר וחקלאות.\nבראשית התקופה, ביישוב הישן, מנתה האוכלוסייה היהודית בארץ ישראל כ־26,000 נפש. במשך התקופה באו אליה עולים רבים ממגוון מדינות ביבשות אירופה, אפריקה ואסיה. בסיומה, נאמדה האוכלוסייה היהודית בארץ כ־55,000 נפש.\nתקופת העלייה הראשונה נקראה כך בשל ממדיה הגדולים, ובזכות הצלחתם של העולים לממש לראשונה התיישבות עצמאית עירונית וחקלאית נרחבת בארץ ישראל.\nלאחר הצהרת בלפור בשלהי מלחמת העולם הראשונה החלו פובליציסטים בארץ ישראל לכנות את העלייה הגדולה שצפו שעומדת להגיע בשם העלייה השלישית. בכך הם כיוונו לעליית ששבצר ו־או זרובבל בתור העלייה הראשונה הגדולה, ועליית עזרא כמה עשרות שנים אחר כך בתור העלייה השנייה. לימים, משלא הגיעה העלייה הגדולה המתוכננת, נשתרש השם העלייה השלישית עבור העלייה שאחר המלחמה ואילו לשני הגלים הגדולים שקדמו לה ניתן השם עלייה ראשונה ושנייה.\nמכיוון שהייתה עלייה לארץ ישראל גם בשנים קודמות, המונח \"עלייה ראשונה\" זוכה לביקורת רבה מצד כמה חוקרים.",
    "pageid": 11902
  },
  {
    "title": "הפיצוץ בנמל ביירות",
    "extract": "הפיצוץ בנמל ביירות הוא אירוע רב-נפגעים שהתרחש ב־4 באוגוסט 2020, בו נהרגו 218 איש ולמעלה מ־7,000 נפצעו.\nהפיצוץ התחלק לשני שלבים והתרחש במחסן שהכיל 2,750 טון אמוניום חנקתי, שהוחרם בשנת 2014 מספינה שנאלצה לעגון בנמל. הוא הביא לנזק גדול בנמל וניפוץ חזיתות הזכוכית של מבנים ובתים ברוב שכונות ביירות. הנזק השפיע על אלפי בתים קילומטרים ספורים מאתר הפיצוץ. כתוצאה מהפיצוץ נגרמה רעידת אדמה קטנה, בעוצמה 3.3 בסולם מגניטודה לפי מומנט, הופסקה אספקת החשמל בכל רחבי ביירות, והיא הוכרזה אזור מוכה אסון. חלק מהפצועים מתו במהלך פינויים עקב קריסת בתי החולים מרוב עומס. פצועים קל טופלו בבתי מלון וניתוחים רבים נערכו במסדרונות בתי החולים.\nמספר ימים לאחר הפיצוץ התפטר ראש ממשלת לבנון, חסאן דיאב יחד עם כל חברי הממשלה. כעבור מספר ימים נפתחה חקירה והתובע שניהל את החקירה, פאדי סוואן, הגיש בדצמבר 2020 כתב אישום נגד דיאב, ושלושה שרים בממשלתו, אשר הואשמו ברשלנות. בפברואר 2021 הודח סוואן ובמקומו מונה טארק ביטאר. החקירה הוקפאה בדצמבר 2021.",
    "pageid": 1866209
  },
  {
    "title": "חברות הכי טובות",
    "extract": "חברות הכי טובות הוא מחזה מאת ענת גוב. המחזה מציג את חוויות ההתבגרות לאחר הקמתה של מדינת ישראל מנקודת מבטן של שלוש נערות בתיכון: ללי, סופי ותרצה, ומשלב חוויות התבגרות וערכים בהשתקפות מרכז חייהן.\nבשנת 2001 המחזה יצא לאור בהוצאת הקיבוץ המאוחד.\nהמחזה שימש גם כבסיס לסדרת טלוויזיה. בנובמבר 2006 חברת \"HOT\" עיבדה את המחזה לסדרת דרמה בת שלושה חלקים.",
    "pageid": 285327
  },
  {
    "title": "חשמונאים",
    "extract": "החשמונאים היו שושלת מלוכה יהודית ששלטה בארץ ישראל בחלק מהתקופה ההלניסטית, במאה ה-2 לפנה\"ס עד המאה הראשונה לפנה\"ס, ועל שמה נקראת תת-התקופה: תקופת החשמונאים (או בית חשמונאי).\nהחשמונאים היו צאצאיו של מתתיהו הכהן, אשר הנהיגו את מרד החשמונאים נגד השלטון הסלאוקי בתקופת הבית השני, ולאחר מכן העמידו כוהנים גדולים, מלכים ושליטים. החשמונאים היו המשפחה השלטת ביהודה מעלייתו של מתתיהו הכהן (167 לפנה\"ס) ועד מותו של אחרון מלכי בית חשמונאי, מתתיהו אנטיגונוס השני בשנת 37 לפנה\"ס. לאורך מרבית התקופה הזו, תקופה של הרחבת גבולות הממלכה לראשונה מאז מות צדקיהו, אחרון מלכי בית דוד, הייתה יהודה ממלכה עצמאית בה שלט שליט חשמונאי, כמלך או ככהן גדול.\nלאחר נפילת מלכי בית חשמונאי לא קמה עוד ישות יהודית עצמאית בארץ ישראל, למעט תקופות קצרות בימי המרד הגדול ומרד בר כוכבא, וזאת עד להקמת מדינת ישראל במאה ה-20, כאלפיים שנה לאחר נפילת בית חשמונאי. בתקופת הורדוס חדל בית חשמונאי לתפקד כשושלת שלטונית, וצאצאיו של הורדוס ממרים החשמונאית אינם שייכים עוד לשושלת בית חשמונאי כי אם לשושלת בית הורדוס.",
    "pageid": 4495
  },
  {
    "title": "טורקיה",
    "extract": "טוּרְקִיָּה (מקובל גם: תורכיה; בטורקית: Türkiye), שמה הרשמי רפובליקת טורקיה (Türkiye Cumhuriyeti \"טורְקִיֶה גֻ'מְהוּרִיֶּתִי\"), היא מדינה המשתרעת בימינו על כל חצי האי אסיה הקטנה שבמזרח התיכון, איים מסוימים במזרח הים התיכון, ושטח קטן במערב חבל הבלקן שבדרום-מזרח אירופה. טורקיה גובלת כיום בדרום בים התיכון, בסוריה ובעיראק, במערב בים האגאי, בצפון-מערב ביוון ובבולגריה, בצפון בים השחור, בצפון-מזרח בגאורגיה ובמזרח בארמניה, באזרבייג'ן (דרך נחיצ'יבאן) ובאיראן. שפתה הרשמית היא הטורקית (שעד 1928 נכתבה באותיות האלפבית הערבי, ומאז נכתבת באותיות המבוססות על האלפבית הלטיני).\nהאזור בו נוסדה טורקיה המודרנית היה ערש הולדתן של תרבויות חשובות, בהן האימפריות הביזנטית והעות'מאנית. בשל המיקום האסטרטגי של טורקיה, בנקודת המפגש בין אסיה ואירופה, התרבות הטורקית היא מיזוג אחד ויחיד במינו של המסורת המערבית והמזרחית. יש לה גם חשיבות גאו-פוליטית אסטרטגית משמעותית. רוב תושבי טורקיה מוסלמים.\nטורקיה היא רפובליקה מאוחדת וחוקתית. בשנת 2018 הוחלפה בה שיטת הממשל מפרלמנטרית לנשיאותית לאחר משאל עם.\nמוסטפא כמאל אטאטורק הקים את המערכת הפוליטית שלה ב-1923, לאחר נפילת האימפריה העות'מאנית. טורקיה נמנתה עם החברות המייסדות של האומות המאוחדות, הייתה מייסדת-חברה בארגון לשיתוף פעולה אסלאמי, והצטרפה לנאט\"ו ב-1952. טורקיה של אטאטורק התאפיינה בחילוניות ופתיחות למערב, מאפיינים שנחלשו בתקופתו של ארדואן.\nמאז 2005 מנהלת טורקיה משא ומתן להצטרפות לאיחוד האירופי, כשב-2017 היא נדחתה באופן רשמי על ידי האיחוד עקב \"צעדיה של טורקיה אל עבר משטר אוטוקרטי\". הממשל של ארדואן, מאז עלייתו לשלטון, הנהיג חוקים ותקנות שמגבירים את השפעת האסלאם, ובכך מערערים את השפעת עקרונות ששת החיצים ומחלישים את חופש העיתונות.",
    "pageid": 357
  },
  {
    "title": "יהל\"ם",
    "extract": "יחידה הנדסית למשימות מיוחדות, בראשי תיבות: יהל\"ם (נהגה: יהלום), היא יחידת העילית של חיל ההנדסה הקרבית והפעלתה היא מטכ\"לית. יהל״ם ידועה גם כיחידת ״הקומנדו ההנדסי״ והיא הסמכות ההנדסית הגבוהה ביותר בצה\"ל, ובעלת יכולות מיוחדות הכוללות, בין השאר, פריצה הנדסית, חבלה התקפית, חבלה וסילוק פצצות, הפעלת רובוטים צבאיים, הגנה מפני איומי אב\"כ, קומנדו הנדסי ולוחמת מנהרות.\nהיחידה פועלת הן בצורה עצמאית והן לצד יחידות מיוחדות אחרות. רוב פעולותיה שקטות ומסווגות. בשנים שאחרי יציאת צה\"ל מרצועת הביטחון בדרום לבנון, ועם התרחבות אירועי האינתיפאדה השנייה, גברה בצה\"ל ההכרה בחשיבותה וביכולותיה של היחידה לתת מענה מקצועי ומהיר להריסת בתים ולפירוק מטענים ומלכודים. נפח הפעילות שלה גדל באופן ניכר, והפך לאחד מהגדולים בצה\"ל. ככל שהתרחבה פעילות המחבלים במנהרות ובסליקים, כך נוצר צורך לתת מענה למתווה זה, על ידי לוחמים שמתמחים במנהור, ובאמצעות רובוטים וכלים בלתי מאוישים, שמופעלים ביחידת יהל\"ם. כתוצאה מכך הוחלט על הגדלה משמעותית של היחידה והפיכתה לאגד הנדסי.\n\nתפקידיה של היחידה מגוונים וכוללים ביצוע משימות הנדסה מיוחדות, הריסות מדויקות, פיצוץ מבנים, חבלה בתשתיות האויב, טיפול בחומרי נפץ, הכנת מטענים ופצצות, נטרול מטעני חבלה של האויב, סילוק פצצות, פינוי שדות מוקשים, הנדסה ופריצה בים וביבשה, לוחמת מנהרות, איתור והשמדה של סליקים, מנהרות הברחה ומנהרות טרור. היחידה מפתחת אמצעים ושיטות בתחום ההנדסה ומכשירה לוחמים ביחידה, בחיל ההנדסה הקרבית ובצה\"ל בתחומים הרלוונטיים.",
    "pageid": 327560
  },
  {
    "title": "יואב גלנט",
    "extract": "יואב גָּלַנְט (נולד ב-8 בנובמבר 1958, כ\"ה בחשוון ה'תשי\"ט) הוא איש צבא בדימוס ופוליטיקאי ישראלי, כיהן כחבר הכנסת מטעם מפלגת הליכוד. לשעבר שר הביטחון (כולל בטבח שבעה באוקטובר ובמלחמת חרבות ברזל), שר החינוך, שר העלייה והקליטה ושר הבינוי והשיכון. סיים את שירותו בצה\"ל בדרגת אלוף, ושימש בין היתר כמפקד פיקוד הדרום, מפקד אוגדת עזה ומפקד שייטת 13.",
    "pageid": 205986
  },
  {
    "title": "יוון",
    "extract": "יוון (ביוונית: ‏‏Ⓘ‏, תעתיק: אֵלַדַֿה) או הרפובליקה ההלנית או הדמוקרטיה ההלנית (ביוונית: Ελληνική Δημοκρατία, תעתיק: אֵלִינִיקִי דִֿימוֹקְרַטִיַה) היא מדינה בדרום-מזרח אירופה, השוכנת בקצה הדרומי של חבל הבלקן לחוף הים התיכון. יש בה כ-3,000 איים, והיא גובלת בצפון עם בולגריה, אלבניה ומקדוניה הצפונית, במזרח עם טורקיה והים האגאי, במערב עם הים היוני ובדרום עם הים התיכון.\nבשנת 1981 הצטרפה יוון כחברה בקהילה האירופית, שהפכה בהמשך בשנת 1993 לאיחוד האירופי.",
    "pageid": 1765
  },
  {
    "title": "יחידת דובדבן",
    "extract": "יחידת \"דובדבן\" (יחידה 217) היא יחידה מובחרת בצה\"ל, הפועלת תחת פיקודה של חטיבת עוז (עוצבה 89). היחידה מתמחה בלוחמה בטרור ובפעילות מסוערבת נגד מחבלים.\nלפני שהוכפפה לחטיבת עוז ב־27 בדצמבר 2015, פעלה היחידה תחת פיקודה הישיר של אוגדת איו\"ש מיום הקמתה (יוני 1986).\nתפקידיה של היחידה כוללים משימות מודיעין ומעצרים מורכבים או סיכול ממוקד של מבוקשים ומחבלים (פעילי טרור) בלב שטחים עוינים תוך שימוש ביכולות מתקדמות ומסווגות, כאשר חלק מהפעילות נעשית בצורה מסוערבת (כלומר: הלוחמים מחופשים לעוברי־אורח ערבים). הפעילות מבוצעת בשיתוף עם השב\"כ.",
    "pageid": 110523
  },
  {
    "title": "ים מדר",
    "extract": "ים מדר (נולד ב-21 בדצמבר 2000) הוא כדורסלן ישראלי המשחק בעמדת הרכז בהפועל תל אביב מליגת העל והיורוליג ובנבחרת ישראל. ב-2020 נבחר לשחקן המשתפר בליגת העל בכדורסל, הצעיר ביותר שזכה בתואר, וב-2023 נבחר לכוכב העולה של היורוליג.\nבדראפט ה-NBA‏ 2020 נבחר בבחירה ה-47, על ידי בוסטון סלטיקס.",
    "pageid": 1734363
  },
  {
    "title": "יעל גרוסמן",
    "extract": "יעל חיה גרוסמן (נולדה ב-1982) היא קצינה בצה\"ל בדרגת תת-אלוף, מפקדת יחידת לוטם.",
    "pageid": 2114668
  },
  {
    "title": "ישי שנרב",
    "extract": "ישי שנרב (נולד ביולי 1994) הוא עיתונאי ישראלי, שימש שדרן רדיו בתחנת השידור הצבאית גלי צה\"ל וכותב לעיתון מקור ראשון. בשנים 2017–2022 הגיש את התוכנית \"נכון להבוקר\" בגלי צה\"ל.",
    "pageid": 1518913
  },
  {
    "title": "כנרת בראשי",
    "extract": "כנרת בראשי (נולדה ב-11 באפריל 1974) היא עורכת דין ומנחת טלוויזיה ישראלית. התפרסמה לראשונה כפרקליטתה של \"א' מבית הנשיא\", המתלוננת הראשונה על עבירות מין מצד הנשיא משה קצב.",
    "pageid": 1338197
  },
  {
    "title": "לאה גולדברג",
    "extract": "לאה גולדברג (בגרמנית: Lea Goldberg;‏ 29 במאי 1911, ב' בסיון תרע\"א, קניגסברג, פרוסיה המזרחית, גרמניה – 15 בינואר 1970, ח' בשבט תש\"ל, ירושלים, ישראל) הייתה סופרת מבוגרים וילדים, מתרגמת, מחזאית, ציירת, חוקרת ספרות, עיתונאית ומבקרת תרבות וספרות ישראלית, מהמשוררות העבריות הידועות והחשובות ביותר בעת החדשה. כלת פרס ישראל לספרות ושירה לשנת תש\"ל (1970) ופרופסור לספרות כללית והשוואתית באוניברסיטה העברית בירושלים.\nארכיונה, הכולל מכתבים, מאמרים מחזות טיוטות, כתבי ידי וציורים, מופקד במכון גנזים - ארכיון הסופרות והסופרים בישראל, אשר בבית אריאלה בתל אביב.",
    "pageid": 4166
  },
  {
    "title": "מלחמות ישראל",
    "extract": "מיום הקמתה, נלחמה מדינת ישראל בתשע מלחמות, עברה שתי אינתיפאדות וגלי טרור פלסטיני והייתה מעורבת במספר רב של מבצעים צבאיים, פעולות תגמול, עימותים צבאיים וסבבי לחימה, שאינם מוגדרים כמלחמות. כל אלה מהווים את ההיבט הצבאי במכלול המורכב של יחסי החוץ של ישראל.",
    "pageid": 341
  },
  {
    "title": "מנחם נאמן",
    "extract": "מנחם נאמן (נולד ב-8 באפריל 1938) הוא משפטן ושופט ישראלי. סגן נשיא בית המשפט המחוזי בחיפה בדימוס, מרצה לדיני משפחה באוניברסיטת חיפה ויו\"ר הוועדה הממנה (האספה הכללית) של החברה לאיתור ולהשבת נכסים של נספי השואה. מכהן כיו\"ר ועדת הבחירות המרכזית של מפלגת הליכוד. יקיר העיר חיפה.",
    "pageid": 2422006
  },
  {
    "title": "מעוז צור",
    "extract": "\"מָעוֹז צוּר יְשׁוּעָתִי\" הוא פיוט שנהוג לזמר בימי החנוכה, לאחר הדלקת הנרות. יש הנוהגים לשיר את הפיוט במלואו ויש הנוהגים לשיר רק את הבית הראשון או רק את הבית הראשון והחמישי. מקור הפיוט כנראה באשכנז בתקופת מסעי הצלב. הוא התקבל בכל קהילות ישראל מלבד יהודי תימן, שלא נהגו לאומרו והפיוט נעדר מכל סידורי התפילה שלהם. שמו של מחבר הפיוט רמוז באקרוסטיכון של חמשת הבתים הראשונים: \"מרדכי\".",
    "pageid": 117154
  },
  {
    "title": "מצרים",
    "extract": "מִצְרַיִם (בימינו – רפובליקת מצרים הערבית; בערבית מצרית: جمهوريّة مصر العربيّة, גֻמְהוּרִיַּת מַצְר אֶלְעַרַבִּיַּה; בערבית: מִצְר; בתרגום לשפות זרות: הרפובליקה הערבית של מצרים) היא המדינה המאוכלסת ביותר מבין מדינות ערב, והמדינה השלישית המאוכלסת ביותר באפריקה (אחרי ניגריה ואתיופיה). היא גם ארץ עתיקת יומין, אחד המקומות הנחשבים ל\"ערש הציוויליזציה\", והמכונה בערבית \"אם העולם\" (أم الدنيا). מצרים שוכנת בפינה הצפון-מזרחית של אפריקה, לחוף הים התיכון בצפון וים סוף במזרח. בצפון-מזרח גובלת בישראל וברצועת עזה, במערב בלוב ובדרום בסודאן.\nעל אף שטחה הגדול, מרוכזת כמעט כל אוכלוסייתה בעמק הנילוס, שנמצא במזרחה. זאת, משום ש־98% משטח מצרים הם מדבר שומם. גם בעמק הנילוס הפורה לא יורדים כמעט גשמים, ומקור המים העיקרי הוא נהר הנילוס, העובר לאורכו. נהר הנילוס יוצר דלתה בחלקו הצפוני, מקום השפך לים התיכון. בדלתה זו מרוכזים השטחים החקלאיים. דתה הרשמית של מצרים היא האסלאם, ושפתה הרשמית של המדינה היא הערבית. קיים ברפובליקת מצרים הערבית גם מיעוט קטן אך משמעותי של נוצרים-קופטים, הנחשבים כצאצאים ישירים של המצרים הקדומים.\nכמעט כל אוכלוסיית מצרים היא מוסלמית ובפרט בני הזרם הסוני, היא מדינה-חברה בארגון לשיתוף פעולה אסלאמי, כשבליגה הערבית מצרים היא חברה-מייסדת.",
    "pageid": 376
  },
  {
    "title": "סתיו טוריאל",
    "extract": "סתיו טוריאל (נולד ב-14 בינואר 2001) הוא כדורגלן ישראלי המשחק בעמדת הקיצוני הימני בהפועל תל אביב ובנבחרת ישראל.",
    "pageid": 2414959
  },
  {
    "title": "עובדיה יוסף",
    "extract": "הרב עובדיה יוסף (י\"ב בתשרי ה'תרפ\"א, 23 בספטמבר 1920 – ג' בחשוון ה'תשע\"ד, 7 באוקטובר 2013) היה רב, פוסק ומחבר חרדי-ספרדי, כיהן כרב הראשי לישראל ('הראשון לציון') בשנים 1973–1983 והיה מנהיגה הרוחני ונשיא מועצת חכמי התורה של מפלגת ש\"ס מאז הקמתה. חתן פרס ישראל לספרות תורנית לשנת ה'תש\"ל (1970). כונה בפי רבים גדול הדור, \"פוסק הדור\" וכן מרן. ממעצבי דרכם הרוחנית של יהודי עדות המזרח במאה ה-20 והדרך החרדית ספרדית.",
    "pageid": 1136785
  },
  {
    "title": "עוצבת געש",
    "extract": "עוצבת געש (אוגדה 36) היא אוגדה משוריינת סדירה בפיקוד הצפון בצה\"ל.",
    "pageid": 118786
  },
  {
    "title": "עוצבת הגולן",
    "extract": "חטיבת הגולן (חטמ\"ר 474) היא חטיבה מרחבית באוגדת הבשן אשר אחראית על הביטחון השוטף בגזרת רמת הגולן. מפקד החטיבה הנוכחי הוא אלוף-משנה בני קטה.",
    "pageid": 1030588
  },
  {
    "title": "עספיא",
    "extract": "עִספִיַא (בערבית: عسفيا, הגייה שגויה אך נפוצה: עוספיה) היא מועצה מקומית -דרוזית במחוז חיפה בישראל. שוכנת על הכרמל וגובלת בפארק הכרמל. נכון לסוף 2022, רוב תושבי עספיא הם דרוזים (כ-75.2%), אם כי לצד מיעוטים משמעותיים של נוצרים (כ-13.4%) ושל ערבים-מוסלמים (כ-9.2%) בקרב תושביה.\nהכפר הוכרז לראשונה כמועצה מקומית בשנת 1951, וראש המועצה הנוכחי הוא מוניב סאבא שנבחר במרץ 2024.",
    "pageid": 7999
  },
  {
    "title": "עפרה חזה",
    "extract": "עפרה חזה (19 בנובמבר 1957, כ\"ה בחשוון ה'תשי\"ח – 23 בפברואר 2000, י\"ח באדר א' ה'תש\"ס) הייתה זמרת ושחקנית קולנוע ותיאטרון ישראלית, שזכתה להצלחה בין-לאומית. ארבע פעמים ברציפות נבחרה ל\"זמרת השנה\" בישראל (בשנים 1980–1983), ופעמיים ל\"זמרת השנה\" בגרמניה (1988–1989). כלת פרס כינור דוד.\nחזה נחשבת לאחת מהזמרות הגדולות בתולדות הזמר העברי. בשנת 1990 זכתה בתואר \"האמן הישראלי הנמכר ביותר בכל הזמנים\" במונטה קרלו. בשנת 1993 הייתה חזה המועמדת הישראלית הראשונה לפרס גראמי בקטגוריית \"אלבום מוזיקת העולם\", (ולבסוף זכתה בפרס כבוד בגראמי) בזכות אלבומה המצליח Kirya. שדורג במשך שבועות רבים במקום הראשון במצעד המכירות של המגזין בילבורד.\nבשנת 2023 דורגה במקום ה-186 ברשימת \"200 הזמרים הגדולים ביותר בכל הזמנים\" של המגזין רולינג סטון וכונתה \"מדונה של המזרח התיכון\".\nאלבומה ה-13, \"Shaday\", נמכר בלמעלה ממיליון וחצי עותקים בעולם. הלהיט הבין-לאומי \"Im Nin'alu\" נמכר בלמעלה משלושה מיליון עותקים והפך לשיר הישראלי הנמכר ביותר בכל הזמנים.\nבין להיטיה נמצאים שירים רבים שהפכו לנכסי צאן ברזל בזמר העברי: \"יד ביד\", \"חי\", \"תפילה\", \"מישהו הולך תמיד איתי\", \"גבריאל\", \"אם ננעלו\", \"שיר הפרחה\" ו\"לאורך הים\".",
    "pageid": 51882
  },
  {
    "title": "פאבל דורוב",
    "extract": "פבל ולרייביץ' דורוב (ברוסית: Па́вел Вале́рьевич Ду́ров; נולד ב-10 באוקטובר 1984) הוא איש עסקים ויזם רוסי, המוכר כמייסד הרשת החברתית VK והאפליקציה Telegram.",
    "pageid": 1676834
  },
  {
    "title": "פריקה (דגן)",
    "extract": "פריקֶה (בערבית: فريكة) הוא מאכל דגן העשוי מגרעיני חיטה ירוקה שטרם הבשילה. במקרא מאכל זה ידוע ככרמל, קלוי או קלי. את הפריקה מכינים באמצעות קלייה או עישון, מה שמעניק למזון המוכן ממנה טעמים מעושנים. האוכל המתקבל מפריקה מאופיין בטעמי וניחוחות מובהקים.\nמאכל זה נפוץ במטבחים הערביים השונים, כולל בצפון-אפריקה. הפריקה נמכרת שלמה, בגריסה גסה ובגריסה דקה.",
    "pageid": 1061810
  },
  {
    "title": "פרשת האונס בשמרת",
    "extract": "פרשת האונס בשמרת הוא כינויה של סדרת מעשי אונס ואונס קבוצתי, שביצעו 11 נערים, חלקם בני קיבוץ שמרת, בבת הקיבוץ יעל גרינברג בת ה-14 וחצי, באוגוסט 1988. התקיפות המיניות נמשכו מספר ימים, ביחידות ובקבוצה. הפרשה עוררה הדים רבים בישראל והביאה לשינוי בהתייחסות החוק למעשה אונס.\nתחילה החליטה פרקליטות מחוז חיפה לסגור את התיק, ורק לאחר מאבק ציבורי הוגשו נגד שבעה מהחשודים באונס כתבי אישום לבית המשפט המחוזי בחיפה, וביוני 1991 החל משפטם. הם זוכו מחמת הספק, אך הוגש ערעור על ידי המדינה לבית המשפט העליון נגד ארבעה מהם - אופיר בארי, נדב ביטון, צפריר צביסון ואריק חזון. ארבעתם הורשעו ונגזר עליהם מאסר בפועל של עד שנה וחצי. בפסק הדין נאמר כי חובה על הגבר לחפש ולוודא את הסכמתה המפורשת של האישה לפני מגע מיני איתה, וכי אם לא ניתן אישור כזה, מדובר באונס.\nההשפעה לטווח ארוך על הנאנסת הייתה הרסנית והיא סבלה מתסמונת טראומה בעקבות אונס. כמו נפגעות אונס רבות גם היא סבלה מחורים בזיכרון, ניתוק, טראומה והפרעת דחק פוסט-טראומטית לטווח ארוך. היא ניסתה להתאבד מספר פעמים ומעולם לא התגברה על האירוע עד שנפטרה ממחלה בגיל 49.",
    "pageid": 93831
  },
  {
    "title": "קסטנייטות",
    "extract": "הקסטנייטה (בעברית: עַרְמוֹנִית, בספרדית: Castañuelas) היא זוג כלי הקשה אידיופוני, שהמצאתה מיוחסת לפיניקים בתקופת האלף ה-1 לפנה\"ס. היא הופצה בארצות הים התיכון, אך לאורך השנים שימשה בעיקר את תרבות ספרד בה נשמר מעמדה עד היום ככלי נגינה לאומי מסורתי. הן הגיעו כנראה לספרד בהשפעה מורית, במאה ה-8 .\nהקסטנייטה מורכבת לרוב משתי פיסות עץ קעורות, הקשורות זו לזו באמצעות שרוך שמושחל דרך חור הנקוב בכל פיסה. את השרוך כורכים סביב האגודל ומקישים את פיסות העץ זו בזו בעזרת האצבעות.\nהשימוש בקסטנייטות נפוץ בעיקר במוזיקה ספרדית, מוזיקה צוענית ובפרט מזוהה עם ריקוד הפלמנקו המסורתי.",
    "pageid": 7203
  },
  {
    "title": "רפאל מערכות לחימה מתקדמות",
    "extract": "רפאל מערכות לחימה מתקדמות בע\"מ (בעבר נקראה \"רפא\"ל – רשות לפיתוח אמצעי לחימה\" וקודם לכן, \"אמ\"ת – האגף למחקר ותיכוּן\", ובאנגלית שמה הרשמי הוא Rafael Advanced Defense Systems) היא חברה ממשלתית ישראלית, שעוסקת בפיתוח ובייצור של אמצעי לחימה מתקדמים, לרבות טילים ומערכות הגנה אקטיבית. מטה החברה הוא במכון דוד ששוכן בקריית ים.\nהחברה הוקמה בשנת 1948, כיחידת סמך (יחידה עצמאית) של משרד הביטחון. בסוף שנות ה-80 נקלעה למשבר כלכלי, ובעקבותיו הפכה לחברה ממשלתית. בתחילת דרכה עסקה בעיקר במחקר ובפיתוח של אמצעי לחימה, ובמהלך השנים החלה להתמקד גם בייצור, עבור השוק הישראלי והשוק הבינלאומי. מפעלי החברה נבנו באזור הגליל והמפרץ, במטרה לתרום לפיתוחו, ונכון ל-2019 היא המעסיקה הגדולה ביותר באזור הצפון.",
    "pageid": 108204
  },
  {
    "title": "שמואל יוסף עגנון",
    "extract": "שְׁמוּאֵל יוֹסֵף עַגְנוֹן, ובראשי תיבות שַׁ\"י עַגְנוֹן (נולד: שמואל יוסף הלוי טשאטשקיס, בתעתיק מודרני: צַ'צְ'קֶס; י\"ח באב ה'תרמ\"ז, 8 באוגוסט 1887 – י\"א באדר א' ה'תש\"ל, 17 בפברואר 1970), היה מגדולי הסופרים העבריים בעת החדשה. חתן פרס נובל לספרות לשנת 1966 ופעמיים חתן פרס ישראל לספרות, ב־1954 וב־1958.\nנולד בעיירה בוצ'אץ' שבגליציה המזרחית, באוקראינה של היום. בשנת 1908 עלה לארץ ישראל, כשהוא כבר סופר צעיר, והמשיך בכתיבה בארץ. בשנת 1912 היגר לגרמניה למשך 12 שנים, שלאחריהן, ב־1924, עלה שוב לארץ ישראל והשתקע בה עד סוף ימיו.\nהסיפור הראשון שפרסם בארץ ישראל, באוקטובר 1908, היה \"עגונות\", ובעקבותיו שינה את שמו מטשאטשקיס לעגנון. עגנון פרסם ספרים רבים בימי חייו בהוצאת שוקן, שהוקמה בעיקר בשבילו, וספריו היו הראשונים שפורסמו בה. לאחר מותו פרסמה בתו, אמונה ירון, כתבי יד רבים שאותם לא פרסם בימי חייו. ספריו תורגמו לשפות רבות, וזכו להצלחה ולהערכה ברחבי העולם. כתיבתו עוסקת בשאלות הקשורות לעם היהודי, בארס פואטיקה, בפסיכולוגיה ובנושאים נוספים רבים. בין יצירותיו הבולטות: הרומנים \"הכנסת כלה\" \"אורח נטה ללון\", \"תמול שלשום\", הרומן הקצר \"סיפור פשוט\" והנובלות \"והיה העקוב למישור\", \"בלבב ימים\" ו\"תהילה\".\nעגנון הוא הישראלי הראשון שזכה בפרס נובל והיחיד עד כה שזכה בפרס נובל לספרות.",
    "pageid": 6510
  },
  {
    "title": "תקווה חדשה",
    "extract": "תקווה חדשה הימין הממלכתי (בעבר: תקווה חדשה אחדות לישראל) היא מפלגת ימין ציונית-ליברלית ישראלית. המפלגה עתידה להתמזג לתוך הליכוד בבחירות לכנסת העשרים ושש. יושב ראש המפלגה הוא גדעון סער. המפלגה מיוצגת בכנסת העשרים וחמש בסיעת הימין הממלכתי.",
    "pageid": 1919688
  },
  {
    "title": "קטגוריה:בלוטות",
    "extract": "",
    "pageid": 227156
  },
  {
    "title": "אהוד אולמרט",
    "extract": "אֵהוּד אוֹלמֶרט (נולד בכ\"ג בתשרי ה'תש\"ו, 30 בספטמבר 1945) הוא פוליטיקאי ישראלי, אשר כיהן כראש ממשלת ישראל ה-12 מטעם מפלגת קדימה בין השנים 2006–2009. קודם לכן היה חבר הכנסת מטעם מפלגת הליכוד, שר בממשלות ישראל וראש עיריית ירושלים (1993–2003).\nבמהלך כהונתו של אולמרט בראשות הממשלה השלושים ואחת אירעו מספר אירועים ביטחוניים, בהם מלחמת לבנון השנייה, תקיפת הכור הגרעיני בסוריה, מבצע גשמי קיץ, מבצע חורף חם ומבצע עופרת יצוקה. על תפקודו במלחמה ספג ביקורת ממבקר המדינה ומ\"ועדת וינוגרד\".\nבעקבות עדות מוקדמת שנגבתה בפרשת מעטפות הכסף, דרשה מפלגת העבודה, השותפה העיקרית בקואליציה, את התפטרותו והוא התפטר מתפקיד ראש הממשלה. במרץ 2015 הורשע בגין פרשה זו במרמה והפרת אמונים ובקבלת דבר במרמה בנסיבות מחמירות, ובהמשך נגזרו עליו שמונה חודשי מאסר וקנס.\nבמשפט נוסף הורשע אולמרט בקבלת שוחד ב\"פרשת חברת הזרע\" ונגזר עליו עונש מאסר בפועל של 18 חודשים. כמו כן, נגזר עליו גם חודש מאסר בפועל נוסף בגין שיבוש מהלכי משפט. ב-2 ביולי 2017 סיים לרצות את עונשי המאסר שנגזרו עליו לאחר שנוכה מהם שליש.\nאולמרט הוא ראש ממשלת ישראל היחיד שהורשע בעבירה פלילית ושריצה עונש מאסר.",
    "pageid": 659418
  },
  {
    "title": "אוננות",
    "extract": "אוֹנָנוּת היא פעולה מינית עצמית, שבדרך כלל אין מעורבים בה בני זוג או אנשים נוספים. האוננות מתבצעת על ידי גירוי איברי המין, שהם אזורים ארוגניים שנמצאים בהם עצבים רבים ורגישים. אצל האישה מתבצעת אוננות באמצעות גירוי הדגדגן (לרוב באמצעות לחץ משתנה של אצבע/ות), אזור הפות, השד או איברים ארוגניים אחרים. אצל הגבר מתבצעת אוננות באמצעות גירוי (שפשוף; לרוב עם רוק, סבון או חומר סיכה) של הפין, האשכים או אזור פי הטבעת. האוננות עשויה להסתיים באורגזמה ולהביא לחוויה גופנית עזה.\nככלל, האוננות אינה משמשת לשם רבייה, אלא לשם סיפוק והנאה מינית. יוצאי דופן הם למשל אוננות לצורך תרומת זרע לשם הפריה חוץ גופית, או אוננות במסגרת משחק מקדים לקראת חדירה וגינלית (באם זו מכוונת להיריון). מחקר אבולוציוני מעלה את הסברות שאוננות התפתחה כדי להפחית זיהומים, או כדי לשפר את הפוריות.",
    "pageid": 10323
  },
  {
    "title": "אוסטרליה",
    "extract": "אוסטרליה (באנגלית: Australia), או הקהילייה של אוסטרליה (באנגלית: Commonwealth of Australia) היא פדרציה שמונה שש מדינות ועוד עשר טריטוריות, כששלוש מהן הן חלק מהיבשת עצמה. המדינות: ניו סאות' ויילס, ויקטוריה, קווינסלנד, אוסטרליה הדרומית, אוסטרליה המערבית וטסמניה. הטריטוריות: \"הטריטוריה הצפונית\", \"טריטוריית מפרץ ג'רוויס\" ו\"טריטוריית הבירה האוסטרלית\". אוסטרליה היא מונרכיה חוקתית, המשתייכת לממלכות חבר העמים הבריטי כשהמלך צ'ארלס השלישי הוא ראש המדינה.\nהאוכלוסייה באוסטרליה כיום כוללת ברובה אנשים ממוצא אירופאי, בפרט מהאיים הבריטיים. תושביה המקוריים של אוסטרליה וילידי המקום מכונים אבוריג'ינים, ומהווים כיום מעט יותר משני אחוזים מאוכלוסיית היבשת.",
    "pageid": 2699
  },
  {
    "title": "אייר חיפה",
    "extract": "אייר חיפה היא חברת תעופה ישראלית הפועלת מנמל הבית שלה בנמל התעופה חיפה ומפעילה טיסות לאילת, קפריסין ויוון.\nצי המטוסים של החברה מורכב מדגם ATR 72-600. הטיסה הראשונה המריאה ב-30 בספטמבר 2024.",
    "pageid": 2262008
  },
  {
    "title": "איראן",
    "extract": "איראן (בפרסית: ایران), או בשמה הרשמי, הרפובליקה האסלאמית של איראן (בפרסית: جمهوری اسلامی ايران, תעתיק מדויק: ג'וֹמְהוּרִי-יֶה אֶסְלַאמִי-יֶה אִירַאן; ‏‏Ⓘ‏), היא מדינה בדרום-מערב אסיה. איראן נמצאת באזור מפגש יבשתי, ממוקמת במערב אסיה, וגובלת באפגניסטן ובפקיסטן במזרח, בטורקמניסטן בצפון-מזרח, בארמניה ובאזרבייג'ן בצפון-מערב, בעיראק ובטורקיה במערב.  \nלמדינה קו חוף עם הים הכספי בצפון, ועם המפרץ הפרסי יחד עם מפרץ עומאן בדרום. שפתה הרשמית היא הפרסית, והיא מגוונת מבחינה אתנית. בקרב כ-92 מיליון אזרחי איראן, מעל 90% משתייכים לזרם השיעי התריסרי (הדת הרשמית במדינה), וכ-10% משתייכים לזרם הסוני. \nלאיראן היסטוריה עתיקת יומין, ושנים רבות כאימפריה אזורית, החל מהאימפריה הפרסית שהוקמה על ידי כורש בשנת 550 לפני הספירה. יש בה 27 אתרי מורשת עולמית. במאה ה-20, חוותה איראן 2 הפיכות בטווח זמן קצר, הראשונה התרחשה ב-1953 כאשר הופלה ממשלתו הדמוקרטית של מוחמד מוסאדק, והשנייה, \"המהפכה האיראנית\" התרחשה ב-1979 בה איראן הפכה ממונרכיה פרו-מערבית, תחת שלטונו של השאה מוחמד רזה פהלווי, לרפובליקה האסלאמית, המשמשת גם בסיס לניהול משטר תאוקרטי דיקטטורי, הנחוץ לשם שליטה במגוון האוכלוסייה תחת שלטון האייתוללה.\nאיראן נחשבת למעצמה אזורית, והמייצגת הגדולה של השיעים, הזרם השני בגודלו באסלאם. איראן מחזיקה בארגוני פרוקסי ובמשתפי פעולה בלבנט, בתימן, בבחריין, בכווית ואף באפגניסטן ופקיסטן.\nהיא עשירה בגז טבעי ודלק מאובנים, עליהן נסמכת במידה רבה כלכלתה. איראן חברה בשלל ארגוני מדינות, ביניהם: SCO, G77, UN, OPEC, OIC, ECO ו-BRICS.",
    "pageid": 4175
  },
  {
    "title": "בלאדי מורי",
    "extract": "בלאדי מורי היא סדרת טלוויזיה ישראלית מסוגה קומדיה רומנטית העוסקת ברווקות מאוחרת, שיצרה סתיו אידיסיס, ועלתה לשידור בשנת 2022 בYes. הקומדיה זכתה בפרס הקומדיה הטובה ביותר בפסטיבל סירייס מאניה - צרפת (2022). העונה השנייה עלתה ב-14 בספטמבר 2025",
    "pageid": 2055641
  },
  {
    "title": "ג'וני ערביד",
    "extract": "ג'וני ערביד (נולד ב-24 ביוני 1965) הוא שחקן קולנוע וטלוויזיה ערבי נוצרי-ישראלי.",
    "pageid": 1751323
  },
  {
    "title": "גיא הוכמן",
    "extract": "גיא איתמר הוכמן (נולד ב-13 באוקטובר 1988) הוא קומיקאי, סטנדאפיסט, שחקן קולנוע, פעיל חברתי ואושיית רשת ישראלי. יוצר הסדרות \"נייס גיא\" ביוטיוב, \"מחפש כיוון\" בשידורי קשת ו\"כח הוכמן\" ב-ynet.",
    "pageid": 1303756
  },
  {
    "title": "דוקטרינת מונרו",
    "extract": "דוקטרינת מונרו (באנגלית: Monroe Doctrine) הייתה מדיניות חוץ אמריקאית שהוכרזה ב־1823 בידי נשיא ארצות הברית ג'יימס מונרו. המדיניות הוחלה לראשונה בשנת 1823; אולם המונח \"דוקטרינת מונרו\" עצמו לא הוטבע עד 1850.\nדוקטרינת מונרו אישרה מחדש את מדיניות הבדלנות האמריקאית ובה נאמר כי ארצות הברית תימנע מהתערבות במלחמות אירופאיות. החלק החדש והחשוב בדוקטרינת מונרו היה כי ארצות הברית לא תסכים לסבול קולוניאליזם אירופאי ביבשת אמריקה (כונתה \"אמריקה לאמריקאים\") ותראה בכל מדינה אשר תשקול להרחיב את תחומי השפעתה בחצי הכדור המערבי כמסכנת את שלומה וביטחונה של ארצות הברית. הקמת קולוניות אירופאיות חדשות וכן פגיעה בעצמאות מדינות באמריקה תיחשב כפעילות עוינת כנגד ארצות הברית. הרקע לדוקטרינות היה המאבק לעצמאות שניהלו מושבותיה של ספרד בצפון אמריקה ובדרום אמריקה (ארגנטינה, מקסיקו, צ'ילה וונצואלה) שביקשו הכרה מהאמריקאים. הדוקטרינה קבעה כי ארצות הברית לא תיקלע למלחמה למען מדינות חדשות שהישרדותן לא מובטחת. ההשלכה של דוקטרינה זו על אירופה הייתה מניעת כניסת ארצות הברית למלחמת העולם הראשונה בתחילה, בשל העיקרון כי ארצות הברית לא מתערבת בעניינים פנים אירופאים וקולוניאליים.\nכבר בימי ג'ורג' וושינגטון נטתה ארצות הברית לשמור על מדיניות של בדלנות. דוקטרינת מונרו אישרה מחדש את מדיניות הבדלנות האמריקאית ובה נאמר כי ארצות הברית תימנע מהתערבות במלחמות אירופאיות. הקמת קולוניות אירופאיות חדשות או פגיעה בעצמאות מדינות באמריקה תיחשב כפעילות עוינת כנגד ארצות הברית. הדוקטרינה הוכרזה בנאום השנתי השביעי של מונרו בפני הקונגרס. דוקטרינת מונרו נשמרה עד להחלפתה בדוקטרינת טרומן ב־1947, מלבד התערבותה של ארצות הברית במלחמת העולם הראשונה ומלחמת העולם השנייה.",
    "pageid": 25993
  },
  {
    "title": "דן גולדפוס",
    "extract": "דן גולדפוס (נולד ב-28 בדצמבר 1976) הוא קצין בצה\"ל בדרגת אלוף, אשר משמש מפקד מפקדת העומק. בעבר שימש מפקד הגיס הצפוני, מפקד מערך התמרון עד לסגירתו בדצמבר 2024, מפקד עוצבת האש, קצין חי\"ר וצנחנים ראשי, מפקד חטיבת הנח\"ל, מפקד חטיבה 226, מפקד עוצבת חירם וסגן מפקד שייטת 13.",
    "pageid": 1200468
  },
  {
    "title": "הבחירות לכנסת העשרים וחמש",
    "extract": "הבחירות לכנסת העשרים וחמש התקיימו ב-1 בנובמבר 2022, ז' בחשוון ה'תשפ\"ג, ותוצאותיהן קבעו את הרכב הכנסת העשרים וחמש.\nהבחירות נערכו לאחר פירוק ממשלת לפיד-בנט ופיזור הכנסת הקודמת ב-20 ביוני 2022. הבחירות התקיימו בתקופת המשבר הפוליטי בישראל, שנמשך כשלוש שנים וחצי, מאז אי-ההצלחה להקים ממשלה לאחר הבחירות לכנסת העשרים ואחת (אפריל 2019). במהלך המשבר התקיימו חמש מערכות בחירות. בבחירות נובמבר 2022 התמודדו 40 רשימות מטעם 49 מפלגות (מהן 13 מפלגות שכיהנו בכנסת היוצאת, ו-2 מפלגות של ח\"כים בודדים שפרשו ממפלגותיהם).",
    "pageid": 1966556
  },
  {
    "title": "הטבלה המחזורית",
    "extract": "הטבלה המחזורית או המערכה המחזורית (באנגלית: Periodic table of elements או Periodic table), המכונה גם הטבלה המחזורית של מנדלייב (באנגלית: Mendeleev's periodic table) או טבלת מנדלייב (באנגלית: Mendeleev table), היא שיטת מיון (טקסונומיה) הממיינת את כל היסודות לפי המספר האטומי של האטומים שלהם.",
    "pageid": 631
  },
  {
    "title": "הראל ויזל",
    "extract": "הראל אליעזר ויזל (נולד בשנת 1966) הוא איש עסקים ישראלי, המכהן כבעלים, מנכ\"ל ודירקטור בחברה הציבורית \"פוקס-ויזל\" שמפעילה את רשת האופנה \"FOX\" בישראל ומחוצה לה.",
    "pageid": 1854637
  },
  {
    "title": "זרוע היבשה",
    "extract": "זרוע היַבשה (זִ\"י) היא זרוע רב-חילית המאגדת את חילות היבשה הלוחמים של צבא הגנה לישראל, ואחראית לבניין הכוח היבשתי של צה\"ל. בראשות הזרוע, עומד קצין בדרגת אלוף שהוא חבר המטה הכללי של צה\"ל. מפקד זרוע היבשה הנוכחי הוא אלוף נדב לוטן.\nב-1983 הוקמה לראשונה מִפקדת חֵילות השדה (מפח\"ש). ב-1999, במסגרת התוכנית \"צה\"ל 2000\" הוקמה על-בסיס המפח\"ש מפקדת הזרוע לבניין הכוח ביבשה, וזו שינתה בהמשך את שמה למפקדת זרוע היבשה (מז\"י), וב-2007 לזרוע היבשה (ז\"י).\nמטה זרוע היבשה ממוקם במחנה בר-לב הסמוך לקריית מלאכי, מערבית לצומת מלאכי (קסטינה). בפועל מחזיקים מפקד הזרוע (מז\"י), ראש המטה (רמ\"ט), ראשי החטיבות (רח\"טים) וקציני החיל הראשיים בלשכות כפולות, ורובם יושבים במחנה רבין (הקריה בתל אביב).\nרוב גופי המטה של זרוע היבשה ממוקמים במחנה בר-לב (\"קסטינה\"), חלקם במחנה דורי (בסיס \"תל השומר\") ובמחנה ידין (\"צריפין\").",
    "pageid": 98583
  },
  {
    "title": "חג המולד",
    "extract": "חג המולד הוא חג לזכר הולדת ישו, המקובל כמעט בכל זרמי הנצרות. על פי הברית החדשה נולד ישו למרים הבתולה בבית לחם, במקום שבו מצויה כיום כנסיית המולד. הנוצרים מאמינים כי לידתו מגשימה את נבואות התנ\"ך על בואו של משיח מבית דוד אשר יגאל את העולם מחטאיו ויגשר בין האל לבני האדם. אין הסכמה בקרב הכנסיות ובקרב היסטוריונים על הכרונולוגיה המדויקת של לידת ישו, אך מאז המאה הרביעית כמעט כל הכנסיות חוגגות את לידתו ב-25 בדצמבר, ובכללן הכנסיות המזרחיות שמשתמשות בלוח היוליאני ולכן חל החג אצלן ביום המקביל ל-7 בינואר בלוח הגרגוריאני.\nמנהגי החג והמסורות הקשורות בו נטמעו ברחבי העולם והחלו לאפיין גם מדינות ומשפחות שאינן אוחזות בדת הנוצרית. קמה סביבו הוויה תרבותית מחולנת שלמה, הן בארצות שתרבותן נוצרית במקורה ואף בכמה שאינן, המדגישה את התכנסות המשפחה והחברים ואת עונת החורף, עם מוטיבים כמו סנטה קלאוס, עץ אשוח מקושט, מתנות לילדים, שירים וסרטים  פופולריים. במקביל, משמעותו הדתית המקורית של החג נשמרת על ידי נוצרים מאמינים ברחבי העולם, הפוקדים את הכנסיות לרגל תפילות היום המיוחדות ומוסיפים להדגיש את חשיבות החג כיום לידתו של גואל האנושות.",
    "pageid": 24677
  },
  {
    "title": "חטיבה 646",
    "extract": "חטיבה 646, (לשעבר חטיבה 525) המכונה גם \"עוצבת שועלי מרום\", היא חטיבת צנחנים במילואים בצבא ההגנה לישראל. תג היחידה היה שועל מכונף בצבע צהוב על רקע אדום. מכונה גם \"הדרומית\", משום שבעבר הייתה אחת משלוש חטיבות הצנחנים במילואים שהיו תחת פיקוד ישיר של הפיקודים המרחביים, כאשר חטיבה זו הייתה כפופה לפיקוד הדרום. החטיבה הייתה כפופה, החל משנת 2000, לעוצבת סיני, ובשנת 2020 עברה לעוצבת הבזק (אוגדה 99).\nבעבר הגיעו לחטיבה לוחמים בוגרי הגדודים השונים של חטיבת הצנחנים הסדירה והנח\"ל המוצנח, כיום גדודי החטיבה מוזנים בעיקר מיוצאי גדוד 890 והסיירת של החטיבה הסדירה. היא אחת משלוש חטיבות צנחנים במילואים, יחד עם חטיבה 55 וחטיבה 226.",
    "pageid": 1006459
  },
  {
    "title": "חן אמסלם-זגורי",
    "extract": "חן אמסלם-זגורי (נולדה ב-20 בינואר 1991) היא שחקנית ישראלית.",
    "pageid": 1183534
  },
  {
    "title": "יאשיהו פינטו",
    "extract": "הרב יאשיהו יוסף פינטו (נולד ב-א' בתשרי ה'תשל\"ד, 27 בספטמבר 1973) הוא ראש מוסדות \"שובה ישראל\" באשדוד ובארצות הברית. התפרסם כמי שאנשי עסקים רבים מבקשים את עצתו. באפריל 2015 הורשע במתן שוחד ובשיבוש הליכי משפט ונידון לשנת מאסר בפועל. באפריל 2019 מונה לראש מערך הכשרות של הקהילה היהודית במרוקו.",
    "pageid": 686994
  },
  {
    "title": "יהודים",
    "extract": "יְהוּדִים, המוכרים גם בשם עַם יִשְׂרָאֵל (או הָעָם הַיְּהוּדִי), הם לאום, עם וקבוצה אתנו-דתית שמקורה על פי המסורת בחלק משבטי ישראל, ובממלכות העבריות ישראל ויהודה שהתקיימו בארץ ישראל שבמזרח התיכון בתחילת האלף הראשון לפנה\"ס. האתניות, הלאומיות, התרבות והדת היהודיות קשורות זו לזו; האמונה והמסורות של עם ישראל היא היהדות. עם זאת, במהלך ההיסטוריה הצטרפו או צורפו לעם ישראל אישים וקבוצות שונות, בגיור ובנישואים.\nהאזכור החיצוני הקדום ביותר לקבוצה בשם \"ישראל\" בארץ ישראל הוא במצבת מרנפתח המצרית משלהי המאה ה-13 לפנה\"ס. למרות ויכוח בין ארכאולוגים בין 'מינימליסטים' (המייחסים חשיבות קטנה לעדות המקרא ומכפיפים אותה לממצאים ארכאולוגים ולעדויות חיצוניות) ל'מקסימליסטים' או שמרנים או אלו המזוהים עם 'ארכאולוגיה מקראית' (כלומר חוקרים המוכנים עקרונית לקבל את עדות המקרא כבעלת תוקף כשלעצמו), מקובלת על רוב החוקרים עובדת קיומה של קבוצת אוכלוסייה עברית בארץ ישראל, לכל המאוחר במאה ה-10 לפנה\"ס. הוויכוח בין האסכולות הנזכרות מתקיים גם לגבי היקף ואופי ההתיישבות של אותה אוכלוסייה, אך ברור שלכל המאוחר במאה ה-9 לפנה\"ס התבססו באזור שתי ממלכות עבריות – ממלכת ישראל וממלכת יהודה. היהודים נקראים על שם ממלכת יהודה, שנותרה לבדה לאחר חורבן ממלכת ישראל בשנת 722 לפנה\"ס, וחורבנה של ממלכת יהודה בשנת 586 לפנה\"ס עם גלות בבל. עם שיבת ציון, החלה תקופת בית שני, ברובה חיו תושבי יהודה תחת שלטון זר, למעט תקופה קצרה של שלטון עצמאי בימי החשמונאים. במקביל שגשגה פזורה יהודית גדולה בכל אגן הים התיכון, ובתקופה הרומית הגיע אחוז היהודים באוכלוסיית העולם לשיא היסטורי. עם זאת במהלך מרידות יהודה ברומא מקרב פרובינקיה יוּדַיְאָה (בלטינית: Provincia Iudaea), יהודים רבים נהרגו, נעקרו, הוגלו, או נמכרו לעבדות, וחבל יהודה כמעט התרוקן כולו מיושביו. לאחר המרידות מרכז כובדו של היישוב היהודי עבר לגליל, ומאוחר יותר לבבל השכנה.\nהיישוב היהודי בארץ ישראל המשיך להצטמצם תחת השלטון הביזנטי והמוסלמי, עד שהגיע לשיעור נמוך במיוחד בזמן השלטון העות'מאני, לכל היותר 8% בלבד מאוכלוסיית ארץ ישראל במאה ה-19.\nיהודים המשיכו להתפזר בעולם המוכר (נוצרי ומוסלמי) במהלך ימי הביניים המוקדמים והמאוחרים, ועל פי הערכות מקובלות, עמד מספר היהודים בעולם בשנת 1500 על פחות ממיליון נפשות. על קהילות וותיקות בארצות האסלאם ובאיטליה נוספו קהילות קטנות במערב אירופה, וקהילות ביניניות במרכז ובמזרח אירופה ובספרד. ב-1290 גורשו יהודי אנגליה, במהלך המאה ה-14 גורשו יהודי צרפת, ובסוף המאה ה-15 גורשו היהודים מספרד. חלקם נדדו לאירופה, חלקם לצפון אפריקה ולאורך השנים גם לרחבי האימפריה העות'מאנית.\nבעולם כולו היו בשנת 1800 כ-2.25 מיליון יהודים בלבד, אך מספרם גדל פי 4.5 תוך מאה שנה, ועמד על יותר מ-10 מיליון בשנת 1900.\nבמקביל השתנו קהילות יהודיות בארצות שונות גם בשל הגירה: יהודי צרפת שמנו ב-1789 לכל היותר 30 אלף נפש, הפכו לקהילה של כ-300 אלף נפש תוך כמאה שנה. בארצות הברית בה חיו ב-1776 לא יותר מ-2000 יהודים, חיו ב-1860 מעל ל-250 אלף וב-1924 לפחות 5 מיליון. התחזקות היישוב היהודי בארץ ישראל החלה במהלך המאה ה-19, עם התמורות בתחבורה לארץ-ישראל, שיפור יחסי של המצב בעיקר אחרי 'מלחמת קרים' והגידול במספר היהודים בעולם, שחלק זעיר מהם רצה לממש את מצוות העלייה לארץ. ב-1878 כבר חיו בארץ ישראל כ-24,000 יהודים, ועם הופעת התנועה הציונית, התחזק זרם העלייה אך עדיין היה רק כ-2% מכלל היהודים שהיגרו עד 1924. עליות המוניות יחסית החלו רק מהעלייה הרביעית, והעליה החמישית כמו גם גידול טבעי הביא את אחוז היהודים באוכלוסיית הארץ, עד לכדי כ-650 אלף איש, כ-37% ערב קום המדינה. שואת העם היהודי בידי גרמניה הנאצית ועוזריה באמצע המאה ה-20 הביא להשמדת למעלה משליש מעם ישראל. לאחריה, שארית הפליטה, וכן קהילות נוספות מרחבי העולם, עלו לארץ ישראל.\nמדינת ישראל הוקמה בשנת ה'תש\"ח, היא 1948, כמדינה היהודית היחידה בעולם. חוק השבות של המדינה – מעניק זכות למתן אזרחות ישראלית לכל יהודי בתפוצות. כ־46% מיהודי העולם מתגוררים בישראל, ישראל היא המדינה היחידה בעולם שבה היהודים מהווים רוב (וכן היחידה בעולם שבה היהודים מהווים מעל ל-2% מכלל האוכלוסייה). נכון לשנת 2023 יש ברחבי תבל כ־15.7 מיליון יהודים המהווים כחמישית האחוז מאוכלוסיית העולם. קיימות הערכות שבשנת 2023, מספר היהודים הוא כ-16.8 מיליון. מספר הגבוה ממספר היהודים שחיו ערב מלחמת העולם השנייה. עיקר המחלוקת היא לגבי מספר יהודים בארצות הברית. כאשר לפי ההערכות הגבוהות של הספרייה היהודית המקוונת מונה כ-7.5 מיליון יהודים, לעומת ההערכת הסוכנות היהודית המעריכה אותם על 6.3 מיליון.",
    "pageid": 274511
  },
  {
    "title": "יחידה 8200",
    "extract": "יחידה 8200 (קרי: \"שמונה מאתיים\") היא יחידה לאיסוף מודיעין אותות (סיגינט) ופענוח צפנים, השייכת לאגף המודיעין של צה\"ל. היחידה נחשבת לאחת מהיחידות הטכנולוגיות הטובות בעולם וליחידה הגדולה ביותר מבין יחידות צה\"ל. מפקד היחידה הוא קצין בדרגת תת-אלוף.",
    "pageid": 111183
  },
  {
    "title": "יחידת אגוז",
    "extract": "יחידת אגוז (נקראת גם: יחידה 621) היא יחידת קומנדו של זרוע היבשה בצה\"ל, יחידה מובחרת והתנדבותית הפועלת תחת חטיבת עוז (חטיבה 89) המאגדת את יחידות הקומנדו של חיל הרגלים.\nהיחידה מתמחה בלחימה מיוחדת בשטח סבוך, בשדאות, הסוואה, פשיטה ופעולות חשאיות מעבר לגבול, וכן בלוחמה זעירה (לוחמת גרילה) – לחימת טווח קצר שבה איכותו ומקצועיותו של הלוחם מהוות את המרכיב העיקרי להצלחתה. היחידה פועלת בכל זמן, בכל זירה ובכל גזרה תוך התמקדות בגזרת הצפון.\nליחידה גם פלגת אמל\"ח ייחודית - פלגת הפיתוח של היחידה, האחראית למצוא פתרונות יצירתיים וחידושים טכנולוגים לבעיות שצצות בשטח, ומתן הגנה נגד דרכי פגיעה חדשות שמסוגל האויב.\nלאחר שחרורם מהשירות הסדיר, משרתים לוחמי היחידה במילואים בחטיבת יפתח.\nאתר ההנצחה של היחידה, על גלגוליה השונים, נמצא בנבי חזורי שבצפון רמת הגולן.\nבגלגולה הראשון הוקמה ב-1956 בשם סיירת אגוז כסיירת פיקודית של פיקוד הצפון, ופעלה עד סיום מלחמת יום כיפור ב-1974.",
    "pageid": 100060
  },
  {
    "title": "יניב עשור",
    "extract": "יניב עשור (נולד ב-15 ביולי 1972) הוא קצין צה\"ל בדרגת אלוף המשרת כמפקד פיקוד הדרום. שירת כראש אגף כוח האדם, ראש חטיבת המבצעים באמ\"ץ, מפקד אוגדת הבשן, מפקד חטיבת גולני, מפקד עוצבת חירם ומפקד יחידת אגוז.",
    "pageid": 969255
  },
  {
    "title": "ישיבת פוניבז'",
    "extract": "ישיבת פּוֹנִיבֶז' היא ישיבה גדולה בבני ברק, אשר נחשבת לאחת מהישיבות החשובות והיוקרתיות בציבור החרדי, במקביל לישיבת חברון בירושלים.\nהישיבה הוקמה בתום מלחמת העולם הראשונה בעיר פוניבז' בליטא, בידי רב העיר הרב יוסף שלמה כהנמן, במקומן של ישיבות קודמות שפעלו בעיר ונסגרו בשל מאורעות המלחמה. היא צברה יוקרה בין שתי מלחמות העולם. רוב תלמידיה ואנשי צוותה נספו בשואת יהודי ליטא. מייסד הישיבה ומנהיגה הצליח להגיע לארץ ישראל ב־1940, ומיד החל במאמצים שהובילו להקמת הישיבה מחדש בסוף 1943. ב־1945 נחנך בניין הישיבה החולש על \"גבעת הישיבה\" בזיכרון מאיר שבבני ברק.\nלהקמת הישיבה חלק מרכזי בשיקום עולם התורה האירופי שחדל להתקיים עם שואת יהודי אירופה במלחמת העולם השנייה. בוגריה כיהנו ומכהנים בצמרת עולם הישיבות בעשורים האחרונים של המאה ה־20 ובעשורים הראשונים של המאה ה־21.\nבנוסף לישיבה הגדולה, פועלים במסגרת עמותת ישיבת פוניבז' של הרב אליעזר כהנמן מוסדות ומיזמים נוספים, כדוגמת ישיבות קטנות, בית יעקב, ספרייה תורנית, מכון להוצאת ספרים, אוהל שם להנצחת יהדות ליטא, ומיזם ירחי כלה שנתי. לצד העמותה פועלת גם חברה לתועלת הציבור בשם חברת ישיבת פוניבז' בע\"מ. הישיבה הנוספת בקריית הישיבה פועלת תחת עמותת 'מסורת התורה'.\nמאז סוף שנות ה־90 של המאה ה־20 מתקיימים בישיבה מאבקי שליטה קשים, וכתוצאה מכך הישיבה מפוצלת לשתי ישיבות הפועלות במקביל בקריית הישיבה תחת שם זהה. בשנת 2023 למדו בישיבה שבהנהלת הרב אליעזר כהנמן (נכדו של הרב יוסף שלמה כהנמן) כ-1,700 תלמידים, ובישיבה שבהנהלת ובראשות גיסו הרב שמואל מרקוביץ כ־750 תלמידים. מלבד התלמידים הרווקים, לומדים עוד מספר אברכים בישיבה וכ־1,000 אברכים נוספים בכולל האברכים הסמוך לה.\nב-כ\"ח בחשוון ה'תשפ\"ו הכריע הבורר דוד חשין כי על הרב מרקוביץ ועמותת מסורת התורה לעזוב את הישיבה עד סוף יולי 2026. כמו כן, נאסר עליו להשתמש בשם פוניבז' ובתואר ראש ישיבת פוניבז'.",
    "pageid": 36487
  },
  {
    "title": "לבד בבית",
    "extract": "לבד בבית היא קומדיית מצבים ישראלית לילדים, המשודרת בכאן חינוכית החל מ-31 בינואר 2021. את הסדרה יצרו וכתבו יניב זוהר ונדב פרישמן, יוצרי \"קופה ראשית\" שנמצאת באותו \"יקום טלוויזיוני\", ואף יש אזכורים, חלקם סמוים, לסדרה, ומופיעים בה, רודי סעדה (פרנקו) בתור אבא של נאור, ואמיר שורוש (ראמזי עבד ראמזי), בתור שליח מטעם שפע יששכר. כמו כן, גם הסדרה, בדומה ל\"קופה ראשית\", נמצאת ביבנה.\nב-31 בינואר 2021 עלתה העונה הראשונה של הסדרה בערוץ כאן חינוכית. ב-8 באוגוסט 2022 עלתה העונה השנייה, וב-2 ביולי 2023 עלתה העונה השלישית, עם שחקנים חדשים וסט צילומים חדש, וב-16 במאי 2024 עלתה העונה הרביעית. ב-1 בספטמבר 2023 עלו שלוש עונות של הסדרה לשידור בנטפליקס. ב-17 במרץ 2025 הודיעה אופק בן מאיר, שמשחקת בסדרה את \"איה\", שהם מצלמים את העונה החמישית. העונה החמישית עלתה לשידור ב-19 באוקטובר 2025.",
    "pageid": 1942202
  },
  {
    "title": "מגפת הקורונה בישראל",
    "extract": "מגפת הקורונה בישראל הייתה התפרצות מגפת הקורונה העולמית במדינת ישראל. החולה המאומת הראשון בישראל נרשם ב-27 בפברואר 2020.",
    "pageid": 1804427
  },
  {
    "title": "מוש בן ארי",
    "extract": "מוֹש בן ארי (נולד ב-26 בספטמבר 1970) הוא זמר, מוזיקאי, פזמונאי, מלחין ומסעדן ישראלי.",
    "pageid": 237173
  },
  {
    "title": "מכבי תל אביב (כדורסל)",
    "extract": "מכבי תל אביב הוא מועדון כדורסל ישראלי מהעיר תל אביב שנוסד בשנת 1932, זהו מועדון הכדורסל המוביל והמעוטר ביותר בתולדות הכדורסל בישראל ואחד מהידועים והמובילים ביותר באירופה בכל הזמנים.\nהקבוצה זכתה 57 פעמים באליפות ליגת העל הישראלית (שיא אליפויות), 46 פעמים בגביע המדינה (שיא זכיות), 11 פעמים בגביע הליגה, 6 פעמים בגביע היורוליג, פעם אחת באליפות הליגה האדריאטית וכן פעם אחת בגביע הבין-יבשתי ומחזיקה בשיא התארים לקבוצת כדורסל בישראל בכל הזמנים. מכבי תל אביב היא הקבוצה היחידה בישראל ששיחקה בליגה הראשונה בכל עונותיה ומעולם לא ירדה לליגה השנייה.",
    "pageid": 70854
  },
  {
    "title": "ממשלת ישראל השלושים ושבע",
    "extract": "ממשלת ישראל השלושים ושבע (מכונה גם ממשלת נתניהו השישית) היא ממשלת ישראל הנוכחית בראשות בנימין נתניהו. הממשלה קיבלה את אמונה של הכנסת העשרים וחמש והושבעה ב־29 בדצמבר 2022, ה' בטבת ה'תשפ\"ג. מכהנים בה 33 שרים וחמישה סגני שרים, ובשיא גודלה היה מספר שריה הגדול ביותר בתולדות מדינת ישראל.",
    "pageid": 1994933
  },
  {
    "title": "מרים פיירברג",
    "extract": "מרים פיירברג-איכר (11 ביולי 1951, ז' בתמוז ה'תשי\"א – 21 בנובמבר 2025, א' בכסלו ה'תשפ\"ו) הייתה ראשת עיריית נתניה מאז נובמבר 1998 ועד לפטירתה.",
    "pageid": 244499
  },
  {
    "title": "משפטי נירנברג",
    "extract": "משפטי נירנברג היו סדרת משפטים שנערכו לאחר מלחמת העולם השנייה, בשנים 1945 ו-1946, שבהם הועמדו לדין מספר בעלי תפקידים נאצים וראשי המשטר בגרמניה הנאצית, באשמת ביצוע פשעי המלחמה ופשעים נגד האנושות, כגון רצח עם, בין השנים 1933 ל-1945. המשפטים נערכו על ידי בעלות הברית בעיר נירנברג בבוואריה שבגרמניה. פסקי הדין שניתנו במסגרתם קבעו הלכות חדשות בתחום דיני מלחמה, במסגרת המשפט הבין-לאומי הפומבי.\nבאמצע 1945 הסכימו צרפת, ברית המועצות, הממלכה המאוחדת וארצות הברית לכנס בית דין צבאי בין-לאומי משותף בנירנברג, שפעל מכוח אמנת לונדון עליה חתמו. בין 20 בנובמבר 1945 ל-1 באוקטובר 1946 נשפטו 21 ממנהיגיה החשובים ביותר של גרמניה הנאצית שנותרו בחיים בתחום המדיני, הצבאי והכלכלי, וכן שישה ארגונים גרמניים. מטרת המשפט לא הייתה רק להרשיע את הנאשמים אלא גם לאסוף ראיות בלתי ניתנות להפרכה לפשעי הנאצים.\nפסק הדין של בית הדין הצבאי הבין-לאומי בא בעקבות הכרזת התביעה על הפשע של תכנון וניהול מלחמה תוקפנית בתור \"הפשע הבין-לאומי העליון\", מכיוון ש\"הוא מכיל בתוכו כל הרוע המצטבר\". רוב הנאשמים הואשמו גם בפשעי מלחמה ובפשעים נגד האנושות. השואה, רצח העם שביצעו הנאצים נגד היהודים, היוו נושא משמעותי במשפט. 12 משפטים נוספים נערכו על ידי ארצות הברית בנירנברג נגד פושעים בדרג נמוך יותר.\nבין הנאשמים, שרובם לא התחרטו על מעשיהם, נכללו שרים לשעבר בקבינט של היטלר כגון פרנץ פון פאפן, יואכים פון ריבנטרופ, קונסטנטין פון נויראט, וילהלם פריק ואלפרד רוזנברג; מנהיגי הכלכלה הגרמנית כמו גוסטב קרופ פון בוהלן אונד הלבך והיילמאר שאכט ומנהיגים נאציים בולטים כגון הרמן גרינג, וילהלם קייטל, אלפרד יודל, אריך רדר, קרל דניץ, יוליוס שטרייכר ורודולף הס. המנהיגים הנאצים הבולטים ביותר - אדולף היטלר, היינריך הימלר ויוזף גבלס, התאבדו ולכן לא ניתן היה לשפוט אותם.",
    "pageid": 164451
  },
  {
    "title": "נחמן מברסלב",
    "extract": "רבי נחמן מברסלב (א' בניסן ה'תקל\"ב, 4 באפריל 1772 – י\"ח בתשרי ה'תקע\"א, 16 באוקטובר 1810) היה מייסד חסידות ברסלב והאדמו\"ר היחיד שלה. רבי נחמן היה מורה רוחני מקורי שהדגיש את המכשולים הרבים בדרך לדעת האל ואת חשיבות השמחה, האמונה הפשוטה והתמימות, וכן ההתקשרות לצדיקים ובפרט \"לצדיק האמת\". \nתלמידו הבולט ביותר, רבי נתן מברסלב, חיבר על פי דבריו את ליקוטי מוהר\"ן וספרי יסוד אחרים של החסידות. מאחר שלא מינה לו יורש, הוסיפה חסידות ברסלב לתפקד כתנועה עם מורים הבקיאים בתורתו של רבי נחמן גם לאחר פטירתו, ולא כחצר בראשות שושלת אדמו\"רים.\nבימי חייו עורר רבי נחמן סערה והתנגדות עזה, שכן הִרבה למחות על מה שראה כהתמסדות ואובדן הדרך של החסידות ונקלע למחלוקות קשות עם אדמו\"רים אחרים, על רקע חזיונותיו שעסקו בעיקר בעצמו וגדולתו. חסידות ברסלב הייתה קבוצה קטנה ונרדפת מימיו ועד שזכתה להתעניינות ותחייה במחצית השנייה של המאה ה-20. חסידיה מונים כיום עשרות אלפים, החלוקים לקהילות רבות, רבים מהם חוזרים בתשובה.",
    "pageid": 41065
  },
  {
    "title": "נעמי שמר",
    "extract": "נעמי שמר (13 ביולי 1930, י\"ז בתמוז ה'תר\"ץ – 26 ביוני 2004, ז' בתמוז ה'תשס\"ד) הייתה משוררת, מוזיקאית, מתרגמת, מלחינה ופזמונאית ישראלית. כלת פרס ישראל לזמר עברי לשנת תשמ\"ג (1983). שמר כתבה שירים רבים, בהם שנעשו לנכסי צאן ברזל במורשת הישראלית, כמו \"ירושלים של זהב\", \"חורשת האקליפטוס\", \"לו יהי\", \"על כל אלה\", ״שלומית בונה סוכה״ ו\"שירת העשבים\". נחשבת בעיני רבים ל\"משוררת הלאומית\".",
    "pageid": 6473
  },
  {
    "title": "ספרד",
    "extract": "סְפָרַד (בספרדית: ‏‏Ⓘ‏ \"אֶסְפַּנְיַה\") או ממלכת ספרד (בספרדית: Reino de España, תעתיק: \"ריינו דה אספניה\") היא מדינה בדרום-מערב אירופה ושטחה נפרש על פני מרבית שטחו של חצי-האי האיברי, אותו היא חולקת עם פורטוגל, אנדורה והטריטוריה הבריטית גיברלטר.\n\nחלק גדול מאדמתה גובל בדרום ובמזרח לים התיכון, למעט קו גבול יבשתי קצר עם גיברלטר; בצפונה, לאורך שרשרת הרי הפירנאים, היא גובלת בצרפת ובנסיכות אנדורה ולחופי מפרץ ביסקאיה; במערב וצפון-מערב היא גובלת בפורטוגל ובאוקיינוס האטלנטי. בטריטוריה הספרדית כלולים האיים הבלאריים בים התיכון, הסמוכים לחוף המזרחי של חצי האי (בהם מיורקה ואיביזה), והאיים הקנריים באוקיינוס האטלנטי, הסמוכים לחופי יבשת אפריקה. בנוסף, בשטחי ריבונותה של ספרד שתי הערים האוטונומיות סאוטה ומלייה, מעבר למצר גיברלטר, ומהוות מובלעות ספרדיות בצפון אפריקה, הגובלות במרוקו ובים התיכון. שטח המדינה נפרש על פני 505,370 קמ\"ר והיא המדינה השנייה בגודלה במערב אירופה ובאיחוד האירופי, אחרי צרפת.\nעקב מיקומו היה שטח ספרד נתון להשפעות חוץ ממקורות שונים, לעיתים בו-זמנית, הן בתקופה הפרהיסטורית, והן לאורך השנים הארוכות בהן התגבשה ספרד לכדי ישות מדינית אחת. מאידך, הייתה לספרד השפעה חשובה מחוץ לגבולותיה ואף מעבר לים, בעיקר בעידן המודרני (בין המאה ה-16 למאה ה-19). בשנים אלה, הייתה האימפריה הספרדית רחבת ההיקף מעצמה עולמית, ועקב כך שגורה כיום שפתה העיקרית, הספרדית, בפיהם של מעל 400 מיליון בני אדם בעולם, רובם באמריקה הלטינית.\nהחל משנת 1978, עקב מותו של החנרליסימו פרנקו שלוש שנים קודם לכן, ספרד היא דמוקרטיה פרלמנטרית הכפופה למונרכיה חוקתית. במונחים של תוצר לאומי גולמי ואיכות חיים (על פי מדד הפיתוח האנושי) נחשבת ספרד למדינה מפותחת. המדינה חברה באומות המאוחדות, האיחוד האירופי, נאט\"ו, הארגון לשיתוף פעולה ולפיתוח כלכלי וארגון הסחר העולמי ומשתייכת לפי הגדרת כלכלנים לקבוצת מדינות ה-PIGS במדינות גוש האירו.\nספרד מחולקת ל-17 קהילות אוטונומיות ושתי ערים אוטונומיות.",
    "pageid": 3104
  },
  {
    "title": "עדי זריפי",
    "extract": "עדי זריפי (נולדה ב-3 במרץ 1990) היא עיתונאית ומגישת חדשות ישראלית בחברת החדשות בערוץ 12, המשמשת גם ככתבת המדע והסביבה של אתר N12.",
    "pageid": 2296712
  },
  {
    "title": "עדן בן זקן",
    "extract": "עדן פסיה בן זקן (נולדה ב-8 ביוני 1994) היא זמרת-יוצרת, מלחינה ושחקנית ישראלית. התפרסמה בעקבות השתתפותה בעונתה הראשונה של תוכנית הטלוויזיה \"אקס פקטור ישראל\", בה הגיעה למקום השני. בן זקן הייתה גם שופטת אורחת בעונה השלישית.\nאלבומה הראשון, \"מלכת השושנים\", קיבל מעמד של אלבום פלטינה כפולה וזיכה אותה בתואר \"זמרת השנה\" לשנת 2015, במצעד השנתי שנערך בשיתוף פעולה בין מאקו, ערוץ 24 ותחנות רדיו אזוריות, תואר בו זכתה 4 שנים ברציפות גם במצעד השנתי של רשת כאן גימל בקול ישראל וגם בתואר \"אשת השנה\" במצעד השנתי של גלגלצ לשנים תשע\"ז ותשע\"ח. בספטמבר 2019, זכתה בן זקן בתואר \"זמרת העשור\" במסגרת מצעד העשור: פרויקט משותף של רדיו תל אביב ומאקו. בנוסף לכך זכתה בן זקן בתואר \"זמרת העשור\" ב\"מצעד העשור\" של כאן גימל. במרץ 2020, זכתה בן זקן בתואר \"הזמרת הפופולרית בישראל\" בקרב משתמשי שירות הסטרימינג Yandex.Music.",
    "pageid": 1309228
  },
  {
    "title": "עומרי כספי",
    "extract": "עומרי משה כַּסְפִּי (נולד ב-22 ביוני 1988, ז' בתמוז ה'תשמ\"ח) הוא משקיע הון סיכון ישראלי, ובעבר כדורסלן וקפטן נבחרת ישראל בכדורסל, ששיחק בעמדות הסמול פורוורד והפאוור פורוורד. גובהו 2.06 מטרים (6.8 רגל). כספי הוא הכדורסלן הישראלי הראשון ששיחק בליגת ה-NBA, וכן הישראלי הראשון שנבחר בסיבוב הראשון של דראפט ה-NBA.",
    "pageid": 444303
  },
  {
    "title": "עוצבת הפלדה",
    "extract": "עוצבת הפלדה (אוגדה 162) היא אוגדה משוריינת רב-זירתית הכפופה לפיקוד הדרום של צה\"ל.\nמפקד האוגדה הנוכחי הוא תת-אלוף שגיב דהן.",
    "pageid": 367428
  },
  {
    "title": "עוצבת קלע דוד",
    "extract": "עוצבת קלע דוד (חטיבת אש מיוחדת 214) היא חטיבה בחיל התותחנים הכפופה לעוצבת האש ומשמשת מסגרת ארגונית בהכשרה, בסדיר ובמילואים, ליחידת מיתר, יחידת מורן ויחידות מסווגות נוספות המפעילות אמצעי לחימה מסווגים וחימוש מונחה מדויק.",
    "pageid": 1307087
  },
  {
    "title": "עמית סגל",
    "extract": "עמית יצחק סגל (נולד בי\"ז בניסן ה'תשמ\"ב, 10 באפריל 1982) הוא עיתונאי, פובליציסט, ושדרן טלוויזיה. משמש הפרשן הפוליטי של חברת החדשות, מגיש את התוכנית \"פגוש את העיתונות\" יחד עם בן כספית, ובעל טור פוליטי בעיתון \"ישראל היום\". בעברו גם שדרן רדיו בגלי צה\"ל ובכאן ב ובעל טור בידיעות אחרונות.",
    "pageid": 210211
  },
  {
    "title": "פאי",
    "extract": "במתמטיקה, \n  \n    \n      \n        π\n      \n    \n    {\\displaystyle \\pi }\n  \n (האות היוונית פִּי; בעברית מקובלת ההגייה פַּאי, על דרך האנגלית) הוא מספר חסר ממד המייצג את היחס הקבוע (בגאומטריה האוקלידית) בין היקף המעגל לקוטרו. \n  \n    \n      \n        π\n      \n    \n    {\\displaystyle \\pi }\n  \n הוא קבוע מתמטי שמופיע בנוסחאות רבות במתמטיקה ובפיזיקה. כבר בזמן הקדום ניסו אנשים לקבוע את ערכו של היחס בין היקף המעגל לקוטרו. המתמטיקאי היווני אנטיפון הציע את השיטה לחישוב הערך בערך בשנת 430 לפנה\"ס, ומאוחר יותר שכלל אותה ארכימדס. במהלך השנים נמצאו נוסחאות נוספות לחישובו. למשל, פאי הוא גבול הסדרה \n  \n    \n      \n        \n          \n            \n              log\n              ⁡\n              p\n              (\n              n\n              )\n            \n            \n              2\n              n\n              \n                /\n              \n              3\n            \n          \n        \n      \n    \n    {\\displaystyle {\\frac {\\log p(n)}{\\sqrt {2n/3}}}}\n  \n, כאשר p היא פונקציית החלוקה.\n\n  \n    \n      \n        π\n      \n    \n    {\\displaystyle \\pi }\n  \n הוא מספר אי-רציונלי (ואף מספר טרנסצנדנטי), כלומר אינו ניתן לייצוג כיחס בין שני מספרים שלמים. בשל כך, הייצוג העשרוני של \n  \n    \n      \n        π\n      \n    \n    {\\displaystyle \\pi }\n  \n כולל אינסוף ספרות אחרי הנקודה העשרונית, ללא מחזוריות קבועה. 20 הספרות הראשונות אחרי הנקודה בייצוג העשרוני הן: \n  \n    \n      \n        3.14159\n         \n        26535\n         \n        89793\n         \n        23846\n      \n    \n    {\\displaystyle 3.14159\\ 26535\\ 89793\\ 23846}\n  \n אך לצרכים מעשיים ניתן להסתפק בדיוק נמוך יותר, ומקובל להסתפק בקירוב 3.14.",
    "pageid": 262
  },
  {
    "title": "פבלו אסקובר",
    "extract": "פבלו אמיליו אסקובר גוויריה (בספרדית: Pablo Emilio Escobar Gaviria‏; 1 בדצמבר 1949 – 2 בדצמבר 1993) היה עבריין, סוחר סמים ונרקו-טרוריסט קולומביאני. בהיותו הבוס של קרטל מדיין, נחשב לאחד מסוחרי הסמים האכזריים, השאפתניים ובעלי העוצמה הרבה ביותר בהיסטוריה.\nבשיא כוחו דורג על ידי המגזין האמריקאי \"פורבס\" במקום השביעי מבין עשירי העולם, עם הון שהוערך בכ-30 מיליארד דולרים אמריקניים. לפי מספר הערכות, שלט אסקובר ב-80% מסך הקוקאין שהוברח לארצות הברית.\nאסקובר נורה למוות בשנת 1993 על ידי כוחות הביטחון הקולומביאנים.",
    "pageid": 394680
  },
  {
    "title": "פייסבוק",
    "extract": "פייסבוק (באנגלית: Facebook) היא פלטפורמת רשת המופעלת על ידי חברת מטא האמריקאית. הפלטפורמה היא הרשת החברתית המקוונת הגדולה בעולם, והיא זמינה ביותר משבעים שפות במדינות רבות ברחבי הגלובוס. ביוני 2017, דיווחה החברה על כשני מיליארדי חברים הרשומים באתר, כש-800 מיליון מהם פעילים בתדירות יומיומית. בחודש פברואר 2022 דיווחה החברה לראשונה בתולדותיה על קיטון במספר המשתמשים היומיים ביחס לרבעון הקודם. מספר המשתמשים ירד לשיעור של 2.91 מיליארד. על פי חברת דירוג האתרים אלכסה, פייסבוק הוא האתר השביעי הנצפה ביותר באינטרנט ברחבי העולם והשלישי הנצפה ביותר בישראל.\nהאתר הוקם על ידי מארק צוקרברג, אדוארדו סברין, דסטין מוסקוביץ', כריס יוז ואנדרו מקולום, בהיותם סטודנטים באוניברסיטת הרווארד, ב-4 בפברואר 2004. 28.2% ממניות החברה בבעלות צוקרברג. בתחילה התאפשר רק לסטודנטים מהרווארד להצטרף לרשת, אך ב-11 בספטמבר 2006 היא נפתחה לשימוש כלל הציבור.\nשם האתר נובע משמו של הספר המקובל במכללות ובאוניברסיטאות ברחבי ארצות הברית, המכיל את תמונות הסטודנטים, והמחולק להם בשנתם הראשונה באקדמיה על מנת שהסטודנטים החדשים יוכלו להכיר טוב יותר איש את רעהו. ספר זה מכונה \"Face Book\" (באנגלית \"ספר פנים\").",
    "pageid": 399097
  },
  {
    "title": "ציידות השדים של הקיי פופ",
    "extract": "ציידות השדים של הקיי פופ (באנגלית: KPop Demon Hunters) הוא סרט הנפשה אמריקאי מוזיקלי מסוגת פנטזיה-פעולה עם אלמנטים קומיים, בבימויים של מגי קאנג וכריס אפלהאנס, על פי תסריט שכתבו יחד עם האנה מקמקן ודניה חימנס, המבוסס על רעיון מקורי של קאנג. הסרט מופק על ידי \"סרטי סוני הנפשה\" עבור נטפליקס, ואויר על ידי Sony Pictures Imageworks. צוות המדבבים כולל את ארדן צ'ו, אן יו-סאופ, מיי הונג, ג'י-יאונג יו, קים יונג'ין, דניאל דיי קים, קן ג'ונג ולי ביונג-הון.\nהסרט עוקב אחר חברות להקת בנות קיי-פופ בדיונית בשם \"Huntr/x  (בעברית: האנטריקס), שמנהלות חיים כפולים – ככוכבות פופ ביום וציידות שדים בלילה. הן נאלצות להתעמת מול להקת בנים יריבה בשם \"Saja Boys\" (בעברית: סאג'ה בויז), שחבריה הם למעשה שדים במסווה. עלילת הסרט שואבת השראה התרבות הקוריאנית, תוך שילוב אלמנטים של מיתולוגיה, שדים וקיי-פופ, והוא מתאפיין בסגנון חזותי שמושפע מתאורת מופעים, צילום מוזיקלי, וידאו קליפים, אנימה ודרמות קוריאניות. הפסקול המקורי כולל שירים בביצוע כוכבי הסרט ופסקול מקורי מאת מרסלו זרבוס.\nהסרט עלה לשירות \"נטפליקס\" ב-20 ביוני 2025, וגרסת \"שירה בציבור\" (Sing-Along) הוקרנה בהפצה קולנועית מוגבלת בת יומיים מ-23 עד 24 באוגוסט 2025. הסרט זכה לשבחי ביקורת על האנימציה, העיצוב, המשחק הקולי, התסריט והמוזיקה שלו, והוגדר כתופעה תרבותית. הוא הפך לסרט המקורי הנצפה ביותר בהיסטוריה של נטפליקס, עם מעל ל-325 מיליון צפיות, וגרסתו הקולנועית הייתה להפצה הרחבה ביותר לסרט מבית נטפליקס – ולראשונה אף הגיעה לראש טבלת שוברי הקופות בארצות הברית, תוך שהיא עקפה את \"רצח כתוב היטב: תעלומה יוונית\" (2022). גם הפסקול זכה להצלחה רבה, טיפס לראש המצעדים ברחבי העולם, ונכנס להיסטוריה כפסקול הקולנועי הראשון ש-4 שירים מתוכו נכנסו לעשירייה הפותחת של בילבורד הוט 100. סרט המשך נמצא בפיתוח וצפוי לצאת לנטפליקס בשנת 2029.",
    "pageid": 2449276
  },
  {
    "title": "קריאת שמע על המיטה",
    "extract": "קריאת שמע על המיטה היא תפילה יהודית הנאמרת בלילה לפני השינה, ועיקרה הוא אמירת \"קריאת שמע\", בתוספת פסוקים ובקשות. בסופה או תחילתה נאמרת \"ברכת המפיל\".\nלדעת רש\"י, יוצאים ידי חובת מצוות קריאת שמע על המיטה ולא בתפילת ערבית, כיוון שנהגו להתפלל ערבית מבעוד יום.",
    "pageid": 328096
  },
  {
    "title": "רש\"י",
    "extract": "רבי שלמה יצחקי, הנודע בכינויו רש\"י (ד'ת\"ת, 1040 בערך – כ\"ט בתמוז ד'תתס\"ה, 13 ביולי 1105) היה תלמיד חכם צרפתי נודע, וממכונני יהדות צרפת בימי הביניים. נחשב לגדול מפרשי התנ\"ך והתלמוד, וכונה בשם \"פרשנדתא\" (פרשן דתא - פרשן הדת). פועלו ופירושיו השפיעו השפעה רבה על עיצוב דמותה של היהדות. פירוש רש\"י מתמקד בפשט, שהוא הביאור המילולי של מקראות. וכפי שרש\"י העיד על עצמו \"ואני לא באתי אלא לפשוטו של מקרא\". הפירוש מסתמך כמעט תמיד על המקורות כגון תלמוד, תנ\"ך ומדרשי חז\"ל.\nרש\"י מיועד למגוון רחב של לומדים: לתלמיד חכם וגם ללומדים מתחילים. רש\"י חידש מאות מילים בעברית.",
    "pageid": 6288
  },
  {
    "title": "שבטי ישראל",
    "extract": "שבטי ישראל הם השבטים שעל פי המקרא הרכיבו את עם ישראל הקדום, ונחשבים לפי המסורת לאבותיהם של היהודים של ימינו.\nלפי המקרא, השבטים הם הצאצאים של שנים־עשר בניו של יעקב, שנקרא גם \"ישראל\". מאחר שמצאצאי יוסף בן יעקב יצאו שני שבטים נפרדים – אפרים ומנשה – היו בפועל שלושה־עשר שבטים, אך בהתייחסויות לשבטי ישראל במקרא המספר היחיד המוזכר במפורש הוא שנים־עשר. הסיבות לכך שונות: בחלק מהמקרים נספרים רק השבטים שקיבלו נחלה בארץ ישראל, ולכן שבט לוי נעדר מהספירה ובני יוסף, אפרים ומנשה נספרים כשני שבטים; במקרים אחרים נספרים שנים עשר בני יעקב, ואפרים ומנשה לא מוזכרים; ובחלק מהמקרים נכתב רק \"שנים עשר שבטי ישראל\" מבלי לפרט.\nעל פי המסופר בתורה ובספר יהושע, שבטי ישראל נדדו במדבר סיני, ובתום מסע של ארבעים שנה במדבר כבשו את הארץ מידי העמים הכנענים, התנחלו באזורים שונים של ארץ ישראל, הנקראים נחלות, ויחד הקימו את ממלכת ישראל המאוחדת.\nבארכאולוגיה המקראית וביקורת המקרא ישנן מספר תאוריות בנוגע למוצאם האתני והגאוגרפי של השבטים. חלק מהן כוללות התפתחות של תרבות ישראלית מתוך עמי כנען שישבו בארץ ישראל, ואחרות מתארות שילוב של עמים אלה עם קבוצות שונות שהגיעו ממקומות אחרים כמו ממלכת מיתני, עבר הירדן, ומצרים. חוקרים אינם בטוחים כי אכן התקיימו 12 שבטים ומניחים כי מדובר במספר טיפולוגי. כמו כן, במחקר המדעי יש ויכוחים וספקות לגבי היבטים כמו תקופת האבות, הנדודים במדבר סיני, כיבוש הארץ בתקופת יהושוע, ומקום התיישבות השבטים. חוקרים רבים סבורים כי חלק גדול מהטקסטים הנוגעים לתיאור תקופת השבטים בתקופת האבות, השופטים וספרי מלכים, נערכו בתקופות מאוחרות יותר כמו לאחר גלות ישראל או אף מאוחר יותר וכי יש בהם אי דיוקים. גם לגבי האמונות הדתיות של השבטים יש תאוריות שונות כאשר חלק מן החוקרים טוענים כי המסורת הדתית של ישראל גובשה כתוצאה משילוב של אמונות שהביאו שבטים שונים, שמקורן ממקורות שונים כמו מצרים, עמים במדבר סיני, עמי כנען ועוד והתגבשו לגבי תאולוגיה יהודית רק בשלבים מאוחרים יותר.",
    "pageid": 10899
  },
  {
    "title": "שבתי צבי",
    "extract": "שַׁבְּתַי צְבִי (ט' באב ה'שפ\"ו, 1 באוגוסט 1626 – י' בתשרי ה'תל\"ז, 17 בספטמבר 1676) היה יהודי יליד איזמיר, שנחשב לאחד ממשיחי השקר המפורסמים ביותר בהיסטוריה של עם ישראל. סביב דמותו נרקמה תנועת השבתאות שהקיפה כמעט את כל העולם היהודי במשך מספר שנים, ושהתקיימה בקרב קבוצות מאמינים ניכרות במאות ה-17 וה-18. ספיחיה שרדו עד ימינו.\nשבתי צבי, יליד איזמיר, עסק בצעירותו במיסטיקה ובקבלה ונתן העזתי שכנע אותו בדבר היותו משיח. שבתי צבי סבב בעולם ואסף תומכים ומאמינים רבים. באותה תקופה הוא תיקן תקנות, ביטל מנהגים דתיים ומינה את אחיו ואת מכריו ל\"מלכים\".\nשבתי צבי נאסר על ידי העות'מאנים ב-1666 בעקבות האשמות של מקובל בשם נחמיה כהן. לשבתי צבי ניתנה אפשרות לבחור בין התאסלמות למיתה. הוא בחר להתאסלם, ולאחר מכן קיבל את השם עזיז מוחמד אפנדי, ואחריו התאסלמו חלק מתלמידיו. הדבר הכה בתדהמה את קהל מאמיניו. רבים ממאמיניו של שבתי צבי היו ניצולי פרעות ת\"ח-ת\"ט אשר במהלכן נטבחו כחמישים אלף יהודים במזרח אירופה. לפיכך כששבתי צבי נתפס והתאסלם חוו יהודים רבים מטורקיה ואיטליה ועד רוסיה וליטא משבר גדול. בעקבות המקרה, הוטלו הגבלות במזרח אירופה על לימוד הקבלה, והשם שבתי צבי הפך לשם גנאי. שבתי נפטר בגלות באולצין שהייתה אז חלק מהאימפריה העות'מאנית וכיום נמצאת במונטנגרו, בגיל חמישים.",
    "pageid": 1466
  },
  {
    "title": "שלום חנוך",
    "extract": "שָׁלוֹם חֲנוֹךְ (נולד ב-1 בספטמבר 1946, ה' באלול ה'תש\"ו) הוא זמר-יוצר, פזמונאי, משורר, מלחין, מעבד ומפיק מוזיקלי ישראלי, הנחשב לאחד מראשוני היוצרים ברוק הישראלי. יצירתו, הן במסגרת שיתופי פעולה עם אמנים אחרים בתחילת דרכו והן לאחר מכן כמוזיקאי עצמאי, השפיעה רבות על המוזיקה הפופולרית בישראל. במיוחד מוכר שיתוף הפעולה שלו עם אריק איינשטיין, שהניב את אלבומי הרוק הישראליים הראשונים. חתן פרס אמ\"י למפעל חיים (2022).\nעבודתו המוזיקלית של חנוך זכתה לאורך השנים להערכה רבה מצד קהל המאזינים ומצד המבקרים. הוא נחשב לאחד מגדולי היוצרים בישראל, מהווה השראה למוזיקאים ואף זכה לאלבומי מחווה מצד אמנים שונים בישראל.\nחנוך נודע במשך רוב שנות פעילותו כזמר מחאה חריף. שירו \"מחכים למשיח\" נחשב לשיר המחאה הבולט ביותר ברוק הישראלי וכאב הטיפוס של שירי המחאה בישראל.",
    "pageid": 24463
  },
  {
    "title": "שלמור שטרוזמן",
    "extract": "שלמור לוי שטרוזמן (נולדה ב-13 בינואר 1991) היא מנחת טלוויזיה, מגישה, עיתונאית, שדרנית ושחקנית ישראלית. עורכת דין בהשכלתה.",
    "pageid": 2313587
  },
  {
    "title": "תוכנית החלוקה",
    "extract": "תוכנית החלוקה היא תוכנית שהציעה ועדת אונסקו\"פ מטעם האו\"ם לחלוקת ארץ ישראל ממערב לנהר הירדן לשתי מדינות, יהודית וערבית, ולשטח בין-לאומי. התוכנית התקבלה ברוב קולות בעצרת הכללית של האו\"ם ב-29 בנובמבר 1947 וקיבלה את השם הרשמי: \"החלטה מספר 181 של העצרת הכללית של האו\"ם\". בישראל היא מכונה לעיתים קרובות \"החלטת כ\"ט בנובמבר\".\nהצעת החלוקה הייתה האחרונה בסדרה של תוכניות מסוג זה שהוצעו על ידי ועדות חקירה בריטיות לארץ ישראל. תוכנית החלוקה הייתה תוכנית לביצוע שכללה מועד ברור להקמת מדינה יהודית ונתנה לגיטימציה בין-לאומית לעליית הפליטים היהודים לארץ ישראל.\nקבלת הצעת תוכנית החלוקה בעצרת הכללית של האו\"ם נחשבת לאחד האירועים החשובים בתולדות הציונות, זכתה לאישורה של הסוכנות היהודית אשר תפקדה כממשלה בפועל של היישוב ונדחתה על ידי הנהגת ערביי ארץ ישראל והנהגת הימין הישראלי. בסופו של דבר התכנית לא יושמה במלואה, אולם קבלתה סללה את הדרך לסיום המנדט הבריטי והקמתה של מדינת ישראל. ההחלטה מוזכרת במגילת העצמאות, בה נכתב כי \"הכרה זו של האומות המאוחדות בזכות העם היהודי להקים את מדינתו אינה ניתנת להפקעה\".",
    "pageid": 1357
  },
  {
    "title": "אבנר נתניהו",
    "extract": "אבנר נתניהו (נולד ב-10 באוקטובר 1994) הוא בנם הצעיר של ראש ממשלת ישראל בנימין נתניהו ורעייתו שרה.",
    "pageid": 1766763
  },
  {
    "title": "אורין ג'ולי",
    "extract": "אורין ג'ולי (עמנואל) (נולדה ב-28 בפברואר 1994) היא דוגמנית נשק ישראלית, בעלת חברה לשיווק כלי נשק וקצינת מילואים בפיקוד העורף.",
    "pageid": 1570394
  },
  {
    "title": "אייזק ניוטון",
    "extract": "סר אייזק ניוטון (באנגלית: Sir Isaac Newton;‏ 4 בינואר 1643 – 31 במרץ 1727) היה פיזיקאי ומתמטיקאי אנגלי הנחשב לאחד המדענים הגדולים והמשפיעים ביותר בכל הזמנים. ניוטון עסק בתחומים נוספים, ביניהם: אסטרונומיה, תאולוגיה ואלכימיה. ניוטון היה דמות מפתח במהפכה המדעית ובתקופת הנאורות שבאה לאחריה.\nחיבורו \"עקרונות מתמטיים של פילוסופיית הטבע\", שפורסם ב-1687, כלל תיאור של מחקריו הפיזיקליים, כגון: קינמטיקה, שלושת חוקי התנועה וחוק הכבידה האוניברסלי, והניח את הבסיס למכניקה הקלאסית, ששלטה במדע הפיזיקה במשך כשלוש מאות שנים, ויצרה את הבסיס להנדסה המודרנית.\nניוטון איחד לראשונה את תופעות התנועות השמיימיות והארציות תחת אותם עקרונות מדעיים. כלומר, לפי ניוטון, תנועת עצמים על פני כדור הארץ ותנועת גופים שמימיים פועלות לפי חוקי טבע אחידים: חוקי התנועה של ניוטון וחוק הכבידה האוניברסלית. המודל המתמטי שהציג לתנועת הגופים התבסס על חוקי קפלר ותצפיות נוספות. ניוטון הקיש את חוקי קפלר מניסוחו לכוח הכבידה, ונעזר באותם עקרונות כדי להסביר איכותית וכמותית את מסלוליהם של שביטים, את מחזור הגאות והשפל, ותופעות אחרות. בכך הסיר ניוטון את הספקות האחרונים בתקפותו של המודל ההליוצנטרי של מערכת השמש, וקבלת תורתו מהווה נדבך אחרון במהפכה הקופרניקאית. תחזיתו שצורת כדור הארץ היא כשל ספרואיד פחוס אומתה מאוחר יותר, ושכנעה את כל מדעני היבשת בעליונותה של השיטה המדעית של ניוטון על כל השיטות שקדמו לה. קביעתו של ניוטון שהיקום כולו כפוף לעקרונות מתמטיים אחידים, מדויקים והרמוניים, הייתה בעלת השפעה מכרעת על הפילוסופיה של המדע, על ההגות בכלל ועל הבנת היקום.\nבאופטיקה המציא ובנה את הטלסקופ מחזיר האור הראשון, פיתח תאוריה חדשה של הצבע המבוססת על תצפית מנסרה המפצלת אור לבן לצבעי הספקטרום הנראה, והגה את התאוריה האטומיסטית של האור, לפיה הוא מורכב מזרם של חלקיקים. הוא ניסח את החוק האמפירי של הקירור, חקר את התאוריה המתמטית הראשונה של הקול, והציג את המושג זורם ניוטוני.\nבמתמטיקה תרם ניוטון תרומה משמעותית לא פחות בפיתוח החשבון האינפיניטסימלי ובשימושיו המתמטיים, אף על פי שבספריו דבק בניסוח גאומטרי. כמו כן תרם רבות בענפי מתמטיקה נוספים כמו חקר טורי חזקות, הכללת משפט הבינום לחזקות לא שלמות, פיתוח שיטה לקירוב שורשים של פונקציה, נוסחאות ניוטון-קוטס לאינטגרציה נומרית, מיון רוב העקומים ממעלה שלישית, הוכחות גאומטריות ועוד.\nניוטון היה בוגר טריניטי קולג' ובהמשך נבחר גם כפרופסור חבר באוניברסיטת קיימברידג'. הוא היה נוצרי אדוק אך לא קיבל את הדוגמות של הכנסייה האנגליקנית, ובאופן חריג בימים ההם, סירב לקבל הסמכה לכהונה בכנסייה, ככל הנראה מכיוון שדחה את הדוקטרינה של השילוש הקדוש וייתכן שהזדהה עם דעותיו של אריוס. בעוד שהוא זכור עקב מחקרו במתמטיקה ובמדעי הטבע, השקיע יותר מזמנו באלכימיה ובחישוב מועד האפוקליפסה, שהיה אמור לחול לדעתו לא לפני 2060, אך מרבית עבודתו בתחומים אלו לא פורסמה בחייו אלא רק זמן רב אחרי מותו. מאוחר בחייו התמנה לנשיא החברה המלכותית, בשנים 1703 – 1727. ניוטון גם שירת בשנים אלו את הממשלה הבריטית כשופט, כממונה על המטבעה המלכותית (Master of the Mint) וכחבר פרלמנט במסגרת בית הלורדים.",
    "pageid": 70
  },
  {
    "title": "אנגלית",
    "extract": "אנגלית (באנגלית: English) היא שפה ממשפחת השפות הגרמאניות שמקורה באנגליה, והיא אחת השפות המדוברות ביותר בעולם.\nאנגלית היא שפה רשמית במדינות רבות: ארצות הברית, הממלכה המאוחדת, אירלנד, קנדה, ניו זילנד, מלטה, הודו, פקיסטן, הפיליפינים, סינגפור, ובמספר מדינות באפריקה, באמריקה הלטינית ובאיי אוקיאניה.\nבאוסטרליה לא מוגדרת שפה רשמית, אך השפה האנגלית משמשת את ממשלתה ואת תושביה יותר מכל שפה אחרת. במספר מדינות, השפה האנגלית היא שפה שנייה.\nעל־פי הערכות, יש בעולם בין 500 מיליון ל־1.8 מיליארד דוברי אנגלית ברמה כלשהי, בין כשפת אם או כשפה שנייה. מתוכם, בין 300 ל־450 מיליוני בני אדם מדברים אנגלית כשפת אם. השפה האנגלית נלמדת ומובנת יותר מכל שפות העולם ומוגדרת כ\"לינגואה פרנקה\" במרבית העולם עקב השפעתה העצומה בתחומים רבים. אנגלית היא השפה השלטת במדע, באקדמיה, בתקשורת, בעסקים, בתעופה, בים, בדיפלומטיה, בתיירות, בבידור, במחשבים ובאינטרנט.\nהתפשטות השפה והשפעתה גברו בימי הזוהר של האימפריה הבריטית, אך לא פסקו גם בעת שזו דעכה, בעיקר עקב התעצמותה של ארצות הברית מבחינה מדינית, צבאית, כלכלית, מדעית, טכנולוגית ותרבותית.",
    "pageid": 908647
  },
  {
    "title": "ארץ נהדרת",
    "extract": "ארץ נהדרת היא תוכנית בידור סאטירית ישראלית המשודרת במסגרת \"שידורי קשת\" החל מנובמבר 2003. עד שנת 2017 שודרה התוכנית בערוץ 2, ומאז 1 בנובמבר 2017 היא משודרת בקשת 12.\nהתוכנית זכתה בשמונה פרסי האקדמיה הישראלית לטלוויזיה ברציפות בשנים 2003–2011. ב-2021 זכתה התוכנית באות אבירת איכות השלטון לשנת 2020 בקטגוריית תרבות וחינוך.",
    "pageid": 28098
  },
  {
    "title": "בית הספר להנדסה צבאית",
    "extract": "בית הספר להנדסה צבאית, הידוע בראשי התיבות בהל\"ץ, הוא בית הספר שמכשירים את חיילי חיל ההנדסה הקרבית וכן חיילי חי\"ר בכלל ההכשרות ההנדסיות בצה\"ל. נקרא גם בה\"ד 14 ונמצא כיום במחנה צוקי עובדה.\nתפקידו של בהל\"ץ הוא להכשיר את חיילי חיל ההנדסה בתור פלסים שלב 05 (בעלי הכשרת רובאי 05) ולאחר אימון מתקדם פלסים שלב 06 (רמת הרובאות עולה ל־06). בנוסף, הוא מכשיר את לוחמי חיל ההנדסה במיקוש, חבלה, גישור, פריצה, הפעלת רק\"ם הנדסי וכן מבצע הכשרות ייחודיות לאלה הממשיכים לענפי הצמ\"ה (ראו קורסי צמ\"ה) או קצונה. כמו כן, מכשיר את חיילי החי\"ר של מחלות ההנדסה בסיירות, במקצוע החבלה.\nבהל\"ץ מורכב מבא\"ח הנדסה (טירונות ואימון מתקדם), גדוד הפיקוד (הכשרות מפקדי הכיתות והקצונה) וענף מקצועות בו מוכשרים למקצועות ההנדסה.\nעל בית הספר מפקד קצין בדרגת אלוף־משנה. מפקדו הנוכחי של הבסיס הוא אלוף־משנה עומרי טלר.",
    "pageid": 933480
  },
  {
    "title": "בן צור",
    "extract": "בן-ציון חיים צור (ידוע בשם הבמה בן צור; נולד ב-13 במאי 1999) הוא זמר-יוצר ישראלי.",
    "pageid": 2357567
  },
  {
    "title": "בנק מזרחי טפחות",
    "extract": "בנק מזרחי טפחות הוא בנק ישראלי, השלישי בגודלו בישראל. קבוצת הבנק, הכוללת גם את בנק יהב, פועלת בישראל ומחוצה לה, ועוסקת בכל תחומי הפעילות הבנקאיים המיועדים למשקי בית ולעסקים בכלל זה אשראי, משכנתאות, פיקדונות, חדרי מסחר בשוק ההון, ייעוץ פנסיוני ופיננסי באמצעות כ-200 סניפים ומרכזי עסקים. פעילותו של הבנק בחוץ לארץ מתבצעת באמצעות שני סניפים, בבריטניה ובארצות הברית.\nמנכ\"ל בנק מזרחי טפחות מאז ספטמבר 2020 הוא משה לארי, אשר החליף בתפקיד את אלדד פרשר, שכיהן כמנכ\"ל הבנק משנת 2014. יו\"ר הבנק הוא אבי זלדמן שהחליף במהלך 2024 את משה וידמן.",
    "pageid": 183051
  },
  {
    "title": "בצלאל סמוטריץ'",
    "extract": "בְּצַלְאֵל יוֹאֵל סְמוֹטְרִיץ' (נולד ב-י' באדר ה'תש\"ם, 27 בפברואר 1980) הוא פוליטיקאי ישראלי המכהן כשר האוצר ה־27 של ישראל, כשר במשרד הביטחון האחראי על מנהלת ההתיישבות (יו\"ש), וכיושב-ראש סיעת \"הציונות הדתית\". כיהן כשר התחבורה והבטיחות בדרכים, וכן במשך כשבע שנים כחבר הכנסת.\nבטרם כניסתו לתפקידיו בממשלות ובכנסות השונות, שימש כמנהל הפעילות של תנועת \"רגבים\", וכן כמנהל ישיבת קדומים.",
    "pageid": 1242553
  },
  {
    "title": "גודל הפין האנושי",
    "extract": "המדידה המדויקת ביותר של גודל הפין האנושי נגזרת ממספר מדידות שונות, בזמנים שונים, שכן ישנה שונות טבעית קטנה בהתאם למידת העוררות המינית, השעה ביום, טמפרטורת החדר, תדירות הפעילות המינית ואמינות המדידה. בהשוואה לפרימטים אחרים, למשל הגורילה, הפין האנושי עבה ביותר, הן במונחים מוחלטים והן ביחס לשאר חלקי הגוף.\nתוצאות המדידות משתנות, כאשר מחקרים המסתמכים על מדידה עצמית מדווחים על ממוצע גבוה משמעותית מאשר מחקרים בהם המדידות נערכות על ידי אנשי מקצוע בתחום הרפואה. לפי סקירה שיטתית בתחום, החל משנת 2015, האורך הממוצע של פין אנושי זקוף הוא בערך 13.12 ס\"מ (11.46 ס\"מ – 14.78 ס\"מ).‏‏ בדרך כלל, אורכו של הפין הרפוי אינו מעיד על אורכו של הפין הזקוף.\nהפין האנושי גדל בעיקר בין הינקות לגיל חמש, ובין כשנה לאחר תחילת גיל ההתבגרות ועד לגיל 17 בערך.\nמחקרים סטטיסטיים לא הצליחו למצוא קשר מובהק בין גודל הפין לגודלם של חלקי גוף אחרים. גורמים סביבתיים, יחד עם גורמים גנטיים, כמו משבשים אנדוקריניים, יכולים להשפיע על גדילת הפין. פין בוגר זקוף שאורכו פחות מ-7 ס\"מ מכונה ברפואה \"מיקרו-פין\" (micropenis).\nקיים מִתאם בין גודל הפין לבין עלייה ברמות הטסטוסטרון במהלך גיל ההתבגרות. עם זאת, לאחר גיל ההתבגרות, הטסטוסטרון אינו מסוגל להשפיע עוד על גודל הפין, וחוסר באנדרוגן אצל גברים בוגרים גורם לירידה קטנה בגודל בלבד. הורמון גדילה (‏GH‏) ופקטור גדילה דמוי אינסולין 1 (‏IGF-1‏) משפיעים גם כן על גודל הפין, כאשר מחסור בהם במהלך שלבים התפתחותיים קריטיים (למשל, אצל הלוקים בחוסר בהורמון גדילה או בתסמונת לרון) עשוי לגרום למיקרו-פין.",
    "pageid": 1516593
  },
  {
    "title": "גלגל המזלות",
    "extract": "גלגל המזלות או זודיאק (מיוונית: Ζῳδιακός κύκλος, \"גלגל החיות\") הוא דימוי ציורי לרצועה מעגלית בשמיים ובה 12 \"מזלות\" שהם 12 קבוצות כוכבים. רצועה דמיונית זו נמצאת על מישור המילקה ועליה עובר מסלולה של השמש עבור צופה מכדור הארץ.\nגלגל המזלות הוא מרכיב מרכזי באסטרולוגיה, שחסידיה מאמינים שמיקום הכוכבים משפיע על המתרחש על פני כדור הארץ, או משקף אותו, ולפיכך \"המזל\" – הן במשמעות השפעות על גורלו של האדם, הן במשמעות הגורם השמימי שישפיע על חייו, נקבע על פי יום התאריך והחודש שבו נולד – ממנו ניתן לכאורה לדעת את האזור בגלגל המזלות שבו נמצאת השמש בעת הולדתו.\nבעבר נאמר שמועד מסוים בשנה הוא \"במזל\" על פי שם הקבוצה בה נמצאה השמש. אסטרולוגים עדיין משתמשים בלוח זמנים בן כ-2,000 שנה, ומאז בשל תופעת הנקיפה השמש אינה נמצאת במזל האסטרולוגי, אלא מקדימה בחודש. לדוגמה, בטווח הזמנים 20 במרץ – 19 באפריל, המוכרז כמזל טלה, נמצאת השמש במזל דגים.\nאף על פי שמסלול המילקה עובר גם דרך קבוצת נושא הנחש הושמטה זו מרשימת המזלות, אולי על מנת לשמר את החלוקה ל-12, כחלוקת החודשים ואולי מכיוון שרוב כוכבי נושא הנחש הם מעל מישור המילקה.\nגלגל המזלות שימש את האסטרונומיה במיפוי השמיים, כאשר כל אזור בשמיים מכונה על שם המזל שלו – קבוצת כוכבים נראים שעל ידי חיבור קווים ביניהם יוצרים צורות. המזלות הותאמו לתקופות בשנה על ידי ייחוס כל מזל לתקופה שבה השמש עוברת במזל, ולכן קבוצת הכוכבים שלה לא נראית במהלך הלילה, אלא רק שאר המזלות. התקופה של כל מזל נמשכת כ-30 יום, בעונת שנה קבועה, ובאורך מקביל פחות או יותר לסיבוב הירח. עם השנים השתנו הכוכבים הנראים במהלך תקופות שנה ובתרבויות השונות החסירו והוסיפו כוכבים שונים כדי להתאימן לציור הידוע ולתקופה האמורה לייצג את המזל. זיהוי המזלות עם עונות שנה ושמות המזלות ניתנו בידי בני תרבות קדומה, ונמצאים בספרות הבבלית והמצרית העתיקה בכתב יתדות ובכתב חרטומים, וכן בציורים קדומים ששרדו, והיו מרכזיים גם לאמונות של התרבות האלילית היוונית והרומית. המזלות המייצגות את חודשי השנה מרכזיות לפולקלור של תרבויות רבות, ומשמשות בהן גם כיום.",
    "pageid": 55883
  },
  {
    "title": "דייוויד הארבור",
    "extract": "דייוויד הארבור (באנגלית: David Harbour; נולד ב-10 באפריל 1975) הוא שחקן אמריקאי, זוכה פרס גילדת שחקני המסך, שהתפרסם בעיקר בזכות תפקידו בסדרה \"דברים מוזרים\" בה הוא מגלם את ג'ים הופר.",
    "pageid": 1660226
  },
  {
    "title": "דן שילון",
    "extract": "דן שילון (נולד ב-24 באוקטובר 1940) הוא שדרן רדיו, עיתונאי, מנחה, איש טלוויזיה וסופר ישראלי.\nבמהלך 60 שנות קריירה תקשורתית ראיין שילון יותר מ-3,000 אנשים. בין השאר ראיין את רוב ראשי ממשלות ישראל (דוד בן-גוריון, לוי אשכול, גולדה מאיר, שמעון פרס, מנחם בגין, יצחק שמיר, יצחק רבין, אריאל שרון, אהוד ברק, אהוד אולמרט ובנימין נתניהו), ארבעה מנשיאי ישראל (חיים הרצוג, עזר ויצמן, שמעון פרס ורובי ריבלין) ומנהיגי מדינות בעולם (ג'ימי קרטר, ביל קלינטון, וילי ברנדט, אנואר סאדאת וחוסיין, מלך ירדן).",
    "pageid": 273747
  },
  {
    "title": "הונדורס",
    "extract": "רפובליקת הונדורס (בספרדית: República de Honduras) היא מדינה באמריקה המרכזית. גובלת במערב עם גואטמלה ועם אל סלוודור, בדרום עם ניקרגואה ועם האוקיינוס השקט, ובצפון עם מפרץ הונדורס ועם הים הקריבי.",
    "pageid": 143777
  },
  {
    "title": "היום הבין-לאומי לזכויות אנשים עם מוגבלות",
    "extract": "היום הבין-לאומי לשוויון זכויות לאנשים עם מוגבלות מצוין מדי שנה ב-3 בדצמבר ומוקדש לקידום ההבנה כלפי אנשים עם מוגבלות ולעידוד התמיכה בכבודם, בזכויותיהם ובשלומם. \nאירועי היום מאורגנים על ידי ארגוני אנשים עם מוגבלות, גופים עסקיים, יחידים וגופי ממשל. היום נועד לאחד אנשים מרחבי העולם, שחוגגים ומכירים בתרומותיהם, כישוריהם והישגיהם של אנשים עם מוגבלות, ולהגביר את המודעות לתועלת שבהכללת אנשים עם מוגבלות בכל היבטי החיים: הפוליטיים, החברתיים, הכלכליים והתרבותיים.",
    "pageid": 632678
  },
  {
    "title": "הליכוד",
    "extract": "הליכוד – תנועה לאומית ליברלית היא מפלגת ימין שמרנית ציונית ישראלית.\nהמפלגה הוקמה בשנת 1973 מאיחוד מפלגות גח\"ל (רשימת מפלגות תנועת החרות והמפלגה הליברלית הישראלית), הרשימה הממלכתית, המרכז החופשי והתנועה למען ארץ ישראל השלמה שרצו לראשונה כמפלגה מאוחדת בבחירות לכנסת השמינית. עם ראשי המפלגה נמנו ראשי הממשלות מנחם בגין, יצחק שמיר, בנימין נתניהו ואריאל שרון.\nמעת הקמתה במערכת הבחירות לכנסת השמינית ואילך הייתה המפלגה הגדולה או השנייה בגודלה בכנסת, למעט בכנסת השבע עשרה.\nמאז הקמתה, \"הליכוד\" היא המפלגה העיקרית בימין הישראלי. האידאולוגיה השלטת במפלגה היא בעיקרה לאומיות יהודית ומימושה במדינת ישראל באמצעות הציונות, כמו גם הרחבת ההתנחלויות ונקיטת קו נוקשה בפעולות צבאיות נגד ארגוני טרור.",
    "pageid": 6173
  },
  {
    "title": "המטה הכללי של צה\"ל",
    "extract": "המטה הכללי של צבא הגנה לישראל (או בקיצור: המטכ\"ל) הוא מטה המפקדה הכללית של צה\"ל.",
    "pageid": 107778
  },
  {
    "title": "המסילה המזרחית החדשה",
    "extract": "המסילה המזרחית החדשה היא מיזם בהקמה של תשתית רכבת בישראל, שבמסגרתו מוקמת מסילת רכבת חדשה לאורך התוואי של המסילה המזרחית ההיסטורית של ארץ ישראל בקטע שבין צומת רמז (סמוך לפרדס חנה) לאלישמע, והכפלה ושדרוג המסילה בקטע הקיים בין ראש העין ללוד. בנוסף, יוקמו ויורחבו שבע תחנות רכבת.\nהתחנות המיועדות להקמה בקו זה הן חדרה מזרח, השומרון – טייבה, טירה-כוכב יאיר, אלעד ושוהם. בקו יש שתי תחנות רכבת פעילות, ראש העין צפון ותחנת הרכבת לוד.\nתקציב הפרויקט הוא כ-8.45 מיליארד שקלים, ובמסגרתו תונח מסילת רכבת כפולה באורך 64 ק\"מ (שחלק ממנה קיים כיום כמסילה בודדת) לאורך תוואי כביש 6. המסילה תכלול 47 גשרים חדשים. בסיום הפרויקט צפויות לפעול בקו כ-100 רכבות נוסעים ועשרות רכבות משא מדי יום. בשעות השיא, צפויות לעבור במסילה שש רכבות בשעה.",
    "pageid": 1419055
  },
  {
    "title": "הפועל פתח תקווה (כדורגל)",
    "extract": "הפועל פתח תקווה היא קבוצת כדורגל ישראלית מהעיר פתח תקווה, המשחקת בליגת העל. צבעי הקבוצה הם כחול ולבן ומגרשה הביתי הוא אצטדיון המושבה. אגודת הספורט של הפועל פתח תקווה נוסדה בשנת 1926 ומועדון הכדורגל הוקם ב-1934.\nהיסטורית, הפועל פתח תקווה הוא אחד ממועדוני הכדורגל המובילים בארץ. בעונת 1954/1955 זכתה הקבוצה לראשונה בתולדותיה באליפות המדינה ובין השנים 1959–1963 זכתה הקבוצה בחמש אליפויות ברצף, שיא בכדורגל הישראלי שטרם נשבר. בנוסף הופיעה תשע פעמים בגמר גביע המדינה וזכתה פעמיים בגביע. לקבוצה חמש הופעות בגמר גביע הטוטו מתוכן ארבע זכיות בגביע. אחת עשרה פעמים הייתה הקבוצה סגנית האלופה. מאז 1963 כשלה הקבוצה בניסיונותיה לזכות באליפות נוספת, על אף שהייתה קרובה לכך בסוף שנות השישים ובתחילת שנות התשעים. מתחילת שנות האלפיים המוקדמות, חווה המועדון לא מעט טלטלות כלכליות לאורך השנים שהתבטאו בעיקר בפירוקים וחובות.\nהמועדון מנוהל בבעלות עמותת האוהדים \"הכחולה\". חברי העמותה בוחרים אחת לשנה נציגים לוועדות העמותה - ועדת קבלה, ועדת ביקורת והוועד המנהל. הוועד המנהל ממנה את קבוצת הניהול של מועדון הכדורגל.",
    "pageid": 43144
  },
  {
    "title": "הרצי הלוי",
    "extract": "הרצל \"הרצי\" הלוי (נולד ב־17 בדצמבר 1967) הוא איש צבא ישראלי ששירת כראש המטה הכללי ה־23 של צה\"ל. בתפקידיו הקודמים שימש בין היתר סגן הרמטכ\"ל, מפקד פיקוד הדרום, ראש אמ\"ן, מפקד המכללה הבין-זרועית לפיקוד ולמטה, מפקד עוצבת הגליל, ראש חטיבת ההפעלה המבצעית באמ\"ן, מפקד חטיבת הצנחנים, מפקד חטיבת מנשה ומפקד סיירת מטכ\"ל. הלוי שירת כרמטכ\"ל בעת טבח שבעה באוקטובר ובחלק ממלחמת חרבות ברזל שהחלה לאחריו.",
    "pageid": 625033
  },
  {
    "title": "חטיבה 460",
    "extract": "חטיבה 460, המכונה גם עוצבת בני־אור, היא חטיבת ההכשרה של חיל השריון הכפופה למרכז הכשרות היסוד. החטיבה מהווה את בית־הספר לשריון (ביסל\"ש), השוכן בבסיס שיזפון שבנגב. בזמני מלחמה וחירום, הופכת חטיבה 460 לעוצבת שריון מתמרנת אשר אופרטיבית לכלל גזרות הלחימה של צה\"ל כחטיבת שריון מן השורה. חטיבה 460 השתתפה במערכות ישראל מאז הקמתה, בין היתר במלחמת יום הכיפורים, מלחמת לבנון הראשונה, מבצע צוק איתן ומלחמת חרבות ברזל.",
    "pageid": 240547
  },
  {
    "title": "חלומות (סרט, 2025)",
    "extract": "חלומות (Dreams) הוא סרט דרמה אמריקאי משנת 2025 בכתיבה, הפקה ובימוי של מישל פרנקו , עם ג'סיקה צ'סטיין ואיזק הרננדז  בתפקידים הראשיים.\nהסרט הוקרן לראשונה בפסטיבל הסרטים הבין-לאומי בברלין והיה מועמד לפרס דב הזהב.\nהעלילה היא על קשר בין אישה מבוגרת ועשירה לבין גבר צעיר. זה לא קשר רומנטי של אהבה אלא קשר מיני הבנוי על יחסי מין נועזים מלווים בדיאלוג מיני בוטה.\nהצילומים נערכו בסן פרנסיסקו.",
    "pageid": 2472683
  },
  {
    "title": "חמאס",
    "extract": "חַמַאס (בערבית: حماس ראשי תיבות של \"תנועת ההתנגדות האסלאמית\") הוא תנועה פלסטינית לאומנית ואסלאמיסטית-סונית מיליטנטית ברצועת עזה, יהודה ושומרון המוקדשת להקמת מדינה אסלאמית עצמאית בשטחי ארץ ישראל. חמאס מוכר כארגון טרור על ידי מדיניות מערביות רבותאך הוא נחשב ארגון מדיני-צבאי לגיטימי על ידי מדינות רבות אחרות - בהן רוסיה, סין ומדינות מוסלמיות המשתפות איתו פעולה ומסייעות לו.\nחמאס פועלת במספר תחומים כולל המישור הצבאי, המדיני, החברתי והכלכלי: באמצעות גדודי עז א-דין אל-קסאם חמאס מנהלת עימותים מזוינים עם ישראל, מבצעת ירי רקטות, חטיפות ופעולות טרור, אך גם מפעילה כוח צבאי סדור בעזה; במישור המדיני היא מקיימת קשרים עם מדינות וארגונים בינלאומיים ופועלת לבידודה של ישראל; במישור החברתי והדתִי (דעוה) היא מפעילה מוסדות רווחה, חינוך ובריאות; ובמישור הכלכלי היא מממנת את פעילותה באמצעות מיסוי, עמותות ורשתות כספים בינלאומיות.\nהתנועה נוסדה בעזה בשנת 1987 כשלוחה מקומית של תנועת האחים המוסלמים, על ידי האימאם אחמד יאסין, בעקבות פרוץ האינתיפאדה הראשונה. היא צמחה מתוך עמותת הצדקה האסלאמית אל-מוג'מע אל-אסלאמי , שהקים יאסין ב-1973 כשלוחה של האחים המוסלמים והתמקדה בתחילה בפעילות רווחה אזרחית.. היא מקדמת לאומיות פלסטינית בהקשר דתי־אסלאמי. אמנת חמאס מ־1988 מגדירה את ארץ ישראל כולה (מהנהר לים) כהקדש אסלאמי שאין לוותר עליו (וקף), היא קוראת להשמדת מדינת ישראל, כוללת ביטויים אנטישמיים חריפים, ומתנגדת נחרצות לפתרון מדיני ולתהליך השלום הישראלי-פלסטיני, תוך הדגשת הג'יהאד המזוין כדרך היחידה לשחרור. בשנת 2017 פורסם מסמך מדיניות מתון יותר, המכיר במדינה פלסטינית זמנית בגבולות הקו הירוק ומבדיל בין יהודים לציונים.[דרוש מקור]\nבבחירות למועצה המחוקקת הפלסטינית שנערכו בשנת 2006, זכתה חמאס ברוב המושבים תוך שהיא מקדמת קמפיין נגד שחיתות ותומכת ב\"התנגדות\" כמכשיר ל\"שחרור פלסטין\" מהכיבוש הישראלי. ב-2007, חמאס פתחו בעימות אלים עם הפת\"ח, בו הצליחו להשתלט על הרצועה. מאז, החמאס מהווה את הגוף השולט בפועל ברצועה בנפרד מהרשות הפלסטינית. ביוני 2007, ישראל ומצרים הידקו את מגבלות התנועה ברצועה וישראל הטילה הסגר על רצועת עזה. מאז פרצו מספר עימותים צבאיים בין ישראל לחמאס.\nבשנים האחרונות, הכשיר חמאס אלפי לוחמי קומנדו ותשתיות צבאיות נוספות תוך תכנון מתקפה נרחבת לכיבוש חלק משמעותי מישראל ולקיחת בני ערובה רבים. הדבר בוצע תוך כדי הונאה מול גופי המודיעין והדרג המדיני של ישראל ושל מדינות נוספות, לפיה חמאס מורתע מכוחה של ישראל. בזמן כהונתו של הרמטכ\"ל אביב כוכבי הגדיר המטכ\"ל את חמאס כ\"צבא טרור\" אבל צה\"ל וכן גופים נוספים המשיכו להתייחס לאיום של חמאס כאל ארגון טרור בלבד, ונערכו לאירועים כמו ירי צלפים, חטיפת חייל בגבול וכדומה בעוד חמאס בנה יכולות צבאיות גדולות בהרבה. בשבעה באוקטובר 2023 פתח חמאס במתקפה נרחבת -טבח שבעה באוקטובר מתקפה אשר כללה פשעי מלחמה, פשעים נגד האנושות, אלימות מינית וחטיפת אזרחים המוחזקים כבני ערובה. פעולה זהו גרמה למלחמת חרבות ברזל שבה נהרגו כ-69 אלף פלסטינים, מתוכם 23 אלף מחבלים מחמאס, כמו גם הרס נרחב בעזה וכמעט שני מיליון עקורים, בצד העלאת הסוגיה הפלסטינית לסדר היום העולמי ומחאה נרחבת נגד ישראל.\nחמאס מקיים קשרים מדיניים עם מדינות וארגונים רבים. קטר וטורקיה נחשבות לתומכות העיקריות של חמאס במישור המדיני, הפוליטי והכלכלי, ומספקות לו סיוע כספי ובינלאומי. איראן, על אף השוני הדתי (שיעים לעומת סונים), מהווה תומכת אסטרטגית של הזרוע הצבאית של חמאס, ומספקת לו אמצעי לחימה, הכשרות וסיוע טכנולוגי. חמאס גם טיפח ערוצים מול רוסיה, שהזמינה משלחות של הארגון לשיחות מדיניות, בניסיון להצטייר כשחקן לגיטימי בזירה הבינלאומית. מנגד, חמאס מבודד על ידי מדינות המערב, שממשיכות לראות בו ארגון טרור בשל מדיניותו כלפי ישראל, פגיעתו באזרחים, והתנגדותו להסדרים מדיניים. גם מצרים, על אף קירבה גאוגרפית ואינטרסים ביטחוניים משותפים בגבול רפיח, שומרת על יחסים מורכבים עמו, בשל קשריו עם האחים המוסלמים במצרים – אויבי המשטר בקהיר. עם זאת, מצרים ממלאת תפקיד מרכזי בתיווך בין חמאס לישראל בעימותים ובשיחות על הסדרה. חמאס הוגדרה כארגון טרור על ידי אוסטרליה, קנדה, פרגוואי, ישראל, יפן, ניו זילנד, בריטניה, ארצות הברית והאיחוד האירופי, אך הצעה לגינוי חמאס באו\"ם נדחתה ב-2018.",
    "pageid": 5125
  },
  {
    "title": "טופאק שאקור",
    "extract": "טופאק אמארו שאקור (באנגלית: Tupac Amaru Shakur‏; 16 ביוני 1971 – 13 בספטמבר 1996), נולד כלשיין פאריס קרוקס (Lesane Parish Crooks) המוכר בשמות הבמה 2Pac או Makaveli, היה ראפר, שחקן, משורר ופעיל חברתי אמריקאי. הוא נחשב בעיני רבים לראפר הגדול ביותר בכל הזמנים. אקדמאים מתייחסים אליו כאחד מאומני המוזיקה המשפיעים ביותר של המאה ה-20 ופעיל בולט למען אמריקה השחורה.\nשאקור נחשב לאחד המוזיקאים המצליחים ביותר בכול הזמנים בכך שסך מכירות אלבומיו מוערך ביותר מ-75 מיליון עותקים ברחבי העולם. עבודתו של שאקור התבלטה בגלל התייחסותו לאי צדק חברתי, סוגיות פוליטיות וגזענות כלפי אפרו-אמריקאים. למרות זאת היה שם נרדף לטקסטים אלימים ול\"גנגסטה ראפ\", אם כי תמיד סלד מביטוי זה.\nשאקור נולד בניו יורק להורים שהיו פעילים פוליטיים בתנועת \"הפנתרים השחורים\". התחנך על ידי אימו, אפני שאקור, עבר לבולטימור ב־1984 ולאזור מפרץ סן פרנסיסקו ב־1988. עם יציאת אלבום הבכורה שלו 2Pacalypse Now ב-1991, הפך לדמות מרכזית בסצנת ההיפ הופ המערבית  לאור המסרים הפוליטיים בשיריו. שאקור זכה להצלחה מסחרית נוספת באלבומיו הבאים ‏Strictly 4 My N.I.G.G.A.Z ב-1993 ו-Me Against The World ב-1995. אלבום היהלום שלו All Eyez On Me מ-1996 שהיה גם לאלבום הראשון הכפול באורכו בהיסטוריות ההיפ הופ, נטש את מילותיו המופנמות משיריו הקודמים לטובת \"גנגסטה ראפ\" עדין. בנוסף לקריירת השירה שלו, שיחק בתפקיד ראשי בסרטים ‏Juice (1992) , ‏Poetic Justice (1993) , ‏Above The Rim (1994) , ‏Bullet (1996) , ‏Gridlock'd (1997)  ו-Gang Related (1997) .\nבין שיריו הבולטים ביותר של שאקור נכללים: ‏California Love, ‏Changes, ‏Dear Mama, ‏Hail Mary, ‏Keep Ya Head Up, ‏Ambitionz Az a Ridah, ‏Hit 'Em Up, ‏I Get Around, ‏Do For Love, ‏Brenda's Got a Baby, ‏So Many Tears, ‏How Do You Want It, ‏Ghetto Gospel ו־Only God Can Judge Me. לצד קריירת היחיד שלו, שאקור היה גם חלק מקבוצת ת'אג לייף (Thug Life), ושיתף פעולה עם אמנים כמו סנופ דוג וד\"ר דרה.\nבמהלך תקופה מאוחרת יותר בקריירה שלו, שאקור נורה חמש פעמים בפתחו של אולפן הקלטות בניו יורק והסתבך משפטית, כולל תקופת מאסר. הוא ריצה שמונה חודשים בכלא עקב אישומים על תקיפה מינית, אך שוחרר בזמן תקופת המתנה לערעור על הרשעתו ב־1995. במקביל לשחרורו, חתם על חוזה לחברת התקליטים דת' רואו רקורדס (Death Row Records) בבעלות שוג נייט והפך לדמות מרכזית ביריבות בין החוף המערבי לחוף המזרחי בסצנת ההיפ הופ בארצות הברית . ב-7 בספטמבר 1996 שאקור נורה ארבע פעמים על ידי תוקף לא מזוהה מרכב חולף בלאס וגאס ונפטר לאחר שישה ימים. לאחר מותו, חברו לשעבר שהפך לאויב, הנוטוריוס בי. איי. ג'י, נחשד תחילה כאחראי לאור העימות המתוקשר שלהם; נרצח גם הוא באותה הצורה שישה חודשים לאחר מכן במרץ 1997, עת שביקר בלוס אנג'לס.\nאלבומו של שאקור שיצא לאור ב־1998 לאחר מותו – Greatest Hits, הוא אחד משני אלבומים שלו; ואחד מעשרה אלבומי היפ הופ בלבד שקיבלו מעמד יהלום בארצות הברית. חמישה אלבומים נוספים יצאו לאור לאחר מותו של שאקור; כולל The Don Killuminati: The 7 Day Theory שהיה תחת שם הבמה החדש שלו, מקאוולי (Makaveli); שכל אחד מהם זכה למעמד פלטינה בארצות הברית. ב־2002, הוכנס שאקור למוזיאון ההיפ הופ בארצות הברית . ב־2017, הוכנס להיכל התהילה של הרוק אנד רול בארצות הברית. שאקור דורג במקום ה-86 מתוך 100 האמנים הגדולים בכל הזמנים לפי המגזין רולינג סטון, ודורג על ידי MTV במקום הראשון ברשימת אמני הראפ הגדולים בכל הזמנים. בשנת 2023 הוענק לו כוכב בשדרת הכוכבים של הוליווד.",
    "pageid": 309444
  },
  {
    "title": "ימ\"מ",
    "extract": "ימ\"מ – היחידה הלאומית המיוחדת ללוחמה בטרור – היא היחידה הלאומית של ישראל ללוחמה בטרור. זוהי יחידת העילית של משטרת ישראל ומשמר הגבול ללוחמה בטרור ויחידת ההשתלטות (פריצה וחילוץ בני ערובה) הלאומית הבכירה בישראל, ובנוסף משמשת למשימות משטרה מיוחדות. השם \"ימ\"מ\" הוא ראשי תיבות של \"יחידה מרכזית מיוחדת\" או \"יחידה משטרתית מיוחדת\". הימ\"מ נקראת גם \"היחידה המיוחדת ללוחמה בטרור\" או \"היחידה הלאומית ללוחמה בטרור\". לשם ייצוג היחידה בחו\"ל משתמשת משטרת ישראל בשם Israel's National Counter Terror Unit ולעיתים בשמות Israel's Counter Terrorism Unit או Israel's Counter Terror Unit. היחידה נחשבת לאחת מהיחידות המיומנות והמקצועיות בעולם וליחידה המיומנת ביותר למטרות אלה בקרב כוחות הביטחון הישראליים.\nהימ\"מ הוקמה ב-1974 על ידי מפקד משמר הגבול ניצב חיים לוי, שהטיל על ראובן יעקב (נמרודי) (המפקד הראשון של הימ\"מ) להקים את היחידה כיחידת השתלטות, כמענה לפיגועי חטיפה ומיקוח. בהמשך הוטלו עליה משימות ותפקידים נוספים, שהעיקריים שבהם הם לוחמה בטרור, סיכול ומניעת פיגועים, מעצר מחבלים, הפעלת צלפים ומשימות משטרה מיוחדות. רוב פעילותה מסווגת, אך בעקבות מספר רב של מבצעים מוצלחים לאורך השנים זכתה היחידה למוניטין גבוה בקרב כוחות הביטחון בישראל ובעולם. כיום היא נחשבת לאחת היחידות המקצועיות, המנוסות והטובות מסוגה בעולם, למרות תקציבה הקטן יחסית. הימ\"מ היא אחת היחידות העסוקות ביותר במערכת הביטחון ומבצעת מאות מבצעים ופעולות מדי שנה. מאז 2022 מוגדרת הימ\"מ כיחידה הלאומית של ישראל ללוחמה בטרור.\nכאמור, הימ\"מ היא יחידת ההשתלטות הבכירה של ישראל. יחידות השתלטות נוספות בישראל הן סיירת מטכ\"ל ושייטת 13 של צה\"ל, לוט\"ר אילת – יחידת מילואים צה\"לית, ויחידת מצדה של שירות בתי הסוהר. הימ\"מ מקבילה ליחידות השתלטות ולוחמה בטרור בעולם, כגון יחידות ה-SWAT האמריקניות ויחידת חילוץ בני הערובה של ה-FBI, ה-GIGN הצרפתית, אלפא ואומו\"ן הרוסיות וה-GSG-9 הגרמנית, שהוקמה באירופה בשנות ה-70 של המאה ה-20 בעקבות רצח המשלחת הישראלית באולימפיאדת מינכן כדי להילחם בחטיפות מטוסים על ידי מחבלים פלסטינים.\nהמוטו של היחידה הוא ”אֶרְדּוֹף אוֹיְבַי וְאַשִּׂיגֵם, וְלֹא אָשׁוּב עַד כַּלּוֹתָם”, הלקוח מספר תהילים, פרק י\"ח (ע\"ע), פסוק ל\"ח.",
    "pageid": 60375
  },
  {
    "title": "יעל שלביה",
    "extract": "יעל שלביה כהן (נולדה ב-31 באוגוסט 2001, י\"ב באלול ה'תשס\"א) היא דוגמנית ושחקנית ישראלית.\nשלביה הופיעה בקמפיינים בין-לאומיים של דוגמנות. הוצגה על ידי TC CANDLER בשנת 2018 במקום השלישי ברשימת מאה הנשים היפות בעולם, בשנת 2019 במקום השני, ובשנת 2020 במקום הראשון.",
    "pageid": 1754745
  },
  {
    "title": "כלבת",
    "extract": "כלבת (Rabies) היא מחלה זיהומית נגיפית חריפה וקטלנית, חשוכת מרפא לאחר הופעת התסמינים, הפוגעת במערכת העצבים המרכזית של יונקים. המחלה מועברת באמצעות הרוק של בעל חיים נגוע, לרוב ממשפחת הכלביים, על פי רוב בנשיכה ולעיתים גם בליקוק פצעי עור. לפיכך, במקרה של נשיכה יש לשטוף מיד את המקום במים ובסבון במשך כ-15 דקות, לחטא אותו באלכוהול בריכוז 70% או בתמיסת יוד, ולפנות בהקדם לשירותי הבריאות לקבלת טיפול מונע, ובכלל זה חיסון היעיל במיוחד כאשר ניתן לפני הופעת התסמינים.\nהכלבת מוכרת לאדם מימי קדם, והיא מוזכרת כבר בחוקי אשנונה, אשר מטילים קנס כבד על בעל כלב שהראה סימני כלבת ונשך אדם אחר; ובמקורות חז״ל, שבהם הותר אף להמית כלב החשוד בכלבת בשבת מפני הסכנה, ואפילו אינו רץ אחר האדם. ואף בימינו נוקטות רשויות הבריאות הממלכתיות צעדים למניעתה ולהגבלת התפשטותה, ובהם הכנסת כלבים שנשכו להסגר ומתן חיסונים פעילים וסבילים — אם כי במדינות רבות בעולם המתפתח הזמינות לחיסונים מוגבלת, וכתוצאה מכך כ־40% ממקרי המוות מכלבת מתרחשים באפריקה.",
    "pageid": 5248
  },
  {
    "title": "מאסטר שף",
    "extract": "מאסטר שף היא תוכנית מציאות ישראלית המשודרת, החל מ-14 באוקטובר 2010, בעבר בערוץ 2 במסגרת שידורי קשת ומנובמבר 2017 בקשת 12, בהפקת \"גיל הפקות\". במרכז התוכנית הישראלית בשלנים חובבים, חסרי ידע מקצועי בבישול, שמתחרים ביניהם על התואר \"המאסטר שף של ישראל\".\nהתוכנית מבוססת על תוכנית בריטית בשם זהה, ששודרה לראשונה ברשת ה-BBC בשנת 1990 ומשודרת מאז תחת זיכיון בכעשר מדינות ברחבי העולם. ברוב המדינות, בדומה לישראל, זכתה התוכנית לשיעורי צפייה גבוהים במיוחד ולביקורות מצוינות. טרום התוכנית, נוסעים הנבחרים להתלמדות אצל שפים שונים לתקופה בת חודשיים עד שלושה.\nבשנת 2013 בעונה השלישית, בפרק הגמר שברה התוכנית את שיאי המדרוג של כל הזמנים (מאז שהחלו מדידות המדרוג), עם שיא של 46.6% אחוזי צפייה.\n\"מאסטר שף\" היא זוכת שלושה \"פרסי האקדמיה הישראלית לטלוויזיה\" לשנים 2015, 2017 ו-2020 בקטגוריה \"תוכנית המציאות הטובה ביותר\".",
    "pageid": 822911
  },
  {
    "title": "מודיעין-מכבים-רעות",
    "extract": "מוֹדִיעִין־מַכַּבִּים־רֵעוּת (הידועה בשמה המקוצר \"מודיעין\") היא עיר במחוז המרכז בישראל, הממוקמת בין ירושלים לבין תל אביב-יפו. העיר במתכונתה הנוכחית היא תוצאה של איחוד רשויות, עליו הוחלט בשנת 2003, בו אוחדו העיר מודיעין והיישוב הקהילתי מכבים-רעות לרשות אחת, לה שטח שיפוט של 50,000 דונם.\nמודיעין קרויה על שם עירם של המכבים.",
    "pageid": 7749
  },
  {
    "title": "מועצה אזורית מטה בנימין",
    "extract": "מועצה אזורית מטה בנימין היא מועצה אזורית באזור הרי בנימין במחוז יהודה ושומרון. המועצה גובלת בלטרון במערב ועד בקעת הירדן במזרח, מירושלים בדרום ועד אזור העיר אריאל בצפון. השטח חופף ברובו את נפת רמאללה ואל-בירה של הרשות הפלסטינית. בשנת 2024 התגוררו במועצה כ-80,100 תושבים, וזהו מספר התושבים הגדול ביותר במועצה אזורית ישראלית. בתחום המועצה 49 התנחלויות, מתוכן 34 יישובים קהילתיים, 11 מאחזים, שני מושבים חקלאיים, אזור התעשייה שער בנימין ואזור התעשייה מבוא חורון. בתחום המועצה 62 בתי ספר ומאות גני ילדים. במליאת המועצה יושבים 33 חברי מועצה ובראשה עומד ישראל גנץ. באזור המועצה נמצאים כ-50 יישובים פלסטיניים בהם אוכלוסייה של כ-300,000 איש.[דרוש מקור]\nשם המועצה משמר את מיקום נחלת שבט בנימין בתקופת התנ\"ך, אם כי חלקים נרחבים משטחי המועצה שוכנים בנחלת שבט אפרים המקראית. זיקה זו מוצגת בסמל המועצה האזורית, בו מופיעות המילים \"בנימין זאב יטרף\" שמקורן בברכת יעקב לבנו בנימין.",
    "pageid": 130377
  },
  {
    "title": "מייקל ג'ורדן",
    "extract": "מייקל ג'פרי ג'ורדן (באנגלית: Michael Jeffrey Jordan; נולד ב-17 בפברואר 1963) הוא כדורסלן עבר אמריקאי ששיחק בעמדת הקלע. ג'ורדן, אשר ניצב במקום החמישי ברשימת הקלעים המובילים בתולדות ה-NBA, נחשב בעיני רבים לכדורסלן הטוב ביותר בהיסטוריה, וזכה להצלחה רבה שסייעה לפרסומה של ליגת ה-NBA ברחבי העולם בשנות ה-80 וה-90 של המאה ה-20. הצטרף לשיקגו בולס בעונת 1984/1985, ותוך זמן קצר הפך לאחד הכוכבים הבולטים בליגת ה-NBA. יכולותיו ככדורסלן וכאתלט זיכו אותו בכינויים \"אייר ג'ורדן\", \"הוד אוויריותו\", \"ישו השחור\" ו-\"אלוהים\".\nבמהלך הקריירה זכה ג'ורדן במגוון תארים, בין השאר, שש פעמים באליפות ה-NBA במדי שיקגו בולס, ופעמיים במדליית זהב אולימפית במדי נבחרת ארצות הברית. הישגיו האישיים כוללים חמש זכיות בתואר MVP של העונה הסדירה, עשר פעמים חבר בחמישיית העונה, תשע פעמים חבר בחמישיית ההגנה, 14 השתתפויות במשחק האולסטאר, שלוש זכיות בתואר ה-MVP של משחק האולסטאר, שלוש זכיות בתואר מלך החטיפות, שש זכיות בתואר ה-MVP של סדרת הגמר, וזכייה בתואר שחקן ההגנה של העונה ב-1988. בנוסף, מחזיק ג'ורדן בשיא ממוצע הנקודות לקריירה ב-NBA עם 30.12 נקודות למשחק, ובשיא של 33.4 נקודות בממוצע למשחק פלייאוף. בשנת 2015, לאור הישגיו יוצאי הדופן ותרומתו לענף הכדורסל, צורף ג'ורדן להיכל התהילה של פיב\"א, וב-2016 העניק לו נשיא ארצות הברית ברק אובמה את מדליית החירות הנשיאותית, עיטור הכבוד הגבוה ביותר של ארצות הברית.\nב-2010 רכש ג'ורדן את רוב זכויות הבעלות על זיכיון קבוצת ה-NBA שארלוט הורנטס בתמורה ל-175 מיליון דולר. בכך הפך ג'ורדן לכדורסלן ה-NBA הראשון שהפך לבעלים של קבוצה בליגה, וכן לבעלי הקבוצה היחידי בליגה ממוצא אפרו-אמריקאי. במהלך שנותיו של ג'ורדן כבעלי הקבוצה, ההורנטס לא זכו להישגים מקצועיים משמעותיים, והגיעו רק שלוש פעמים למעמד הפלייאוף. אף על פי כן הצליח ג'ורדן ב-2023 למכור את רוב זכויות הבעלות שלו בקבוצה לפי שווי של כשלושה מיליארד דולר.\nבשנת 2023 העריך מגזין פורבס את הונו של ג'ורדן בכשלושה מיליארד דולר, הספורטאי בעל ההון הגבוה בהיסטוריה.",
    "pageid": 15983
  },
  {
    "title": "מירי בוהדנה",
    "extract": "מרים (מירי) בוהדנה-קובו (נולדה ב-12 באוקטובר 1977) היא דוגמנית, שחקנית ומנחת טלוויזיה ישראלית. נערת ישראל, ובחמישייה הסופית  בתחרות מיס וורלד (מיס עולם) לשנת 1995.",
    "pageid": 25872
  },
  {
    "title": "מלחמת סיני",
    "extract": "מלחמת סיני (ידועה בישראל גם בשם \"מבצע קדש\", בערבית ידועה בשם \"התוקפנות המשולשת\" - العُدْوَان الثُلَاثِيّ (תעתיק: אל-עֻדְוַאן א-תֻ'לַאתִ'י), בצרפתית: Crise du canal de Suez - \"משבר תעלת סואץ\" וכן המלחמה הערבית-הישראלית השנייה) הייתה מלחמה קצרה שהתנהלה בין ישראל, בריטניה וצרפת, לבין מצרים, בין 29 באוקטובר ל-5 בנובמבר 1956 (כ\"ד בחשוון עד א' בכסלו תשי\"ז). במהלך המלחמה פלש צה\"ל לחצי האי סיני וכבש אותו, למעט רצועה צרה לאורך תעלת סואץ, השמיד תשתיות צבאיות רבות, ופגע בצבא המצרי. לאחר סיום המלחמה פינתה ישראל את כל השטח שכבשה, בעיקר כתוצאה מלחץ מארצות הברית, במהלך שהושלם בתחילת מרץ 1957. במקביל למערכה הישראלית ניהלו הממלכה המאוחדת וצרפת במשותף מבצע להשתלטות על תעלת סואץ, שנודע בשם \"מבצע מוסקטר\".\nהממלכה המאוחדת וצרפת יזמו את המלחמה לאחר הלאמת חברת תעלת סואץ על ידי מצרים, במטרה להשתלט עליה מחדש. ישראל הצטרפה אליהן בשל לחץ מצידן וכן בשל חסימת מצרי טיראן בפניה על ידי המצרים, ובשל פעילות הפדאיון. בסופו של דבר, זכתה ישראל בהישגים צבאיים משמעותיים. עם זאת, הממלכה המאוחדת וצרפת נכשלו בניסיונן להשתלט על תעלת סואץ, בשל לחץ מדיני כבד שמנע מהן להשלים את מבצע מוסקטר.\nההשראה לשם \"מבצע קדש\" היא ביישוב הקדום קדש ברנע, שהיה עיר מקראית בגבולה הדרומי של ארץ ישראל (על גבול סיני), שממנה שלח משה, על פי המסופר בספר במדבר, את שנים עשר המרגלים לתור את ארץ כנען.",
    "pageid": 3025
  },
  {
    "title": "מפצח האגוזים",
    "extract": "מַפְצֵחַ האגוזים (ברוסית: Щелку́нчик) הוא בלט של המלחין פיוטר איליץ' צ'ייקובסקי, שנוצר על פי הסיפור מפצח האגוזים ומלך העכברים מאת א.ת.א. הופמן.\nביצירה מסופר על ילדה גרמנייה בשם קלרה שטלבאום שמקבלת מתנה לחג המולד, מפצח אגוזים קטן דמוי חייל עשוי בדיל. אחיה של הילדה שובר למפצח האגוזים את היד, קלרה בוכה ולאחר מכן נרדמת. כאשר קלרה מתעוררת, היא מגלה להפתעתה שהחפצים בבית גדולים פי כמה מגודלה שלה. מחור בקיר פורצים מיליוני עכברים ענקיים. מלך העכברים מנסה להרוג את קלרה ואת מפצח האגוזים, אולם בסופו של קרב מוזיקלי גרנדיוזי והרואי, ניצלים השניים. בסוף היצירה הופך מפצח האגוזים לנסיך יפה תואר והוא וקלרה מתחתנים.\nהסיפור פורסם בגרסאות רבות, וכן בספרי ילדים מאוירים.",
    "pageid": 158331
  },
  {
    "title": "מרדכי שטרנברג",
    "extract": "הרב מרדכי שטרנברג (מכונה לפעמים רֶבּ מרדכי או רֶבּ מוטי) כ\"ג באייר ה'תש\"ח, 1 ביוני 1948, כפר פינס – י\"ב בכסלו ה'תשפ\"ג, 5 בדצמבר 2022, ירושלים) היה ראש ישיבת הר המור מאז הקמתה בשנת תשנ\"ח עד פטירתו. קודם לכן שימש ר\"מ בישיבת מרכז הרב.",
    "pageid": 243852
  },
  {
    "title": "משה איבגי",
    "extract": "משה איבגי (נולד ב-29 בנובמבר 1953) הוא שחקן, במאי, תסריטאי ומנחה טלוויזיה ישראלי. פעילותו בתחומים אלה נמשכה 38 שנים וכללה הופעות רבות בתיאטרון, הופעות בסדרות טלוויזיה, ובכלל זה תפקיד ראשי בסדרה \"הבורר\", וכן ב-60 סרטי קולנוע. במהלך הקריירה שלו זכה בפרסים רבים, בהם שלושה פרסי אופיר.\nבשנת 2016 התלוננו מספר נשים שאיבגי הטריד אותן מינית, ובהמשך הוא הורשע בעבירות של מעשה מגונה והטרדה מינית ונידון ל-11 חודשי מאסר בפועל, מתוכם ריצה חמישה חודשים וחצי ושוחרר במרץ 2022.",
    "pageid": 131376
  },
  {
    "title": "נאור ציון",
    "extract": "נאור ציון (נולד ב-10 בפברואר 1972) הוא סטנדאפיסט, תסריטאי, שחקן, במאי וקומיקאי ישראלי. ציון ידוע בעיקר בזכות הסדרה הקומית \"החברים של נאור\", אותה יצר, כתב, ביים וכיכב בה בתפקיד עצמו.",
    "pageid": 436445
  },
  {
    "title": "נינט טייב",
    "extract": "נינט טייב (נולדה ב-21 באוקטובר 1983) היא זמרת-יוצרת, שחקנית, דוגמנית ושדרנית רדיו ישראלית. זוכת \"פרס מסך הזהב\" כשחקנית השנה הטובה ביותר בסדרה יומית. התפרסמה בזכות זכייתה בעונה הראשונה של תוכנית המציאות \"כוכב נולד\".",
    "pageid": 298535
  },
  {
    "title": "סוריה",
    "extract": "הרפובליקה הערבית הסורית (בערבית: ‏‏Ⓘ‏) היא מדינה ערבית במזרח התיכון, הגובלת בישראל בדרום-מערב, בלבנון ובים התיכון במערב, בטורקיה בצפון, בעיראק במזרח ובירדן בדרום. רוב תושבי סוריה הם מוסלמים סונים, אך יש גם מיעוט שיעי. בשטחה של סוריה המודרנית התקיימה אחת הציוויליזציות הקדומות ביותר בעולם, ועמים רבים ישבו או שלטו בשטחי סוריה במהלך ההיסטוריה.\nמשנת 1963 ועד 2024 שלטה בסוריה מפלגת הבעת' בשליטת בני המיעוט העלווי, המהווה רק כ-11% מהאוכלוסייה. בני העדה החזיקו ברוב המשרות השלטוניות ותפקידי הקצונה הבכירים בצבא ובשירותי הביטחון, אף שרוב האוכלוסייה הסורית (כ-74%) היא סונית. בנוסף, זכויותיהם של מיעוטים כגון כורדים ופליטים פלסטינים הוגבלו. בשנת 2011 פרצה מלחמת אזרחים בין הממשל לבין כוחות אופוזיציה מקומיים וזרים. מדינות רבות הטילו סנקציות על המשטר הסורי ובכיריו בשל הפעלת אלימות קשה נגד אזרחים, בעוד שאיראן ורוסיה תמכו במשטר וסיפקו לו נשק. נכון למרץ 2024 נהרגו במלחמה כ-620,000 אנשים, ויותר מארבעה מיליון איש נמלטו כפליטים למדינות השכנות. לאחר שנים רבות של לחימה, בדצמבר 2024, לאחר מתקפת פתע שארכה 11 ימים, נפלה סוריה לידי כוחות המורדים. עם השתלטות המורדים על המדינה בוצעו מעשי טבח והשפלה רבים כנגד מי שנחשב לחלק מהשלטון הישן. כמה חודשים לאחר מכן, בעקבות ניסיון מרידה, בוצעו מעשי טבח ודיכוי כנגד בני העדה העלווית.\nבמהלך המאה ה-20 הייתה סוריה גורם מרכזי בסכסוך הערבי-ישראלי. שלטונותיה תובעים מישראל להשיב שטח בן כ-1,200 קמ\"ר ברמת הגולן המערבית, שנכבש על ידי ישראל במלחמת ששת הימים. היה לסוריה סכסוך טריטוריאלי גם עם טורקיה על שטח בן 5,403 קמ\"ר סביב מפרץ איסכנדרון שסופח לטורקיה ב-1939, אם כי סוריה נוטה להשלים עם שליטת טורקיה באזור זה.\nסוריה היא אחת החברות המייסדות של הארגון לשיתוף פעולה אסלאמי, אם כי מ-15 באוגוסט 2012 הושעתה המדינה מחברותה בארגון עקב האלימות שהפעיל המשטר כנגד אזרחיו שלו. בתחילת שנת 2020 דורגה המדינה במקום השלישי ברשימת מעקב החירום העולמית של ארגון ה-IRC .",
    "pageid": 410
  },
  {
    "title": "עופר ינאי",
    "extract": "עופר ינאי (נולד ב-2 בפברואר 1975) הוא יושב ראש, מייסד ובעל השליטה של נופר אנרגיה, חברה ציבורית העוסקת בייזום, השקעה, הקמה והפעלה של מתקנים לייצור חשמל ממקורות אנרגיה מתחדשת, בעיקר על גגות ומאגרי מים. נמנה עם בעלי מועדון הכדורסל הפועל תל אביב, והוא בעל השליטה בקבוצת הבוגרים.",
    "pageid": 1990984
  },
  {
    "title": "עמליה רוזנבלום",
    "extract": "עמליה רוזנבלום-בנאי (נולדה ב-3 באפריל 1974) היא פסיכולוגית, מטפלת זוגית, סופרת, עיתונאית ותסריטאית ישראלית.",
    "pageid": 413444
  },
  {
    "title": "פוקרובסק",
    "extract": "פוקרובסק (באוקראינית: Покровськ), לשעבר קרסנוארמייסק (עד 2016) וגרישינו (עד 1934), היא עיר והמרכז המנהלי של ראיון פוקרובסק במחוז דונצק, אוקראינה. היא נמצאת 56 קילומטרים צפונית-מערבית לדונייצק.\nלפני 2020, היא הוגדרה מנהלית כעיר בעלת חשיבות מחוזית. אוכלוסייתה מנתה כ-60,127 נפש (הערכה משנת 2022). בעקבות המתקפה הרוסית על פוקרובסק בעת הפלישה הרוסית לאוקראינה פחת מספר התושבים לכ-7,000 נכון לינואר 2025 ופחות מ-1,500 בסוף יולי 2025. בתחילת נובמבר 2025, דווח כי העיר הותקפה שוב, במסגרת מתקפה משמעותית לכיבוש העיר.",
    "pageid": 2492735
  },
  {
    "title": "פורום קהלת",
    "extract": "פורום קהלת למדיניות הוא עמותה ישראלית המגדירה את עצמה כ\"מכון מחקר ומעשה בלתי-מפלגתי\". העמותה מזוהה עם הלאומיות היהודית ועקרונות השוק החופשי. מאז ייסודו בשנת 2012 פרסם הפורום כמאה חיבורים וניירות מדיניות בתחומי כלכלה, חינוך, משפט, מדיניות בתחומי בריאות, תרבות, תיירות, תחבורה, חברה, ההגבלות על ישראל באיחוד האירופי ובאו\"ם ועוד. פרסומים אלו, כמו גם עמידתו של הפורום מאחורי קידומם של מהלכי חקיקה ומדיניות רבים הפכו אותו לאחד המכונים המשפיעים ביותר על מפלגות הימין בפוליטיקה הישראלית. הפורום פרץ לתודעה הציבורית בישראל בעיקר בעקבות חלקו בקידום הרפורמה המשפטית.\nבין המהלכים שקידם הפורום ניתן למנות את חקיקת חוק הלאום בשנת 2018, דחיפה להכרת ארצות הברית בריבונות ישראל על רמת הגולן בשנת 2019, וניסוח הצעות לרפורמות במערכת המשפט אשר היוו תשתית לרפורמה המשפטית בשנת 2023.\nהמטרה המוצהרת של הפורום היא לפעול \"להבטחת עתידה של ישראל כמדינת הלאום של העם היהודי, לחיזוק הדמוקרטיה הייצוגית, הרחבת חירויות הפרט והעמקת עקרונות השוק החופשי\". לפורום תפיסת עולם ליברלית-קלאסית מבחינה כלכלית, ימנית מבחינה מדינית-ביטחונית, ושמרנית מבחינה חברתית תקציב העמותה מגיע רובו ככולו מתרומות מחו\"ל.\nהפורום הוקם על ידי פרופ' משה קופל, העומד בראשו, והוא מנוהל על ידי עו\"ד מאיר רובין (נריה). חברים בו חוקרים מתחומים מגוונים, ביניהם פרופ' אברהם דיסקין, פרופ' אבי בל, פרופ' גידי ספיר, פרופ' יובל סיני, פרופ' יוג'ין קונטורוביץ' וד\"ר אביעד בקשי.\nחברי העמותה מקדמים את המלצותיהם על ידי עריכת כנסים, פרסום מאמרים, ראיונות לתקשורת וייעוץ, מפיקים ניירות מדיניות, עורכים מחקרים ועוסקים בשדלנות מול מקבלי ההחלטות.",
    "pageid": 1101530
  },
  {
    "title": "פיגועי 11 בספטמבר",
    "extract": "פיגועי 11 בספטמבר (הידועים גם בשם 9/11 הנגזר מהתאריך בתצורה האמריקנית ולפיכך נהגים Nine Eleven ומוכרים בתקשורת בשמות אסון התאומים או הפיגוע במגדלי התאומים) היו סדרה של פיגועי תופת והתאבדות איסלאמיסטיים מתוכננים מראש ומתוזמנים של ארגון אל-קאעדה במקביל שהתרחשו ברחבי ארצות הברית, הנחשבים לפיגועי הטרור הגדולים והקטלניים ביותר בהיסטוריה של האנושות, ולמתקפה הגדולה ביותר על אדמת אמריקה. פיגועים אלו הובילו את ארצות הברית של ממשל ג'ורג' ווקר בוש ביחד עם מדינות רבות וצבאות נוספים למלחמת אפגניסטן (2001–2021), וכן למלחמה העולמית בטרור.\nבבוקר יום שלישי, 11 בספטמבר 2001, חטפו תשעה עשר מחבלים שהשתייכו לארגון הטרור האסלאמיסטי \"אל-קאעדה\" ארבעה מטוסי נוסעים. החוטפים הטיסו שניים מהמטוסים, טיסה 175 של יונייטד איירליינס וטיסה 11 של אמריקן איירליינס, וריסקו אותם בכוונה במגדלי התאומים שבמרכז הסחר העולמי שבעיר ניו יורק. הפגיעה במגדל הדרומי הועברה בשידור חי לעיני מיליוני צופים ברחבי העולם, כך גם קריסתם של המגדלים, אשר קרסו בתוך פחות משעתיים. את המטוס השלישי, טיסה 77 של אמריקן איירליינס, ריסקו החוטפים אל תוך בניין הפנטגון בארלינגטון שבווירג'יניה. כוונת הטרוריסטים הייתה לרסק את המטוס הרביעי, טיסה 93 של יונייטד איירליינס, אל תוך הבית הלבן או בניין הקפיטול בוושינגטון, אך המטוס התרסק לבסוף בשדה פתוח ליד שנקסוויל, פנסילבניה, לאחר שנוסעי המטוס היו מודעים למאורע ואז פרץ מאבק בינם לבין החוטפים. 2,977 אזרחים, נוסעים וצוות של ארבעת המטוסים, נספו בהתקפות אלו, ויותר מ-6,000 נפצעו. נהרגו גם 19 הטרוריסטים שחטפו את ארבעת המטוסים.\nארצות הברית הטילה מייד את האחריות לפיגועים על ארגון אל-קאעדה, אך רק בשנת 2004 קיבל מנהיג הארגון, אוסאמה בן לאדן, אחריות על ביצוע הפיגועים, לאחר שלוש שנים של הכחשה. בין הסיבות לפיגועים מנה בן לאדן את תמיכת ארצות הברית בישראל, נוכחות הצבא האמריקאי בערב הסעודית, המעורבות האמריקאית במלחמת המפרץ והסנקציות נגד עיראק. תגובת ארצות הברית לפיגועי 11 בספטמבר הייתה פתיחת המלחמה בטרור ופלישה לאפגניסטן במטרה להפיל את שלטון הטליבאן, פטרונו של אל-קאעידה. בעקבות הפיגועים השתנה היחס העולמי לטרור, ומדינות רבות חוקקו חוקים חדשים למלחמה בטרור, וכמו כן הרחיבו את סמכויותיהם, היקפם וציודם של כוחות אכיפת החוק. לאחר שנים של מצוד בן לאדן אותר ונהרג במתחם מגוריו שבפקיסטן, במאי 2011.\nהריסת מגדלי התאומים הובילה לפגיעה עמוקה בכלכלת מנהטן, בד בבד עם השפעה משמעותית על השווקים העולמיים. ניקוי אזור מרכז הסחר העולמי מההרס הרב הושלם רק במאי 2002. הפנטגון שופץ בתוך כשנה. באתרי הפיגועים בניו-יורק, בפנטגון ובפנסילבניה הוקמו אתרי זיכרון. בגראונד זירו הוקם מגדל החירות, שגובהו 1,776 רגל (541 מטר), כשנת הכרזת העצמאות של ארצות הברית.",
    "pageid": 1705
  },
  {
    "title": "פלא (סרט)",
    "extract": "פלא (באנגלית: Wonder) הוא סרט קולנוע אמריקאי מ-2017 בבימויו של סטיבן צ'בוסקי . הסרט מבוסס על רב-המכר מאת ר\"ג' פלאסיו בעל אותו השם, ושני ספרי ההמשך שלו, המספרים על התמודדותו של ילד עם תגובות הסביבה לפנים המעוותות, עימם נולד בעקבות לקות בתסמונת טריצ'ר קולינס. בסרט מככבים ג'וליה רוברטס, אוון וילסון וג'ייקוב טרמבלי.\nבשנת 2024 יצא סרט ההמשך \"ציפור לבנה: סיפור פלא\" המבוסס על ספר באותו השם משנת 2020, אשר מספר את סיפורה של סבתו של ג'וליאן.",
    "pageid": 1489819
  },
  {
    "title": "פרידה קאלו",
    "extract": "פרידה קאלו (בספרדית: Frida Kahlo;‏ 6 ביולי 1907 – 13 ביולי 1954; נולדה תחת השם מגדלנה כרמן פרידה קאלו אי קלדרון, Magdalena Carmen Frida Kahlo y Calderón) הייתה ציירת מקסיקנית, שנודעה בעיקר בזכות הדיוקנים העצמיים שלה.\nחייה של קאלו החלו ונגמרו בקויואקן , בביתה שהיה ידוע כבית הכחול. תאריך הלידה שהיא הציגה היה 7 ביולי 1910, אבל תעודת הלידה שלה מציגה 6 ביולי 1907. קאלו רצתה, כביכול, ששנת הלידה שלה תהיה השנה בה התחילה המהפכה המקסיקנית, כך שהחיים שלה החלו עם לידתה של מקסיקו המודרנית. עבודתה נחגגת במקסיקו כסמל של מסורת לאומית ומקומית, ועל ידי פמיניסטיות לתיאור בלתי מתפשר של החוויה הנשית.",
    "pageid": 38205
  },
  {
    "title": "קנבה",
    "extract": "קנבה (באנגלית: Canva) היא פלטפורמה לעיצוב גרפי מקוון. היא מאפשרת יצירת גרפיקה לתמונות, סרטונים, מצגות, פוסטרים, מסמכים, פוסטים ברשתות חברתיות ותכנים חזותיים אחרים. הפלטפורמה כוללת גם תבניות גרפיות מוכנות לשימוש, ומשלבת אפליקציות שונות, לרבות אפליקציות בינה מלאכותית.\nהפלטפורמה חופשית לשימוש בסיסי, ומציעה גם פיצ'רים הזמינים למנויים בתשלום בלבד: Canva Pro ו-Canva for Enterprise. משתמשים יכולים לשלם גם עבור הדפסה ושליחה של מוצרים פיזיים.",
    "pageid": 1948076
  },
  {
    "title": "שומרונים",
    "extract": "שומרונים (בעברית שומרונית: ࠔࠠࠌࠝࠓࠩࠉࠌ שָׁמֵרִים, במשמעות שומרי התורה, בערבית: السامريون, אַ־סָּאמִרִיּוּן) הם עם וקבוצה דתית-טריטוריאלית ייחודית שחיה במשך מעל אלפיים שנה בשומרון, וטוענת להיותה המשך ישיר של בני ישראל. השומרונים טוענים כי הם צאצאי שבטי אפרים, מנשה ולוי שלא גלו במהלך גלות עשרת השבטים לאחר חורבן ממלכת ישראל.\nהדת השומרונית היא דת טריטוריאלית, ומבוססת על האמונה כי השומרונים הם ה\"שומרים\", כלומר שומרי התורה המקורית, לפי נוסח ייחודי של התורה המצוי בידם. נוסח זה, הכתוב בכתב שומרוני הדומה במידה רבה לכתב העברי הקדום, כולל כמה הבדלים עלילתיים. שפתם של השומרונים דומה לעברית עתיקה, והם מחזיקים בגרסה משלהם לחגים המקובלים גם ביהדות וגם מנהגיהם שונים מאלה הנהוגים בעם היהודי. עקב אמונתם רק בחומשי התורה ובספר יהושע מתוך כל כתבי המקרא, סיפור הזיכרון הלאומי-היסטורי שלהם מתחיל מסיפורי התורה וכיבוש יהושע את הארץ, ממשיך כאלפיים שנה בזיכרון שושלות הכהנים הגדולים בהר גריזים, ומתרחב לקראת סוף העת העתיקה, מתקופת בבא רבה והלאה. בניגוד לזיכרון ההיסטורי היהודי, הנרטיב השומרוני נעדר סיפורים על תקופת השופטים ותקופת ממלכת ישראל, מלכיה ונביאיה, ומתייחס רק להתפלגות הכהונה הגדולה באותה תקופה. במהלך ההיסטוריה התגלעו מחלוקות בעלות אופי דתי בין היהודים לבין השומרונים, המכונים בספרות חז\"ל בשם \"כותים\" ומעמדם ההלכתי שנוי במחלוקת. המחלוקת המרכזית בין היהודים לשומרונים סובבת סביב \"המקום הנבחר\" לבניית בית המקדש, אותו מזהים השומרונים עם הר גריזים. וכן סביב האמונה בשאר כתבי הנביאים והכתובים.\nבשלהי העת העתיקה חייתה בשומרון אוכלוסייה שומרונית צפופה, שהתפשטה גם דרומה ומערבה בעקבות הידלדלות היישוב היהודי ביהודה במרד בר כוכבא, וכן במספר קהילות מחוץ לארץ ישראל. אולם, במהלך המאות ה-5 וה-6, העדה הצטמצמה כתוצאה ממרידות השומרונים כנגד האימפריה הביזנטית וכן תהליכי התנצרות. לאחר הכיבוש הערבי של ארץ ישראל, שומרונים רבים המירו את דתם לאסלאם בעקבות רדיפות דתיות, מיסים כבדים, עוני ופרעות, והישוב השומרוני הכפרי כמעט ונכחד. השומרונים חוו שוב רדיפות, מעשי טבח והתאסלמות בכפייה גם בימי הצלבנים, האיובים והעות'מאנים, ועד ראשית המאה ה-20 שרדו כ-130 נפש בלבד, שהתרכזו בעיר שכם. מספר משפחות מוסלמיות בשכם וסביבתה מתייחסות לשומרונים ושומרות את דבר מוצאן השומרוני.\nבעשורים האחרונים השתקמה מעט הקהילה השומרונית, ונכון ל-2021 היא מונה כ-840 נפשות, מרביתם חיים בקריית לוזה שבהר גריזים, ובשכונה השומרונית בעיר חולון. ייסוד השכונה בחולון נעשה ביוזמתו של הנשיא יצחק בן-צבי, שחקר בעברו כהיסטוריון את השומרונים, כדי לאחד את הקהילות הקטנות שהיו פזורות לכדי קהילה מגובשת ויציבה. השומרונים תושבי חולון מחזיקים בתעודת זהות ישראלית ומתגייסים לצה\"ל, ואילו תושבי קריית לוזה מחזיקים בתעודת זהות כפולה, ישראלית ופלסטינית, וכן לומדים ועובדים בצמוד לאוכלוסייה הערבית בשכם, ולכן פטורים משירות צבאי.",
    "pageid": 22413
  },
  {
    "title": "שלמה",
    "extract": "שְׁלֹמֹה המלך היה מלך מקראי המתואר כמלכהּ השלישי ואחד לפני האחרון של ממלכת ישראל המאוחדת, אחרי שאול ודוד אביו ולפני רחבעם בנו שהביא לפירוק הממלכה. מתואר כי הוא בנה את בית המקדש הראשון בירושלים והיה על פי התנ\"ך החכם באדם.\nשלמה מוזכר כבנם השני של דוד ובת שבע (הראשון נפטר זמן קצר אחרי לידתו), או בנם הרביעי (על פי ספר דברי הימים א', פרק ג', פסוק ה'). סיפור מלכותו מופיע בהרחבה בספר מלכים א פרקים א-יא, ובדברי הימים ב, פרקים א-ט.",
    "pageid": 10842
  },
  {
    "title": "תום אבני",
    "extract": "תום אבני (נולד ב-20 באפריל 1986 באילת) הוא שחקן, מנחה טלוויזיה, במאי ומדבב ישראלי.",
    "pageid": 63371
  },
  {
    "title": "אאידה",
    "extract": "אָאִידָה (Aida) היא אופרה בארבע מערכות מאת המלחין ג'וזפה ורדי, ללברית מאת אנטוניו גיזלנצוני המבוססת על עלילה שנכתבה על ידי האגיפטולוג והארכאולוג הצרפתי אוגוסט מארייט (\"ארוסת הנילוס\") ושוכתבה בפרוזה על ידי קמי דו לוקל. אאידה הוצגה לראשונה בבית האופרה הח'דיוי בקהיר ב-24 בדצמבר 1871. האופרה הוזמנה מוורדי על ידי אסמאעיל פאשא, אך בניגוד לאמונה המקובלת, לא לכבוד פתיחת תעלת סואץ שנפתחה כבר ב-1869.\nבאופרה, שהיא מהמפורסמות ביותר שהלחין ורדי, ישנם מספר קטעים ידועים, בהם \"מארש הניצחון\", שהוא אחד המוכרים במוזיקה הקלאסית בכלל ובאופרה בפרט. כמו כן, האריה לטנור מהמערכה הראשונה \"Celeste Aida\" היא אחת האריות המפורסמות ביותר לטנור, והוקלטה אין ספור פעמים בביצועם של זמרי אופרה רבים.",
    "pageid": 334631
  },
  {
    "title": "אבבא",
    "extract": "אַבְּבָּא (ABBA) היא להקת פופ שוודית, שהייתה פעילה בין השנים 1972 ל-1982 ושרה באנגלית. נחשבת לאחת הלהקות המצליחות ביותר בכל הזמנים, ולפורצת דרך בז'אנר הדיסקו. הלהקה זכתה להצלחה גדולה ומכירות האלבומים שלה, הנמשכות עד היום, שניות רק למכירות הביטלס ועומדות על למעלה מ-300 מיליון עותקים. שירי הלהקה זכו לפרסום עולמי; הידועים שבהם הם: \"ווטרלו\" (Waterloo), שב-2005 זכה בתואר \"שיר האירוויזיון של כל הזמנים\", \"Take a Chance on Me\", \"מאמה מיה\", \"SOS\" ועוד רבים אחרים.",
    "pageid": 64081
  },
  {
    "title": "אבי שילון",
    "extract": "אבי שילון (נולד ב-16 במאי 1975) הוא היסטוריון, סופר ופובליציסט, עורך סדרת ספריית אופקים של עם עובד, מרצה בכיר במכללת תל חי. שילון כותב מאמרים רבים לכתבי עת שונים, שעוסקים בהיסטוריה, חברה, ספורט, תרבות ופוליטיקה.",
    "pageid": 2107810
  },
  {
    "title": "אדולף אייכמן",
    "extract": "אוטו אדולף אייכמן (בגרמנית: ‏‏Ⓘ‏; 19 במרץ 1906, זולינגן, גרמניה – 31 במאי 1962, רמלה, ישראל) היה פושע מלחמה נאצי גרמני-אוסטרי. כראש מחלקת היהודים בגסטפו, בדרגת אובר-שטורמבאנפיהרר (מקביל לסגן-אלוף) באס אס בגרמניה הנאצית, היה מראשי האחראים לביצועה בפועל של תוכנית הפתרון הסופי להשמדת היהודים במלחמת העולם השנייה ובמהלך השואה. בשנת 1960 נלכד על ידי המוסד בארגנטינה והובא למשפט בישראל. הורשע על פי החוק לעשיית דין בנאצים ובעוזריהם, נידון למוות בתלייה והוצא להורג ב-31 במאי 1962.\nלאחר שנכשל בלימודיו ולא סיים את התיכון עבד אייכמן לזמן קצר בחברת הכרייה של אביו באוסטריה, לשם עברה המשפחה ב-1914. אחר כך עבד כמוכר נפט נודד משנת 1927 והצטרף הן למפלגה הנאצית והן לאס אס ב-1932. הוא חזר לגרמניה ב-1933, שם הצטרף לאס דה ומונה לראש מחלקת היהודים. לאחר פרוץ מלחמת העולם השנייה בספטמבר 1939 ארגנו אייכמן וצוותו ריכוז יהודים בגטאות בערים הגדולות מתוך ציפייה שהם יועברו מזרחה או מעבר לים. הוא גם ערך תוכניות לריכוז היהודים, תחילה בניסקו שבדרום מזרח פולין ואחר כך במדגסקר, אך אף אחת מהתוכניות הללו לא יצאה אל הפועל.\nהנאצים פלשו לברית המועצות ב-22 ביוני 1941, ומדיניותם כלפי היהודים השתנתה ממעצר או הגירה להשמדה. כדי לתאם את תכנון השמדתו של העם היהודי, מפקדו של אייכמן, ריינהרד היידריך, כינס את מנהיגי המשטר הנאצי בוועידת ואנזה ב-20 בינואר 1942. אייכמן אסף מידע עבור היידריך, השתתף בוועידה ורשם את הפרוטוקול שלה. אייכמן וצוותו קיבלו עליהם את האחריות לגירוש היהודים למחנות ההשמדה, שם הושמדו הקורבנות בתאי גזים. לאחר שגרמניה כבשה את הונגריה במרץ 1944, פיקח אייכמן על גירוש חלק ניכר מיהודי הונגריה. רוב היהודים נשלחו לאושוויץ, שם נרצחו כ-75% מהם עם הגעתם. עד להפסקת השילוחים ביולי 1944 נרצחו 437,000 מתוך 725,000 מיהודי הונגריה. במהלך משפטי נירנברג העיד דיטר ויסליצני כי אייכמן אמר לו: \"אני אצחק ביורדי אל הקבר בזכות ההרגשה שהרגתי 5,000,000 יהודים. זה נותן לי סיפוק ונחת רוח רבה.\"\nעם כניעת גרמניה הנאצית ב-1945 נאסר אייכמן בידי צבא ארצות הברית אך הוא נמלט ממחנה המעצר והסתתר בגרמניה במשך מספר שנים. בסופו של דבר הגיע לכפר קטן בסקסוניה התחתונה, שם התגורר עד 1950, אז עבר לארגנטינה לאחר שהשיג מסמכים מזויפים בעזרת ארגון שניהל הבישוף הקתולי אלויס הודאל. מידע שנאסף על ידי המוסד אישר את מיקומו של אייכמן בארגנטינה ב-1960. צוות של סוכני המוסד ושל שירות הביטחון הכללי לכד את אייכמן והביא אותו לישראל, שם הועמד לדין בגין 15 אישומים פליליים, כולל פשעי מלחמה, פשעים נגד האנושות ופשעים נגד העם היהודי. במהלך המשפט הוא לא הכחיש את השואה או את תפקידו בארגונה, אלא אמר שהוא פשוט מילא פקודות בלתי חוקיות בעליל במערכת \"פיהררפרנציפית טוטליטרית\". הוא נמצא אשם בכל האישומים והוצא להורג בתלייה ב-31 במאי 1962. המשפט זכה לסיקור נרחב בתקשורת הבין-לאומית ולימים נכתבו עליו מספר ספרים, כגון \"אייכמן בירושלים\" של חנה ארנדט ו\"מול תא הזכוכית\" של חיים גורי, שניהם עיתונאים שסיקרו את המשפט מירושלים.",
    "pageid": 1093
  },
  {
    "title": "אורי זוהר",
    "extract": "הרב אורי זוהר הלוי (שם לידה: אורי דז'אדק; 4 בנובמבר 1935, ח' בחשוון ה'תרצ\"ו – 2 ביוני 2022, ג' בסיוון ה'תשפ\"ב) היה, עד חזרתו בתשובה בסוף שנות השבעים, שחקן, קריין, קומיקאי, סטנדאפיסט, תסריטאי ובמאי קולנוע ישראלי בולט. מאז חזרתו בתשובה, הקדיש את חייו לעבודת ה' וללימוד תורה. כשנה לפני שהחל בתהליך חזרה בתשובה הוחלט להעניק לו את פרס ישראל, אך הוא סירב לקבלו בהפגנת אי-סולידריות עם הממסד. מאז שחזר בתשובה נחשב לאחד הרבנים הבולטים בתחום ההחזרה בתשובה.",
    "pageid": 12130
  },
  {
    "title": "אושוויץ",
    "extract": "מחנה הריכוז וההשמדה אושוויץ (מגרמנית: ‏‏Ⓘ‏, נהגה: אָאוּשְׁוִויץ) שבדרום פולין היה הגדול במחנות ההשמדה שהקימה גרמניה הנאצית במלחמת העולם השנייה, ובו נרצחו כמיליון ומאה אלף נפשות, בהם כמיליון יהודים, יותר מבכל אתר אחר במהלך המלחמה. היה זה מחנה ההשמדה שפעל במשך הזמן הרב ביותר (מיוני 1940 עד ינואר 1945) מכל מחנות ההשמדה, ובו הגיע לשיאו תיעושו של רצח ההמונים. בשיאו היה אושוויץ קומפלקס שכלל 45 מחנות שהשתרעו על 40 קמ\"ר.\nבאושוויץ היו שלושה מחנות מרכזיים:\n\nאושוויץ I, שהיה מחנה הריכוז הראשוני ושימש מרכז מנהלי למערכת המחנות, ובו נרצחו כ-75,000 אינטלקטואלים פולנים וכ-15,000 שבויי מלחמה סובייטיים;\nאושוויץ II (בִּירקֶנַאוּ) (Birkenau), שבו התבצעה עיקר השמדת היהודים, ובו נרצחו כמיליון יהודים וכ-22,000 צוענים;\nאושוויץ III (מוֹנוֹבִיץ) (Monowitz), שפעל כמחנה עבודה עבור חברת אִי גֶה פַארבֶּן.\nמעבר לשלושת המחנות הללו פעלו סביב אושוויץ כארבעים מחנות משניים, שבהם הועבדו יהודים בעבודות פרך.\nשער הכניסה למחנה הריכוז אושוויץ I, שמעליו התנוססה הכתובת \"העבודה משחררת\", כמו גם פסי הרכבת המובילים לפתח מחנה ההשמדה אושוויץ II בירקנאו, נחקקו בזיכרונם של רבים כסמל מרכזי לשואה ולהשמדתם של היהודים. המונח \"אושוויץ\" הפך לשם נרדף לשואה, ולסמל לרוע ולאכזריות האדם, לעינויים ולסבל.\nבאוגוסט 1944 הצליחו אנשי זונדרקומנדו להבריח מאושוויץ ארבעה תצלומים שצולמו בתוך מחנה ההשמדה, המתארים בצורה בלעדית את פעולות השריפה של הגופות.\nב-1979 הוכרז אושוויץ אתר מורשת עולמית מטעם ארגון אונסק\"ו.",
    "pageid": 12813
  },
  {
    "title": "איטליה",
    "extract": "אִיטַלְיָה (בשמה הרשמי: הָרֶפּוּבְּלִיקָה הָאִיטַלְקִית; באיטלקית: Repubblica Italiana, \"רֵפּוּבְּלִיקָה אִיטַלְיָנָה\" ‏‏Ⓘ‏) היא מדינה בדרום אירופה, המכסה את רוב חצי האי האפניני ואזורים נוספים. לפי ISTAT (Istituto Nazionale di Statistica), המכון הלאומי לסטטיסטיקה של איטליה, יש במדינה כ-450 איים: איים בים התיכון, בים האדריאטי, בים הטירני, בים הליגורי, וכן איים באגמים ובנהרות. הגדולים שבהם הם סיציליה וסרדיניה. מצפון היא תחומה ברכסי הרי האלפים, שם היא גובלת בצרפת, בשווייץ, באוסטריה ובסלובניה. בצפון-מרכז המדינה נמצאת הנסיכות הזעירה סן מרינו, ובמרכז המדינה, בתוככי הבירה רומא, נמצאת קריית הוותיקן. צורתה הגאוגרפית כעין מגף, ולכן היא מכונה \"ארץ המגף\".\nאיטליה היא מולדת העם האיטלקי.",
    "pageid": 619735
  },
  {
    "title": "איל וולדמן",
    "extract": "איל וַולדמן (נולד ב-16 ביולי 1960) הוא יזם הייטק ואיש עסקים ישראלי. מייסד חברת מלאנוקס, אשר נמכרה לענקית הטכנולוגיה אנבידיה בסכום של למעלה מ-7 מיליארד דולר בשנת 2020. חתן פרס ישראל ליזמות וחדשנות טכנולוגית לשנת ה'תשפ\"ד (2024). מהנדס חשמל בהשכלתו.\nכיום מכהן וולדמן כיו\"ר וולדו הולדינגס, חברת השקעות פרטית בבעלותו. בנוסף הוא חבר דירקטוריון בחברת השבבים פליופס, ובעבר כיהן בדירקטוריון צ'ק פוינט.",
    "pageid": 1524825
  },
  {
    "title": "אלטלנה",
    "extract": "אָלטָלֶנָה (באיטלקית: Altalena‏; פירוש: נדנדה (שם העט של זאב ז'בוטינסקי, כאשר היה כתב באיטליה לפני מלחמת העולם הראשונה)) הייתה אונייה שנרכשה על ידי האצ\"ל בקיץ 1947 והופגזה על ידי צה\"ל ב-22 ביוני 1948, בזמן ההפוגה הראשונה במלחמת העצמאות.\nהספינה הפליגה לישראל ביוני 1948 כשהיא מובילה על סיפונה כ-930 עולים, ציוד צבאי רב וציוד רפואי. הספינה הגיעה לחופי ישראל כחמישה שבועות לאחר קום מדינת ישראל וכשלושה שבועות לאחר שארגון האצ\"ל הסכים להתפרק מנשקו ולהשתלב במסגרת צה\"ל.\nבמהלך המשא-ומתן, שהתקיים טרם הגעת הספינה לחופי ישראל בין מי שהיה עד 15 במאי 1948 ראש הנהגת האצ\"ל, ועתה ראש תנועת החירות, מנחם בגין, לבין נציגי ממשלת ישראל, התגלעו חילוקי דעות קשים בשאלה לאן יועבר הציוד הצבאי שעל הספינה. ב-15 במאי הודיע מנחם בגין על פירוק האצ\"ל ועל הקמת תנועת החירות. קונקרטית התנהל הוויכוח על דרישת בגין למסור 20% מהנשק לאצ\"ל בירושלים, שלכאורה הייתה אזור שלא בשליטת ממשלת ישראל, שכן ירושלים נועדה להיות שטח בין-לאומי. בגין ידע שמדובר בטיעון סרק, גם כי הוא עצמו ותנועתו דחו עקרונית את רעיון בינאום ירושלים וגם כי בהסכם לפירוק האצ\"ל הופיעו המילים \"בתחום ממשלת ישראל\" כלומר שהממשלה ריבונית בכל זירה ובכל הקשר רלוונטי, כולל פעולות רכש, איסוף כספים ודיפלומטיה גלויה וסמויה מחוץ לארץ ישראל.\nישראל ראתה במטען הנשק דבר רצוי, אך חששה מהסתבכות בין-לאומית בשל תנאי ההפוגה. בנוסף התנגדה ממשלת ישראל להכתבת תנאים מצד ארגון שעקרונית לא היה חוקי, לצד העובדה שמדובר בארגון ששלושה שבועות קודם חתם על הסכם פירוק. הוסכם שבנסיבות הקיימות האונייה תגיע לחוף כפר ויתקין ותפרוק שם את מטענה בחשאי ולא בנמל תל אביב. בשעות הערב המאוחרות ב-20 ביוני 1948 הגיעה האונייה לחוף ויתקין, ושם הורדו העולים והחלה פריקת הציוד הצבאי שעל סיפונה. הממשלה החליטה לרכז כוח גדול שירתיע את אנשי האצ\"ל מלקחת את הנשק וימנע קרב. בשעות הבוקר כותר אזור הנחיתה על ידי כוחות מחטיבת אלכסנדרוני, ומפקד החטיבה, דן אבן, הציב לאנשי אצ\"ל אולטימטום למסור באופן מיידי את הנשק שנפרק מהאונייה לידי צה\"ל. לאחר שנפרק חלק מהנשק התגלתה האונייה בידי האו\"ם. פיקוד האצ\"ל דחה את האולטימטום, ובשעות הערב של 21 ביוני פתחו כוחות האצ\"ל באש לעבר כוחות צה\"ל. כוחות צה\"ל השיבו אש, ובעת הקרב נהרגו ארבעה אנשי אצ\"ל ושני חיילי צה\"ל. במקביל, חלק מחיילי אצ\"ל נטשו את עמדותיהם וניסו להגיע לכפר ויתקין, ובקרב ליד בית דגן נהרגו שני אנשי אצ\"ל נוספים. הספינה לא שעתה לפקודת אוניות חיל הים לעצור, ולאחר שמנחם בגין עלה על סיפונה, פרצה את המצור הימי שהטילו עליה אוניות חיל הים בפקודת הממשלה, ושמה פעמיה מחוף כפר ויתקין דרומה לכיוון תל אביב, בידיעה ששם יש ציבור אוהד רחב וכך, גם אם לא יצליחו לפרוק בביטחה את הנשק שעל סיפונה, יושג הישג פוליטי בדעת הקהל.\nלאחר הגעת \"אלטלנה\" לחופי תל אביב בליל 22 ביוני נעשו ניסיונות נוספים להגיע לעמק השווה אבל ללא הועיל. בבוקר התחדשו חילופי האש, ובשעות אחר הצהריים הורה ראש הממשלה בן-גוריון לפיקוד העליון של צה\"ל על הפצצת הספינה, היא הופגזה ועלתה באש, ונותרה שרופה על שרטון מול חופי תל אביב. למעלה משנה לאחר מכן הוטבעו שרידי הספינה מול חוף נבי רובין.\nבעימותים בין כוחות צה\"ל ולוחמי האצ\"ל נהרגו 16 לוחמי אצ\"ל, שלושה חיילי צה\"ל, ונפצעו עשרות. זמן קצר לאחר סיום הפרשה נעצרו כ-200 אנשי אצ\"ל במסגרת מבצע שכונה מבצע \"טיהור\". הארגון פורק ואנשיו השתלבו בצה\"ל. הסוגיות שעלו בפרשה, ובהן הנחיצות בצבא מאוחד, שאלת הציות לממשלה והעיקרון של הימנעות ממלחמת אחים, ממשיכות לעורר פולמוס ציבורי ופוליטי לוהט עד ימינו. לימים כונה האירוע בשם \"פרשת אלטלנה\".",
    "pageid": 7563
  },
  {
    "title": "אנה זק",
    "extract": "אנה קוזנקובה (ברוסית: Анна Кузенкова; נולדה ב-12 במרץ 2001), המוכרת בשם הבמה אנה זק (Ana Zak), היא זמרת, אושיית רשת, דוגמנית ומגישה ישראלית.",
    "pageid": 1477589
  },
  {
    "title": "ארץ ישראל",
    "extract": "ארץ ישראל (בראשי תיבות: א\"י, נקראת בלועזית: פָּלֶשְׂתִּינָה, ובערבית: فلسطين, בתעתיק לעברית: פָלַסְטִין) היא חבל ארץ הנמצא בדרום-מערב יבשת אסיה, באגן הים התיכון ובחלק של המזרח התיכון המכונה הלבנט ומחולק כיום לפחות בין מדינת ישראל וממלכת ירדן, ולפי גבולות רחבים יותר אף בין סוריה, לבנון ואולי מצרים. המינוח המתייחס לשטח בו נחלו שבטי ישראל משני עברי הירדן או לגבולות ההבטחה וארץ ישראל השלמה. ארץ ישראל המערבית חופפת בקירוב לחלק המערבי של פלשתינה-א\"י המנדטורית. ארץ ישראל ממזרח לנהר הירדן בה נחלו שניים וחצי השבטים ובכללה הגולן מכונה בשם עבר הירדן המזרחי. ב-1921 הוציאה בריטניה (שקיבלה מנדט על שני עברי הירדן) את רובו הגדול של עבר הירדן המזרחי מתחום ארץ-ישראל (פלשתינה), וייסדה בו את אמירות עבר הירדן לימים ממלכת ירדן. שטחי רמת הגולן נכבשו על ידי מדינת ישראל מסוריה, במלחמת ששת הימים.\nלארץ ישראל, השוכנת במיקום אסטרטגי בין מצרים, סוריה וחצי האי ערב, נודעה חשיבות רבה מבחינה דתית, תרבותית, מסחרית ופוליטית. מהאלף ה-2 לפנה\"ס ועד לימינו, אוכלסה הארץ על ידי עמים שונים וקבוצות אתניות שונות, בהם כנענים, עברים (יהודים), פלשתים, אדומים, יוונים וערבים, וחלקים ממנה היו תחת שלטונן של אימפריות ומדינות שונות, בהן מצרים העתיקה, ממלכות ישראל ויהודה, אשור, בבל, פרס, מצרים התלמיית, הממלכה הסלאוקית, יהודה החשמונאית, האימפריה הרומית, האימפריה הביזנטית, הערבים המוסלמים, הצלבנים, הממלוכים, העות'מאנים, בריטניה, ישראל, ירדן ומצרים. כיום, בתחום ארץ ישראל המערבית חיים מספר כמעט שווה של יהודים ומוסלמים.\nבארץ ישראל התחולל חלק ניכר מן ההיסטוריה של עם ישראל, ועל פי התנ\"ך היא הארץ אותה הבטיח אלוהים לזרעם של אברהם, יצחק, ויעקב, הקרוי גם בשם \"ישראל\". לכן העם היהודי, \"בני ישראל\", רואים בה מרכז לאומי יהודי. כמו כן, האסלאם והנצרות רואות בארץ ישראל מרכז דתי בעל חשיבות היסטורית רבה.\nהחל מסוף המאה ה-19 ותחילת המאה ה-20 עומד האזור במוקד סכסוך לאומי בין התנועה הציונית לתנועה הלאומית הפלסטינית. כיום, למעט רצועת עזה, כל שטחה של הארץ, שהיה לפני קום המדינה תחת שלטון המנדט הבריטי, נשלט על ידי מדינת ישראל. הקו הירוק הוא גבול המדינה המוכר על ידי הקהילה הבין-לאומית, בעוד בקעת הירדן וחלקים מיהודה ומהשומרון, השוכנים בליבה של הארץ, מוחזקים צבאית על ידי ישראל מאז מלחמת ששת הימים, ומיושבים חלקית בישראלים שהתנחלו באזור. המחלוקת על מעמדו של שטח זה מהווה את אחד מנושאי הליבה של הסכסוך הישראלי-פלסטיני.\nעל פי נתוני הלשכה המרכזית לסטטיסטיקה והמנהל האזרחי, בשנת 2022 היוו יהודים ו\"אחרים\" 49.84% מהאוכלוסייה בארץ ישראל, לעומת 50.16% פלסטינים. עם זאת, הגיאודמוגרף ארנון סופר ציין כי מדדים אלה אינם מביאים בחשבון קבוצות רבות של מי שאינם יהודים, אשר מספרם הכולל מגיע לכ-650 אלף נפש, וכי עובדה זו מורידה את שיעור היהודים בארץ ישראל ל-46%–47% בלבד.\nנתונים שונים שפורסמו לפי נתוני הCIA נכון לשנת 2023, מספר הערבים ביהודה ושומרון (כולל מזרח ירושלים) היה 2,471,649, ובחבל עזה 2,098,389, בתוספת 1,782,000 מיליון מוסלמים הגרים בשטח מדינת ישראל (לא כולל תושבי מזרח ירושלים) מהווים יחדיו 6,352,038, שהם 45.47% מהאוכלוסייה בארץ ישראל, לעומת האוכלוסייה היהודית בישראל נכון לשנת 2023, שהייתה 7,106,000 ו\"אחרים\" שהיו 513,000, המהווים יחדיו 7,619,000, שהם 54.53% מהאוכלוסייה.",
    "pageid": 1975
  },
  {
    "title": "בית הספר לקצינים של צה\"ל",
    "extract": "בית הספר לקצינים של צה\"ל על שם חיים לסקוב (בה\"ד 1) הוא בסיס ההדרכה המרכזי להכשרת קצינים בצה\"ל, אשר בו מתבצעות רוב ההכשרות של קציני וקצינות צה\"ל, למעט טייסים, חובלים וקציני סייבר. הבסיס נמצא בקרבת מצפה רמון, ומפקדו הוא קצין בדרגת אלוף-משנה.\nיעוד הבה\"ד הוא \"להוות בסיס הדרכה להכשרת היסוד של הקצונה הזוטרה בצה\"ל, לחיילות במערך המתמרן, במערך הקרבי והסיוע המינהלתי ובסיס הדרכה להכשרת מפקדי מחלקות לחיל הרגלים\".\nמפקד בית הספר לקצינים החל מיולי 2024, הוא אל\"ם אליאב אלבז.",
    "pageid": 66205
  },
  {
    "title": "בני גנץ",
    "extract": "בִּנְיָמִין \"בֵּנִי\" גַּנְץ (נולד ב-9 ביוני 1959) הוא איש צבא ופוליטיקאי ישראלי, יושב ראש \"המחנה הממלכתי\" וחבר הכנסת מטעמה. כיהן כראש ממשלת ישראל החלופי, יושב ראש הכנסת, שר הביטחון, שר המשפטים, סגן ראש ממשלת ישראל, יושב ראש \"כחול לבן\" ושר בלי תיק בממשלה ה-37. כאיש צבא שירת כראש המטה הכללי ה-20 של צבא הגנה לישראל.\nקודם לשירותו כרמטכ\"ל שימש, בין היתר כמפקד יחידת שלדג, מפקד חטיבת הצנחנים, מפקד יק\"ל, מפקד אוגדת איו\"ש, מפקד פיקוד הצפון, מפקד זרוע היבשה, נספח צה\"ל בארצות הברית וסגן הרמטכ\"ל.",
    "pageid": 118352
  },
  {
    "title": "ברוך שפינוזה",
    "extract": "ברוך (בנדיקטוס ולעיתים בנטו) שְׂפִּינוֹזָה, (או ספינוזה; בהולנדית: Benedict de Spinoza; בפורטוגזית: Bento de Espinoza, בינטוּ די אשׁפינוזה; 24 בנובמבר 1632 – 21 בפברואר 1677) היה פילוסוף יהודי-ספרדי, שהתגורר בהולנד, בן למשפחת אנוסים, שחזרה ליהדות. הוא פיתח השקפות פילוסופיות חדשניות לתקופתו ונחשב לחלוץ ביקורת המקרא, כשתפס את התנ\"ך כיצירה אנושית ולא כפרי של התגלות אלוהית. שפינוזה נתפס כאחד מאבות החילוניות, הספקנות והמודרניות ככלל. השפעתו הגדולה על התפתחות הפילוסופיה המודרנית הביאה את הפילוסוף הגל לטעון בהרצאותיו על תולדות הפילוסופיה: \"שפינוזה הוא אבן הראשה של הפילוסופיה המודרנית, בלי השפינוזאיזם אין פילוסופיה כלל\".",
    "pageid": 8695
  },
  {
    "title": "גון בן ארי",
    "extract": "גון בן ארי (נולד ב-28 ביולי 1985) הוא סופר, תסריטאי, עיתונאי, מוזיקאי ובמאי ישראלי. עבודותיו עם הקומיקאי, השחקן והבמאי רועי כפרי והבמאי וניה הימן זכו להצלחה בטלוויזיה וברשת האינטרנט.",
    "pageid": 1467587
  },
  {
    "title": "האשליה",
    "extract": "האשליה (באנגלית: Now You See Me; מילולית: כעת אתם רואים אותי) הוא סרט מתח-שוד אמריקאי שביים הבמאי הצרפתי לואי לטריה, ומככבים בו ג'סי אייזנברג, מארק רופאלו, וודי הארלסון, דייב פרנקו, איילה פישר, מורגן פרימן ומייקל קיין. הסרט, אשר יצא לאקרנים ב-2013, הפך לשובר קופות חרף ביקורות פושרות, והרוויח למעלה מ-300 מיליון דולר לעומת תקציב הפקה של 75 מיליון דולר.",
    "pageid": 1212486
  },
  {
    "title": "הממלכה המאוחדת",
    "extract": "הממלכה המאוחדת של בריטניה הגדולה וצפון אירלנד (באנגלית בריטית: The United Kingdom of Great Britain and Northern Ireland), המוכרת גם כממלכה המאוחדת (UK – United Kingdom) או בריטניה (Britain), היא מדינה השוכנת באיים הבריטיים, לא הרחק מחופיה המערביים של יבשת אירופה, מול צרפת. הממלכה המאוחדת מהווה הציר המרכזי של 54 מדינות חבר העמים הבריטי, שכולל את רוב המדינות שהיו בעבר חלק מהאימפריה הבריטית, ובראשן עומד המונרך הבריטי. כמו במונרכיות אחרות באירופה בימינו, סמכותו של המלך מצומצמת ביותר, ותפקידו בעיקרו טקסי, אם כי (בניגוד ליתר המונרכיות החוקתיות) בממלכה המאוחדת כל מוסדות השלטון עדיין כפופים הלכה למעשה למלך.\nהממלכה המאוחדת היא המדינה ה-22 בגודלה מבחינת אוכלוסייה, עם אוכלוסייה המוערכת בכ-65 מיליון תושבים. היא מונרכיה חוקתית עם שלטון דמוקרטי פרלמנטרי. בירתה לונדון היא עיר גלובלית חשובה ומרכז כלכלי עם אוכלוסייה של כ-10,310,000 תושבים, והרביעית בגודלה בערי אירופה. המדינה מורכבת מארבע אומות (המכונות אומות הבית, באנגלית: Home Nations), שבעבר התקיימו כמדינות נפרדות: אנגליה, ויילס, סקוטלנד וצפון אירלנד. אירלנד הייתה חלק מהממלכה בעבר, אך פרשה מהאיחוד בשנת 1921. עם זאת, חלקה הצפוני נותר בממלכה המאוחדת כישות בפני עצמה, המהווה שישית מהאי האירי.\nמאז התפרקותה של האימפריה הבריטית, הממלכה המאוחדת כבר לא נחשבת למעצמת על, אך היא בעלת אחד הצבאות הגדולים בעולם ואחת המעצמות המתועשות והחזקות בתבל. כחברת ארגון המדינות המתועשות (G7)‏ ו-G20, כלכלתה של בריטניה היא מהמשגשגות בעולם והיא המדינה בעלת התקציב השישי בגודלו בעולם, אחרי ארצות הברית, סין, יפן, גרמניה והודו. הממלכה המאוחדת היא חברה מייסדת של האו\"ם עם זכות וטו במסגרת חברותה הקבועה במועצת הביטחון, אחת החברות המייסדות של ברית נאט\"ו ואחת המדינות המחזיקות נשק גרעיני באופן רשמי.",
    "pageid": 2954
  },
  {
    "title": "הפיג'מות",
    "extract": "הפיג'מות הייתה סדרת טלוויזיה קומית-מוזיקלית ישראלית לילדים ונוער בהפקת \"טדי הפקות\". היא שודרה בערוץ הילדים במשך 9 עונות ומנתה כ-223 פרקים, החל מ-6 ביולי 2003 ועד לסיומה ב-15 בפברואר 2015.\nהתסריט לסדרה נכתב על ידי רובי דואניאס, אריק זילברמן, אלי דראי וחלק משחקניה. אריק זילברמן שפיתח את הרעיון לסדרה כתב בפוסט בפייסבוק שקיבל השראה מהסדרה \"The Young Ones\", הסדרה זכתה להצלחה רבה ואף למעמד קאלט, והיא קומדיית המצבים השנייה באורכה בישראל, לאחר \"סברי מרנן\".",
    "pageid": 167474
  },
  {
    "title": "ויקיפדיה",
    "extract": "וִיקִיפֶּדְיָה (באנגלית: Wikipedia) היא אנציקלופדיה מקוונת רב-לשונית, המבוססת על תוכן חופשי ומשתמשת בטכנולוגיית ויקי. ויקיפדיה היא האנציקלופדיה הכללית הגדולה והפופולרית ביותר באינטרנט. מאחורי האתר עומדת קרן ויקימדיה, מוסד ללא כוונת רווח שמרכזו בארצות הברית. הקרן נותנת את שירותי המעטפת לקיום האתר, כגון תחזוקת שרתים, אך היא אינה מתערבת בניהול האתר, ומאפשרת לקהילת הוויקיפדים לקבל החלטות עצמאיות בנושאי התוכן. מוטו האתר הוא \"ויקיפדיה – האנציקלופדיה החופשית\", כאשר \"חופשי\" פירושו חופשי לעיון ללא כל מגבלה, חופשי לעריכה וחופשי להעתקה ולהפצה. תוכן האתר מוגש תחת הרישיון החופשי CC-BY-SA.\nויקיפדיה הושקה ב-15 בינואר 2001 כמיזם מיקור המונים על ידי ג'ימי ויילס ולארי סנגר. סנגר בחר את שם האתר אשר הוא שילוב של המילה \"ויקי\" (אשר פירושה בהוואית \"מהיר\") ו\"אנציקלופדיה\". בתחילת הדרך הייתה קיימת רק אנציקלופדיה בשפה האנגלית, אך לאורך השנים פותחו מהדורות בשפות רבות אחרות לוויקיפדיה. הוויקיפדיה האנגלית היא המהדורה הגדולה ביותר מבין כל 301 המהדורות של ויקיפדיה. נכון לדצמבר 2024, יש בוויקיפדיה למעלה מ-64 מיליון ערכים, אם מסכמים את הערכים בכל השפות שבהן היא כתובה. למעלה מ-6.9 מיליון ערכים כתובים בוויקיפדיה האנגלית, ואלה מהווים כ-11.1% ממספר הערכים הכללי. מספר פעולות העריכה שנעשו בכל הדפים והערכים יחדיו עולה על 3.6 מיליארד. באתר רשומים למעלה מ-117 מיליון משתמשים ויש בו למעלה מ-2.8 מיליון תמונות.\nלאורך השנים הופנתה ביקורת כלפי ויקיפדיה, המתייחסת בעיקר לשתי טענות מרכזיות – הטענה הראשונה נוגעת לעובדה שהאנציקלופדיה ניתנת לעריכה על ידי כל אדם, ורבים טוענים שבשל כך ויקיפדיה מתקשה להיות אנציקלופדיה אמינה וכי הדבר מפחית את חשיבותה כמקור שעליו אפשר להסתמך ולהפנות. הטענה השנייה היא כי ויקיפדיה עשויה להיות מושפעת מהטיה מערכתית, ועלולה להיות כפופה למניפולציה ולספינים בנושאים שנויים במחלוקת. יש הטוענים כי הדינמיקה בין עורכי האתר איננה תמיד מוצלחת, ומערערת על המטרות של האתר כמוקד מידע חופשי, אמין, מאוזן ואובייקטיבי, המשוחרר, ככל האפשר, מהטיות אידאולוגיות מסוגים שונים.",
    "pageid": 186126
  },
  {
    "title": "זוהר ארגוב",
    "extract": "זוהר ארגוב (16 ביולי 1955, כ\"ו בתמוז ה'תשט\"ו – 6 בנובמבר 1987, י\"ד בחשוון ה'תשמ\"ח) היה זמר ישראלי, נחשב לאחד מגדולי זמרי המוזיקה המזרחית ולאחד האמנים המשפיעים ביותר בזמר העברי.\nארגוב מוזכר כאחד האחראים להכרה במוזיקה הים תיכונית כחלק מההוויה הישראלית. מכונה \"קול מלאך\", \"הזמיר\" ו\"המלך\". עם זאת, ארגוב הוא דמות שנויה במחלוקת, בשל התמכרותו לסמים והעבירות הפליליות שבהן הורשע, בהן אונס.\nמבקר המוזיקה בן זילכה תיאר את חשיבותו המוזיקלית כך: ”ארגוב הוא פורץ דרך אמנותי בסדר גודל של יוצרים ידועי שם מהתרבות הפופולרית המערבית, גאונים מוזיקליים שמעט מאוד מהמהפכה שלהם הייתה קשורה ליד המקרה.”",
    "pageid": 30894
  },
  {
    "title": "זיגמונד פרויד",
    "extract": "זִיגְמוּנְד פְרוֹיְד (בגרמנית: Sigmund Freud, נולד בשם זיגיסמונד שלמה פרויד (Sigismund Schlomo Freud);‏ 6 במאי 1856, מוראביה – 23 בספטמבר 1939, לונדון) היה פסיכיאטר ונוירולוג יהודי-אוסטרי, אבי הפסיכואנליזה, אחד ההוגים החשובים בתחום תורת האישיות ומהמדענים ואנשי הרוח הבולטים והמשפיעים ביותר במאה ה-20.",
    "pageid": 1723
  },
  {
    "title": "חיל הקשר והתקשוב",
    "extract": "חיל התקשוב (בעבר: חיל הקשר; בראשי תיבות: חי\"ק) הוא חיל הקשר של צבא הגנה לישראל, חיל תחת פיקוד אגף התקשוב. החיל אחראי על כל תחום הקשר, המחשבים והתקשורת של כוחות היבשה בצה\"ל. בראש החיל עומד \"קצין הקשר והתקשוב הראשי\" (קשר\"ר) בדרגת תא\"ל. מפקד החיל הנוכחי הוא תא\"ל עומר כהן.\nעם הקמת אגף התקשוב בשנת 2003, הוכפף אליו החיל. בשנת 2005 כחלק משינוי ארגוני נרחב במפקדת זרוע היבשה, הוכפפה אליה מפקדת החיל יחד עם חיל החימוש, חיל הלוגיסטיקה וחיל השלישות. במהלך שנת 2007 הוחלט להחזיר את החיל לאגף התקשוב, וההחלטה יושמה במהלך שנת 2008.\nהחיל איננו אחראי על תחום הקשר והתקשוב בזרועות אחרות: חיל האוויר, חיל הים ואגף המודיעין, אך מכשיר מקצת מכוח האדם המשרת בתחומים המקבילים בזרועות אלו ומתאם אותם מקצועית.",
    "pageid": 39324
  },
  {
    "title": "יהודה המכבי",
    "extract": "יהודה המכבי (או המקבי, ביוונית: Ἰούδας ὁ Μακκαβαῖος‏; נהרג בשנת 160 לפני הספירה) היה מצביא ומנהיג יהודי שעמד בראש מרד החשמונאים, שהחל בתגובה לגזירות אנטיוכוס הרביעי. הוביל את המורדים במחוז יהודה להקמת צבא ולהישגים צבאיים ופוליטיים שסללו את הדרך להקמת ממלכת החשמונאים.",
    "pageid": 12290
  },
  {
    "title": "יהורם גאון",
    "extract": "יהורם גאון (נולד ב-28 בדצמבר 1939, ט\"ז בטבת ה'ת\"ש) הוא זמר, במאי, מגיש טלוויזיה, שדרן רדיו, קומיקאי, מפיק ושחקן ישראלי. הקליט למעלה מ-900 שירים, שיחק בסרטי קולנוע רבים ובהצגות תיאטרון, והוא אחד מהאמנים הבולטים בתרבות הישראלית. חתן פרס ישראל (2004) לזמר העברי.",
    "pageid": 9046
  },
  {
    "title": "יוסי בניון",
    "extract": "יוסף שי (יוסי) בניון (נולד ב-5 במאי 1980) הוא כדורגלן עבר ישראלי ששיחק בעמדת הקשר ההתקפי.\nבניון החל את דרכו בהפועל באר שבע. לאחר מכן זכה בשתי אליפויות עם מכבי חיפה ובגיל 21 נבחר לכדורגלן העונה בישראל. את דרכו באירופה החל בראסינג סנטאנדר הספרדית, ולאחר מכן עבר לאנגליה ושיחק בליברפול, צ'לסי, ארסנל, וסטהאם וק.פ.ר. בגיל 34 חזר לליגה הישראלית וזכה בגביע המדינה עם מכבי חיפה, שיחק גם במכבי תל אביב ובמכבי פתח תקווה, ובגיל 39 פרש ממשחק פעיל במדי בית\"ר ירושלים, לאחר כ-30 שנות קריירה מקצועית ככדורגלן.\nבניון היה קפטן נבחרת ישראל במשך שנים רבות, והוא שיאן ההופעות של הנבחרת עם 102 הופעות, אשר במהלכן כבש 24 שערים. בניון נחשב לאחד מגדולי הכדורגלנים בישראל, וב-2019 אף נבחר על ידי עיתון \"הארץ\" כגדול כדורגלני ישראל בכל הזמנים. בתקשורת הישראלית זכה בניון בין היתר לכינויים \"הילד\" ו\"היהלום\", והיה מזוהה עם המספר 15 איתו שיחק לאורך כל הקריירה.",
    "pageid": 43349
  },
  {
    "title": "יעקב כהן (שחקן)",
    "extract": "יעקב כהן (27 בספטמבר 1958 – 2 בנובמבר 2024) היה שחקן, קומיקאי, סטנדאפיסט, מנחה טלוויזיה ומדבב ישראלי, מהאמנים הבולטים בתיאטרון ובבידור הישראלי.",
    "pageid": 129938
  },
  {
    "title": "ישראל כ\"ץ (הליכוד)",
    "extract": "ישראל כ\"ץ (נכתב גם כץ; נולד ב-21 בספטמבר 1955, ה' בתשרי ה'תשט\"ז) הוא פוליטיקאי ישראלי המכהן כשר הביטחון מטעם מפלגת הליכוד. כיהן כשר החוץ, שר האנרגיה, שר האוצר, שר התחבורה, שר החקלאות והשר לענייני מודיעין. הוא חבר הכנסת מטעם מפלגת הליכוד החל מ-1998.",
    "pageid": 28426
  },
  {
    "title": "כוכב נולד",
    "extract": "כוכב נולד היא תוכנית מציאות ישראלית אשר שודרה בערוץ 2 ממאי 2003 ועד 2012 במסגרת \"שידורי קשת\", ולאחר מכן שודרה במקומה התוכנית \"הכוכב הבא\". פורמט התוכנית מבוסס על התוכנית האמריקאית \"אמריקן איידול\", ובמרכזה תחרות שירה בין כישרונות חדשים בתחום.",
    "pageid": 22168
  },
  {
    "title": "כנף 2",
    "extract": "כנף 2 (כינוי: בסיס שדות האלה) הוא בסיס של חיל האוויר הישראלי. מפקד הבסיס הוא קצין בדרגת אלוף-משנה.\nעל פי האתר GlobalSecurity, הבסיס ממוקם בסמוך למושבים שדות מיכה וזכריה, מערבית לבית שמש. על פי פרסומי האתר, אף שהוא נקרא \"כנף\" ועל אף שלכאורה ממוקמות בו טייסות, הוא אינו בסיס טיסה ואין בו כלל שדה תעופה או מסלול טיסה. על פי האתר ממוקמות בבסיס שלוש טייסות של טילים בליסטיים מסוג \"יריחו\" המסוגלים לשאת גם ראשי קרב גרעיניים. הטייסות הן טייסת 150, טייסת 199 וטייסת 248. לטענת האתר נכרו בבסיס מנהרות ופירים לאחסון טילים ולשיגורם. מניתוח צילומי הלוויין המסחרי איקונוס משנת 2002 וצילומי לוויין הריגול האמריקאי קורונה אשר שוחררו לציבור עולה, על פי טענת הכותבים באתר, כי במקום נמצא גם מאגר תחמושת גדול שיוכל לשמש גם את בסיס תל נוף.\nגם מקורות נוספים טוענים שבסיס \"שדות האלה\" נמצא ליד זכריה והוא משמש כמקום אחסון לטילי יריחו.\nהאזור בו נטען שנמצא הבסיס מכונה במסמכים רשמיים \"שטח אש 209\" ושטחו 12,550 דונם. השטח נמצא בבעלות מדינת ישראל ומיועד לשימוש משרד הביטחון. נכון ל-2005 חלקו מיועד לסוללת חץ וחלקו לחברה הממשלתית \"תומר\" ולחברת תעש מערכות. המרחב האווירי שבסביבת הבסיס מסומן במפות טיסה כאזור אסור לטיסה.",
    "pageid": 193354
  },
  {
    "title": "לבון",
    "extract": "לָבוֹן הוא יישוב קהילתי בגליל העליון, בתחומי המועצה האזורית משגב. היישוב נמצא כ-2 ק\"מ צפונית לכרמיאל וכ-6 ק\"מ דרומית למעלות-תרשיחא, ובין הכפר דיר אל-אסד לבין הכפר הדרוזי כסרא. במקום גן תעשייתי קטן, מסונף לגן התעשייה בתפן. היישוב, אשר שימש בעבר בית ספר מקצועי ובסיס צבאי, קרוי על שמו של פנחס לבון, שהיה מזכ\"ל ההסתדרות ושר הביטחון. במתכונתו הנוכחית כיישוב קהילתי הוקם בשנת 2000. מונה כ-220 משפחות (נכון ליולי 2022).[דרוש מקור]\nבקרבת היישוב נמצא הכפר הבדואי הלא מוכר אלקובסי (בערבית: عرب القبسي).",
    "pageid": 13786
  },
  {
    "title": "מאקו",
    "extract": "מאקוֹ (mako) הוא אתר חדשות ישראלי מבית שידורי קשת, אחד משלושת אתרי החדשות המובילים בישראל, לאחר ynet וּוואלה NEWS. האתר מספק תוכני חדשות, בידור ופנאי במגוון נושאים.",
    "pageid": 597647
  },
  {
    "title": "מלחמת לבנון הראשונה",
    "extract": "מלחמת לבנון הראשונה (שמה הרשמי בתחילתה: מבצע שלום הגליל, ובראשי תיבות: מבצע של\"ג) הייתה מלחמה בין ישראל לסוריה וארגוני טרור פלסטיניים שישבו בלבנון. המלחמה התרחשה ברובה בשטח לבנון. \"מבצע שלום הגליל\", נערך בין 6 ביוני 1982 (ט\"ו בסיון תשמ\"ב) ל-29 בספטמבר 1982 (י\"ב בתשרי תשמ\"ג), שאז הוכרז על סיומו. המבצע התחיל את המלחמה שנמשכה עד לנסיגת ישראל לרצועת הביטחון ביוני 1985. במהלך הלחימה הפעיל צה\"ל שבע אוגדות בלבנון, ושתי אוגדות ברמת הגולן מול סוריה.\nהמלחמה הביאה להגליית מפקדות אש\"ף לתוניס, ולחיסול רוב הכוח הצבאי של הארגונים הפלסטיניים, אולם לא הצליחה להוציא את צבא סוריה מלבנון. בעקבות המלחמה קם הארגון השיעי הקיצוני חזבאללה, שמילא את החלל שנוצר בדרום לבנון עם יציאת הכוחות הפלסטיניים, ונלחם בכוחות צה\"ל שנותרו בדרום לבנון. 655 חיילים ישראלים וכעשרת אלפים אזרחים ולוחמים מהצד הלבנוני, לרבות פליטים פלסטינים וחיילים סורים, נהרגו במהלך מבצע שלום הגליל. לחיילים הישראלים ששירתו בתקופת המבצע הוענק אות מערכת שלום הגליל. המלחמה, יעדיה, מהלכיה, מחירה ותוצאותיה לוו בביקורת פנימית קשה בצד הישראלי.",
    "pageid": 1305
  },
  {
    "title": "מעיין עטרת",
    "extract": "מעיין עטרת הוא מעיין שכבה, אשר נובע לשתי בריכות בטון, במורדות המזרחיים של היישוב עטרת. הבריכות הוקמו בשנת 2005 על ידי תושבים ובני נוער מהישוב עטרת הסמוך, בסיוע המועצה האזורית מטה בנימין.",
    "pageid": 1457641
  },
  {
    "title": "משכיות",
    "extract": "מַשְׂכִּיּוֹת היא התנחלות בצפון בקעת הירדן. זהו יישוב קהילתי, דתי ומאוגד כאגודה שיתופית חקלאית. הוא שוכן על חלקו הצפוני של כביש אלון.",
    "pageid": 262135
  },
  {
    "title": "מתתיהו הכהן",
    "extract": "מתתיהו הכהן (נפטר ב-166 לפנה\"ס) (מכונה גם מתתיהו החשמונאי או \"מתתיהו בן יוחנן כהן גדול\") היה כהן ממשפחת חשמונאי, מנהיג ומצביא. הוא החל את מרד החשמונאים כנגד הממלכה הסלאוקית ושליטה אנטיוכוס הרביעי, והיה אבי השושלת של שליטי ממלכת החשמונאים.",
    "pageid": 13071
  },
  {
    "title": "נעם לניר",
    "extract": "נעם לניר (נולד ב-18 בפברואר 1967) הוא יזם ישראלי, בעל השליטה ומנכ\"ל חברת ההשקעות \"ליוורמור השקעות\", שנסחרת בבורסה לניירות ערך בלונדון.",
    "pageid": 584471
  },
  {
    "title": "סדרה הנדסית",
    "extract": "במתמטיקה, סדרה הנדסית או סדרה גאומטרית היא סדרה של מספרים, כך שהיחס בין כל שני איברים סמוכים הוא קבוע. במילים אחרות, ניתן לחשב כל איבר בסדרה על ידי הכפלת האיבר הקודם לו במספר קבוע \n  \n    \n      \n        q\n      \n    \n    {\\displaystyle q}\n  \n (היחס בין האיברים; נקרא גם מנת הסדרה). סדרה הנדסית קרויה כך, משום שכל איבר בה הוא הממוצע ההנדסי של האיבר הקודם לו והאיבר העוקב לו.",
    "pageid": 165279
  },
  {
    "title": "סינגפור",
    "extract": "רפובליקת סינגפור (באנגלית: Republic of Singapore, במלאית: Republik Singapura, במנדרינית: 新加坡共和国, בטמילית: சிங்கப்பூர் குடியரசு) היא עיר-מדינה בדרום-מזרח אסיה, השוכנת מדרום למלזיה. סינגפור מורכבת מאי מרכזי ומאיים קטנים. על אף ממדיה הזעירים, לסינגפור מעמד חשוב בכלכלה העולמית, התוצר הלאומי לנפש בה הוא מהגבוהים בעולם וכך גם אחוז המיליונרים מבין תושבי המדינה.",
    "pageid": 335459
  },
  {
    "title": "עוצבת הבזק",
    "extract": "עוצבת הבזק (אוגדה 99) היא אוגדת חי\"ר-אש בפיקוד המרכז. מפקד האוגדה הנוכחי הוא תא\"ל יואב ברונר.",
    "pageid": 1848275
  },
  {
    "title": "עלי מוחמד (כדורגלן)",
    "extract": "עלי מוחמד אל פאז (בצרפתית: Ali Mohamed Al Faz; נולד ב-7 באוקטובר 1995) הוא כדורגלן ניז'רי, בעל מעמד של תושב ארעי בישראל, המשחק בעמדת הקשר במכבי חיפה מליגת העל ובנבחרת ניז'ר.",
    "pageid": 1421068
  },
  {
    "title": "ערב הסעודית",
    "extract": "ערב הסעודית או סעודיה (שמה הרשמי בערבית: ‏‏Ⓘ‏ – אַל-מַמְלַכַּה אל-עַרַבִּ֫יַּה א-סֻּעוּדִ֫יַּה, בתרגום לעברית: הממלכה הערבית הסעודית. שמה המקוצר בערבית: ٱلسَّعُودِيَّة – א-סַּעוּדִ֫יַּה) היא מדינה במזרח התיכון, ונחשבת גם חלק מדרום-מערב אסיה. ערב הסעודית היא המדינה הגדולה ביותר בחצי האי ערב. היא גובלת בעיראק, בירדן, בכווית, בעומאן, בקטר, באיחוד האמירויות הערביות ובתימן, במפרץ הפרסי בצפון-מזרחה ובים האדום במערבה. כלכלתה נשענת במידה רבה על מרבצי הנפט המצויים בה ונכון לרבע הראשון של המאה ה-21 היא מדורגת כיצואנית הנפט הגדולה ביותר בעולם. השפה הרשמית בה היא ערבית והמשטר בה הוא מסוג מונרכיה אבסולוטית עם מאפיינים של תיאוקרטיה אסלאמית.\nכ-40% מתושבי ערב הסעודית, כ-13.5 מיליון תושבים, מרוכזים בארבע ערים בלבד: ריאד, ג'דה, אל-מדינה ומכה.\nערב הסעודית היא חברה בכירה בארגון לשיתוף פעולה אסלאמי (OIC), וכן חברה-מייסדת בליגה הערבית.",
    "pageid": 4380
  },
  {
    "title": "צבא הגנה לישראל",
    "extract": "צבא הגנה לישראל (ידוע בעיקר בראשי התיבות צה\"ל, וכן בצורה צבא ההגנה לישראל) הוא צבאה של מדינת ישראל והארגון המרכזי במערכת הביטחון הישראלית. צה\"ל משמש ככוח ההגנה העיקרי האמון על קיומה של מדינת ישראל. לצה\"ל שלוש זרועות: אוויר, ים ויבשה. השירות בצה\"ל הוא חובה, וחלקים גדולים מהאוכלוסייה משרתים בו. צה\"ל נחשב לאחד הצבאות המתקדמים, החזקים והמיומנים ביותר בעולם.\nצה\"ל הוקם במאי 1948, שבועיים לאחר הקמת המדינה. טרם הקמתו, פעלו בארץ ישראל שלוש מחתרות עבריות מרכזיות (ההגנה, אצ\"ל ולח\"י).\nבהתאם לחוק יסוד: הצבא (1976), צה\"ל נתון למרוּת הממשלה, והשר הממונה מטעם הממשלה על הצבא הוא שר הביטחון. במבנה צה\"ל, הדרג הפיקודי העליון בצה\"ל הוא המטה הכללי, ובראשו עומד ראש המטה הכללי (בראשי תיבות: הרמטכ\"ל). הרמטכ\"ל ה־24 והנוכחי של צה\"ל הוא רב-אלוף אייל זמיר (מאז מרץ 2025).\nסדר הכוחות של צה\"ל נאמד (לפני קיצור שירות החובה ב־2015) בכ־176,500 חיילים, מתוכם 42,000 קצינים וחיילים בקבע, ובנוסף 445,000 חיילים במילואים, ותקציבו השנתי כ־82 מיליארד שקלים חדשים (2023). תקציב צה\"ל מדורג במקום ה־14–15 העולמי (2022).\nבנוסף לתפקידו הביטחוני צה\"ל משרת משימות לאומיות, כמו התיישבות בכל שטחי מדינת ישראל באמצעות הנח\"ל, ביעור הבערות והנחלת השפה העברית באמצעות מורות חיילות, אימונים קדם־צבאיים באמצעות הגדנ\"ע, ומשימות חילוץ והצלה באמצעות יחידת החילוץ וההצלה הארצית.",
    "pageid": 1471
  },
  {
    "title": "קופה ראשית",
    "extract": "קופה ראשית היא קומדיית מצבים סאטירית ישראלית מסוגת מוקומנטריה. הסדרה עלתה לשידור ב-21 בפברואר 2018 בטלוויזיה החינוכית, והחל מ-31 באוגוסט 2018 היא משודרת בערוץ כאן 11.\nהסדרה מתרחשת בסניף יבנה של רשת המרכולים הבדיונית \"שפע יששכר\", ועוקבת אחרי התרחשויות אופייניות במרכול ישראלי בין עובדי המרכול ללקוחותיו. היא מלווה ב\"ראיונות\" של עובדי המרכול והלקוחות הקבועים המלווים את ההתרחשויות בכל פרק.\nהעונה הראשונה של הסדרה צולמה בסניף רעננה של \"סופר עמנואל\" (נכון ל-2023 \"סופר יודה\") לפני שנפתח לקהל הרחב. לאחר פתיחתו לא ניתן היה לצלם שם עונה נוספת, והעונות הבאות צולמו בסניף הנטוש של \"חצי חינם\" שבמתחם ירקונים שלימים נהרס בעקבות שימוש לא חוקי בשטח עליו הוקם המתחם. העונה השלישית עלתה לשידור ב-26 ביולי 2021. שלוש העונות עלו לשידור ב-19 באפריל 2023 בנטפליקס. העונה הרביעית עלתה לשידור ב-26 באפריל 2023. ב-1 בינואר 2024 עלה לשידור פרק ספיישל של הסדרה בעקבות מלחמת חרבות ברזל. ב-14 במאי 2024 עלה לשידור פרק ספיישל של הסדרה לכבוד יום העצמאות. העונה החמישית של התוכנית עלתה ב-12 בנובמבר.\nהדמויות בסדרה מודעות להיותן מצולמות לסדרה דוקומנטרית, והן מנהלות לעיתים דיאלוגים עם \"המראיין\", המכונה על ידם \"שינקין\" (מגולם, בקולו בלבד, על ידי אורן שקדי).",
    "pageid": 1567143
  },
  {
    "title": "קין",
    "extract": "קַיִן היה, לפי ספר בראשית (פרשת בראשית, פרק ד'), בנם הבכור של אדם וחוה ומבצע הרצח הראשון בספר התנ\"ך. עיסוקו היה בעבודת אדמה.",
    "pageid": 1063
  },
  {
    "title": "קפריסין",
    "extract": "קפריסין (ביוונית: Κύπρος, בטורקית: Kıbrıs) היא מדינת אי הממוקמת בים התיכון. שמה הרשמי כיום הוא רפובליקת קפריסין (ביוונית: Κυπριακή Δημοκρατία, בטורקית: Kıbrıs Cumhuriyeti). עד שנת 1974 מדינת קפריסין השתרעה על פני כל האי, אך בשנה זו כבשה טורקיה את חלקה הצפוני והקימה בה את צפון קפריסין, המוכרת רק על ידי טורקיה כמדינה. האי שוכן מדרום לטורקיה, דרום-מזרחית ליוון וממערב לסוריה וללבנון.\nמדינת קפריסין ממוקמת על אי באותו שם. האי קפריסין הוא השלישי בגודלו והשלישי באוכלוסייתו בים התיכון והאי ה־81 בגודלו בעולם. מבחינה גאוגרפית האי קפריסין נחשב כחלק מאסיה, בעוד קפריסין כמדינה נחשבת כחלק מאירופה מבחינות מדיניות, היסטוריות ותרבותיות, והיא חברה באיחוד האירופי מאז 2004, כאשר צפון קפריסין הטורקית אינה חלק מהאיחוד. כמו כן, ישנם דוחות רשמיים בהם קפריסין נחשבת כחלק מהמזרח התיכון, והיא קרובה גאוגרפית לישראל, לבנון וסוריה.",
    "pageid": 3133
  },
  {
    "title": "קרב רודף קרב",
    "extract": "קרב רודף קרב (באנגלית: One Battle After Another) הוא סרט מותחן-פעולה אמריקאי בבימויו של פול תומאס אנדרסון, שגם כתב את התסריט והשתתף בהפקה. מככבים בו לאונרדו דיקפריו, רג'ינה הול, אלנה חיים, שון פן, ווד האריס, טייאנה טיילור ובניסיו דל טורו.\nהסרט עלה לאקרנים בישראל ב־23 בספטמבר 2025 ובארצות הברית ב־26 בספטמבר.",
    "pageid": 2416329
  },
  {
    "title": "ראובן ריבלין",
    "extract": "ראובן (רוּבִי) ריבלין (נולד ב-9 בספטמבר 1939, כ\"ה באלול ה'תרצ\"ט) הוא פוליטיקאי ועורך דין ישראלי. כיהן כנשיאהּ העשירי של מדינת ישראל, בין השנים 2014–2021. קודם לכן כיהן ככיושב ראש הכנסת ,כשר התקשורת וכחבר הכנסת מטעם מפלגת הליכוד.",
    "pageid": 31443
  },
  {
    "title": "תהיה חזק",
    "extract": "תהיה חזק (באנגלית: Stay Forte) הוא סרט דרמה־מלחמתית ישראלי בבימויו של דורון ערן, המתאר את סיפורם של שלושת הישראלים: אלון שמריז, יותם חיים וסאמר אל-טלאלקה, שנחטפו במהלך מתקפת חמאס ב-7 באוקטובר 2023 בדרום ישראל. לאחר שנחטפו, הם הוחזקו במנהרות בעזה, הצליחו להימלט, אך נהרגו בשוגג מאש כוחות צה\"ל בעת שניסו לשוב לישראל.\nהסרט מופק בתמיכת משפחות החטופים, במטרה להביא את סיפורם לתודעה העולמית. זהו אחד הסרטים העלילתיים הראשונים העוסקים באירועי 7 באוקטובר, והראשון שמתמקד בנושא החטופים.",
    "pageid": 2418141
  },
  {
    "title": "תמונת חילוץ הנערה באסון מעלות",
    "extract": "תמונת חילוץ הנערה באסון מעלות היא צילום עיתונות שצילם ישראל סימיונסקי מסוכנות הצילום \"ישראל סאן\" בשנת 1974, המתאר את נשיאת אחת מניצולות הפיגוע במעלות בידי חייל. לימים נודע שהמחלץ היה אחיה של הניצולה, שלבש מדי צה\"ל כדי שיורשה להיכנס לזירת האירוע.\nהנערה, ציפי מימון (לימים בוכריס), הייתה אז בת 15, תלמידת כיתה ט' בבית הספר התיכון בצפת. היא הייתה אחת מבני הערובה שהיו במתחם בית הספר במעלות. אחיה הגיע למעלות כמו כל המשפחות של התלמידים בני הערובה כדי להיות קרובים לזירת האירוע. בנסיעה מצפת למעלות הוא אסף טרמפ חייל צה\"ל. בהגיעו למקום האירוע ניסה האח להתקרב למבנה בית הספר שבו שהו המחבלים ובני הערובה, אך לא הורשה להיכנס על ידי כוחות הביטחון. הוא ביקש מהחייל את חולצתו ולבש אותה, וכך הצליח להיכנס במסווה של חייל.\nבזמן שחיילי סיירת מטכ\"ל פרצו למבנה בית הספר, האח המתין למטה. המחבלים ירו על הקיר ופתחו בו חור ענק שהפריד בין שתי הכיתות. חלק מהתלמידים התחילו לברוח ולקפוץ מהחלונות. מחבל שעמד ליד החלון ירה בילדים ואז נפגע מכדור שירה אחד הצלפים, הוא נפצע ונפל על הנערה. כתמי הדם על מכנסי הנערה הנראים בצילום הם של המחבל הפצוע. הנערה קפצה מהחלון, היא נפצעה ברגליים, בגב, ביד ובעין. למטה המתין אחיה שנשא אותה אל מחוץ למתחם בית הספר, והם תועדו על ידי הצלם ישראל סימיונסקי, שעבד אז בסוכנות הצילום ישראל סאן.\nהצילום זכה לפרסום רב והוא אחד הצילומים הבולטים המסמלים את פיגועי הטרור במדינת ישראל. מיקי קרצמן אמר שמה שמייחד את התמונה הוא השילוב שבין הקורבן והגיבור המופיעים בצילום, שניהם בהבעות של מאמץ וכאב. הגיבור לבוש מדים, נושא את הנערה הפצועה, והיא כאילו מחקה את תנועת ידיו. רועי כץ אמר כי גדולתו של הצילום היא בכך שהצלם הצליח לתעד ולבטא את הזוועה בלי שצילם את הזוועה עצמה שהתרחשה בתוך מתחם בית הספר שבו בוצע הטבח.\nהצילום זכה במקום הראשון בתחרות \"התצלום שלי\" של עיתון מעריב, בפער עצום לעומת שאר הצילומים שהשתתפו בתחרות.",
    "pageid": 1796165
  },
  {
    "title": "קטגוריה:מושבים",
    "extract": "",
    "pageid": 22112
  },
  {
    "title": "אדם סנדרסון",
    "extract": "אדם סנדרסון (נולד ב-20 ביוני 1980) הוא במאי ותסריטאי ישראלי. בעבר פעל כראפר תחת שם הבמה \"קסוטו\".",
    "pageid": 802472
  },
  {
    "title": "אומה תורמן",
    "extract": "אומה קארונה תורמן (באנגלית: Uma Karuna Thurman; נולדה ב-29 באפריל 1970) היא שחקנית ודוגמנית אמריקאית. היא התפרסמה תחילה בסרטו של סטיבן פרירס \"יחסים מסוכנים\" (1988), לאחר מכן בשנת 1994 גילמה את מיה וואלאס בסרטו של הבמאי קוונטין טרנטינו, \"ספרות זולה\"; עבורו הייתה מועמדת לפרס אוסקר לשחקנית המשנה הטובה ביותר, לפרס גלובוס הזהב ולפרס באפט\"א. בשנת 2002 שיחקה בסרט הטלוויזיה של HBO \"עיוורון היסטרי\"; עבורו זכתה בפרס גלובוס הזהב. לאחר מכן שבה לשתף פעולה עם טרנטינו בסרטים \"להרוג את ביל\" (2003) ו\"להרוג את ביל חלק 2\" (2004); ועבורם קיבלה שתי מועמדויות לפרס גלובוס הזהב לשחקנית הטובה ביותר.",
    "pageid": 15039
  },
  {
    "title": "אורן סולומון",
    "extract": "אורן סולומון הוא קצין צה\"ל במילואים בדרגת תת-אלוף, שפיקד על חטיבה 576. בשירות המילואים שימש מנהל הלחימה של אוגדת עזה, בין השאר במלחמת חרבות ברזל. כאזרח ולצד בנו ניהל קרב מול מחבלי נוח'בה במהלך הטבח בפסטיבל נובה.",
    "pageid": 2356287
  },
  {
    "title": "אזרבייג'ן",
    "extract": "רפובליקת אָזֶרְבַּיְיגָ'ן (באזרית: Azərbaycan Respublikası) היא מדינה באירואסיה, בעבר הקווקז הסמוכה לים הכספי. היא גובלת ברוסיה בצפון, בגאורגיה, בטורקיה (דרך נחצ'יבאן) ובארמניה במערב, ובאיראן בדרום.\nהרפובליקה האוטונומית של נחצ'יבאן היא מובלעת המצויה אף היא בשליטת אזרבייג'ן, ולה גבול עם ארמניה מצפון וממזרח, עם איראן מדרום וממערב, ורצועה קצרה של גבול עם טורקיה מצפון-מערב. לאזרבייג'ן ישנן שלוש מובלעות (קארקי, בארחודארלי ויוחארי אסקיפארה) בתוך שטח ארמניה, והיא מקיפה בתוכה את מובלעת ארטסוואשן הארמנית.\nלרפובליקה האזרית יש מורשת תרבותית עתיקה. היא שוכנת בחבל-ארץ הנחשב למקורן של ציוויליזציות עתיקות. רוב תושבי המדינה מוסלמים. בהשוואה למדינות מוסלמיות אחרות נחשבת אזרבייג'ן לפתוחה יחסית ולבעלת סובלנות רבה לבני דתות אחרות. בעוד שהחוקה האזרית לא מגדירה דת רשמית במדינה, מרבית אזרחיה משתייכים לזרם האסלאם-השיעי. למרות זאת, הזהות המוסלמית של האזרים נוטה להיות מבוססת יותר על זיקה אתנית ותרבותית. עיר הבירה של אזרבייג'ן היא באקו.\nאזרבייג'ן הייתה מדינה בעלת רוב מוסלמי הנחשבת כבעלת משטר דמוקרטי לא-אדוק (הרפובליקה הדמוקרטית של אזרבייג'ן). היא נוסדה בשנת 1918, והצטרפה לברית המועצות בשנת 1920, כשבאותה תקופה נודעה בשם אזרבייג'ן הסובייטית. בתחילת שנת 1991, עם התפרקות המשטר הסובייטי, היא שבה והפכה לעצמאית. ב-1992, במהלך מלחמת נגורנו קרבאך הראשונה, כבשה ממנה הרפובליקה הארמנית את חבל-הארץ נגורנו-קרבאך, את השטחים המקיפים אותו, וכן גם מספר מובלעות נוספות.\nרובם המכריע של אוכלוסיית אזרבייג'ן הם מוסלמים, והיא אף מדינה חברה בארגון לשיתוף פעולה אסלאמי. ראש הממשלה הנוכחי הוא עלי אסדוב, ונשיא המדינה הוא אילהם אלייב.",
    "pageid": 22117
  },
  {
    "title": "אינדונזיה",
    "extract": "רפובליקת אינדונזיה (באינדונזית: Republik Indonesia) היא מדינת איים המורכבת מ-17,508 איים (שלושה מהם בגבולות עם מדינות אחרות) בדרום-מזרח אסיה. היא שוכנת בין סינגפור לבין אוסטרליה, וגובלת עם מלזיה (באי בורנאו), מזרח טימור (באי טימור) ופפואה גינאה החדשה (באי גינאה החדשה). הרפובליקה האינדונזית היא המדינה הרביעית בעולם בגודל אוכלוסייתה, והמדינה המוסלמית המאוכלסת ביותר בעולם.\nהרפובליקה נוסדה בשנת 1945, אם כי רק בשנת 1949 קיבלה הכרה באופן רשמי בעצמאותה מהולנד כאחת מטריטוריות איי הודו המזרחיים ההולנדיים (חלק ממושבותיה של האימפריה ההולנדית דאז) עד לאותה עת. כיום, אינדונזיה היא חברה באיגוד מדינות דרום-מזרח אסיה (ASEAN), וגם מדינה חברה בארגון לשיתוף פעולה אסלאמי.",
    "pageid": 4090
  },
  {
    "title": "אלכסנדר הגדול",
    "extract": "אלכסנדר השלישי ממוקדון, המוכר יותר כאלכסנדר הגדול (ביוונית: Αλέξανδρος ο Μέγας), והידוע בעברית גם כ\"אלכסנדר מוקדון\" (ביוונית: Αλέξανδρος ο Μακεδών; ככל הנראה 20 או 21 ביולי 356 לפנה\"ס – 10 או 11 ביוני 323 לפנה\"ס) היה מלך מוקדון, ומגדולי המצביאים והמדינאים של העת העתיקה. כיבושיו הנרחבים כללו את ערי המדינה של יוון העתיקה, כל שטחה של האימפריה הפרסית, מספר אזורים במרכז אסיה ואף חלקים מתת-היבשת ההודית (בפקיסטן של היום).\nאלכסנדר תואר כגבר אתלטי, אמיץ ויפה תואר, אולם ככל הנראה שזורים בתיאורים אלו גם דברי חנופה. רבים, במיוחד במצרים, סגדו לו, אם כי רבים מקרב האריסטוקרטיה היוונית-מוקדונית סירבו בתוקף להשתחוות לו. אישיותו והישגיו של אלכסנדר שימשו מופת לאישים מפורסמים רבים לאורך ההיסטוריה, שאחד מהבולטים בהם הוא יוליוס קיסר.\nעל אף שמת בגיל צעיר (33), הותיר אלכסנדר הגדול חותם משמעותי על ההיסטוריה. כיבושיו הנרחבים פתחו תקופה חדשה בתולדות האנושות – התקופה ההלניסטית. חזונו, שכלל שילוב המזרח עם המערב, שילוב תרבות, דת, מנהגים וקשרי משפחה, בא לידי ביטוי בתרבות ההלניסטית שמיזגה את יסודותיה של תרבות יוון העתיקה עם תרבויות בני המקום. השפעותיה של התרבות ההלניסטית בתחום האמנות, הפילוסופיה ובתחומים אחרים ניכרים עד עצם היום הזה.",
    "pageid": 581
  },
  {
    "title": "אמינם",
    "extract": "מרשל ברוס מאת'רס השלישי (באנגלית: Marshall Bruce Mathers III; נולד ב-17 באוקטובר 1972), המוכר בשם הבמה אמינם (Eminem), או בשם האלטר אגו שלו סלים שיידי (Slim Shady), הוא ראפר, שחקן, ומפיק מוזיקלי אמריקאי. אמינם התפרסם ב-1999 עם אלבומו פורץ הדרך, The Slim Shady LP, אשר זכה בפרס גראמי בקטגוריית אלבום הראפ הטוב ביותר. האלבום השלישי שלו, The Marshall Mathers LP, הפך לאלבום הסולו הנמכר במהירות הרבה ביותר בהיסטוריה של ארצות הברית. אמינם צבר פופולריות במהירות עצומה, מה שהביא אותו להקים חברת תקליטים משלו בשם שיידי רקורדס, בו החתים את קבוצת הראפ D12, אשר חבריה הם חברי ילדות של אמינם, בנוסף, הוסיף אמינם לחברת התקליטים את ההרכב שלו עם הראפר רויס דה \"9'5 – \"Bad Meets Evil\". אמינם הוא הראפר הראשון בהיסטוריה שזכה בפרס אוסקר. הישגיו האישיים קבעו את מעמדו כאחד מאמני הראפ הגדולים בכל הזמנים.\nהאלבום The Marshall Mathers LP ואלבומו הרביעי The Eminem Show זכו גם הם בפרסי גראמי, מה שהפך את אמינם לאמן הראשון שזכה בפרס אלבום הראפ הטוב ביותר עבור שלושה אלבומי סולו ברציפות. ב-2010 זכה שוב בפרס גראמי עבור אלבומו Relapse, בכך צבר 11 פרסי גראמי ופרסי הראפר הכי מהיר לשנת 2009, בכל הקריירה שלו. ב-2003, הוא זכה בפרס אוסקר לשיר המקורי הטוב ביותר עבור השיר \"Lose Yourself\" מהסרט \"8 מייל\", שבו שיחק את הדמות הראשית. \"Lose Yourself\" כיכב במקום הראשון של מצעד הראפ במשך התקופה הארוכה ביותר. ב-2004 הוציא את אלבומו החמישי Encore, איתו קיים סיבוב הופעות כלל עולמי בשנת 2005. בזמן סיבוב ההופעות, התמכר אמינם לתרופות שינה, והודיע באופן פתאומי על הפסקת מסע ההופעות ויציאה לגמילה, ובכך, למעשה, יצא להפסקה מהקריירה המוזיקלית. ב-15 במאי 2009, הוציא את אלבומו השישי, הראשון מאז 2004, Relapse. באותה התקופה, עם תום העשור הראשון של המאה ה-21, הוכרז אמינם בתור האמן הנמכר ביותר של העשור בארצות הברית. אמינם מכר מעל ל-800 מיליון אלבומים בכל העולם, מה שהופך אותו לאמן ההיפ הופ הנמכר ביותר בעולם כולו. בשנת 2010, הוציא אמינם את אלבומו השביעי Recovery. ב-2013 הוציא אמינם את אלבומו השמיני The Marshall Mathers LP 2, אשר זכה לביקורות חיוביות רבות.\nאמינם דורג במקום ה-1 ברשימת \"100 האמנים הגדולים בכל הזמנים\" של ערוץ VH1.‏ בנוסף, הוא דורג במקום ה-5 ברשימת \"100 האמנים הגדולים בכל הזמנים\" של מגזין המוזיקה רולינג סטון. אם כוללים את עבודתו המשותפת עם להקת D12, לאמינם היו 7 אלבומים אשר כיכבו במקום הראשון במצעד הבילבורד 200.‏ ב-2010, דירג הערוץ MTV את אמינם במקום ה-7 ברשימת \"עשרת אמני הפופ הגדולים ביותר בהיסטוריה\". אמינם גם זכה ב-10 פרסי בילבורד, ו-10 פרסי VMA. הצלחתו לא פסחה על ישראל, ובשנת 2010, במצעד השנה של גלגלצ, שירו \"Love The Way You Lie\" בו הוא מארח את ריהאנה, נבחר להיות שיר השנה, בדומה לשירו \"Stan\" בשנת 2000. כמו כן, הוא נבחר גם לזמר השנה של גלגלצ. ב-2013 זכה בפרס אמן ההיפ הופ של השנה בטקס ה-EMA (פרסי המוזיקה של MTV אירופה), ובנוסף זכה בפרס האייקון על עבודתו. ב-2017 זכה בפרס אמן ההיפ הופ של השנה בטקס ה-EMA.",
    "pageid": 40263
  },
  {
    "title": "אריה",
    "extract": "אריה (שם מדעי: Panthera leo) הוא מין של טורף גדול מהסוג פנתר שבמשפחת החתוליים, והוא השני בגודלו בין בני הקבוצה דמויי חתול, אחרי תת-המין הסיבירי של הטיגריס.\nהאריה נפוץ בעיקר ביבשת אפריקה, אך גם במדינת גוג'ראט שבהודו. הוא ניזון מאוכלי עשב שונים אותם הוא צד, וכן מפגרים. בתרבות האנושית נחשב האריה סמל לגבורה וכוח, ולכן הוצמד לו הכינוי \"מלך החיות\". תוחלת חייו בטבע היא בין 12 ל-18 שנים, אך בשבי הוא יכול לחיות עד 30 שנה. שמות נוספים של האריה בשפה העברית הם ליש, שחל, שחץ ולביא. שם נקבת האריה הוא לביאה ואריה צעיר נקרא כפיר.",
    "pageid": 710386
  },
  {
    "title": "בלוטה",
    "extract": "בלוטה (באנגלית: Gland) היא איבר המעבד, מייצר ומפריש חומרים. בחלק מהמקרים חומרי ההפרשה הם חומרי פסולת. במקרים אחרים מפרישות הבלוטות הורמונים. \nניתן להבדיל בין שני סוגי בלוטות:\n\nבלוטה אקסוקרינית (בלוטת הפרשה חיצונית): בלוטה המפרישה את תוצריה אל פני שטח הגוף או אל איבר הנחשב חיצוני לגוף (לדוגמה הקיבה). בלוטות הזיעה, למשל, הן בלוטות אקסוקריניות.\nבלוטה אנדוקרינית (בלוטת הפרשה פנימית): בלוטה שמייצרת הורמונים ומפרישה אותם ישירות אל מחזור הדם, שלא דרך צינור. בלוטות הפרשה פנימית הן מנגנון בקרה עדין שהפרעות בו אינן נדירות (כגון ייצור יתר או ייצור חסר).",
    "pageid": 29507
  },
  {
    "title": "ברית המועצות",
    "extract": "בְּרִית הַמּוֹעָצוֹת (ברוסית: Союз Советских Социалистических Республик, סוֹיוּז סוֹבְיֶטסקִיך סוֹצִיאָלִיסְטִיצֵ'סְקִיך רֶסְפּוּבְּלִיק), ידועה גם בראשי התיבות СССР, USSR או סססר. בתרגום לעברית: ברית הרפובליקות הסוציאליסטיות הסובייטיות הייתה מעצמת על שהשתרעה על פני כ-17% מכלל היבשה בכדור הארץ, על פני צפון אירופה, מזרח אירופה ומרכז אסיה.\nשורשיה של ברית המועצות נעוצים במהפכת אוקטובר של 1917. הממשלה החדשה, בראשות ולדימיר לנין, הקימה את הרפובליקה הסובייטית הפדרטיבית הסוציאליסטית הרוסית, המדינה הקומוניסטית החוקתית הראשונה בעולם. המהפכה לא התקבלה על ידי כולם ברפובליקה הרוסית, מה שהוביל למלחמת האזרחים הרוסית. רוסיה הסובייטית והרפובליקות הכפופות לה מוזגו לברית המועצות בשנת 1922. לאחר מותו של לנין בשנת 1924, עלה יוסיף סטלין לשלטון, והוביל לתיעוש מהיר וקולקטיביזציה כפויה שהובילו לצמיחה כלכלית משמעותית אך תרמו לרעב בין השנים 1930 ו-1933 שהרג מיליונים. מערכת מחנות העבודה הסובייטית של הגולאג הורחבה. בסוף שנות ה-30, ממשלתו של סטלין ערכה את הטיהורים הגדולים כדי להסיר מתנגדים, מה שהוביל לגירושים בקנה מידה גדול, מעצרים ומשפטי ראווה מלווים בפחד ציבורי.  לאחר שנכשלה בבניית קואליציה אנטי-נאצית באירופה, חתמה ברית המועצות על הסכם אי-תוקפנות עם גרמניה הנאצית בשנת 1939. למרות זאת, בשנת 1941 פלשה גרמניה לברית המועצות בפלישה היבשתית הגדולה ביותר בהיסטוריה, ופתחה את החזית המזרחית של מלחמת העולם השנייה. הסובייטים מילאו תפקיד מכריע בהבסת מדינות הציר תוך שחרור חלק ניכר ממרכז ומזרח אירופה. עם זאת, הם ספגו כ-27 מיליון נפגעים, שהיוו את רוב האבדות בקרב בעלות הברית המנצחות. לאחר המלחמה, ברית המועצות ביססה את השטח שנכבש על ידי הצבא האדום, הקימה מדינות לוויין, והחלה בפיתוח כלכלי מהיר שביסס את מעמדה כמעצמת-על.\nמתחים גאופוליטיים עם ארצות הברית הובילו למלחמה הקרה. הגוש המערבי בראשות ארצות הברית התאחד בברית צבאית להאמנה הצפון-אטלנטית בשנת 1949, מה שהוביל את ברית המועצות להקים ברית צבאית משלה, ברית ורשה, בשנת 1955. אף צד לא ניהל עימות צבאי ישיר, ובמקום זאת נלחם על בסיס אידאולוגי ובאמצעות מלחמות שליחים. בשנת 1953, לאחר מותו של סטלין, ברית המועצות יצאה למסע דה-סטליניזציה תחת ניקיטה חרושצ'וב. מסע זה גרם למתיחות אידאולוגיות עם הרפובליקה העממית של סין בראשות מאו דזה-דונג, שהגיעו לשיאם בפיצול בין סין לסובייטים. במהלך שנות ה-50, ברית המועצות הרחיבה את מאמציה בחקר החלל והובילה את מרוץ החלל עם הלוויין המלאכותי הראשון, טיסת החלל המאוישת הראשונה, תחנת החלל הראשונה והגשוש הראשון שנחת על כוכב לכת אחר. בשנת 1985, המנהיג הסובייטי האחרון, מיכאיל גורבצ'וב, ביקש לרפורמה במדינה באמצעות מדיניות הגלאסנוסט והפרסטרויקה שלו.  בשנת 1989, מדינות שונות בברית ורשה הפילו את משטריהן הנתמכים על ידי ברית המועצות, מה שהוביל לנפילת הגוש המזרחי. גל גדול של תנועות לאומניות ובדלניות פרץ ברחבי ברית המועצות, בעיקר באזרבייג'ן, גאורגיה והמדינות הבלטיות. בשנת 1991, על רקע המאמצים לשמר את המדינה כפדרציה מחודשת, ניסיון הפיכה נגד גורבצ'וב על ידי קומוניסטים קיצוניים גרם לרפובליקות הגדולות ביותר - אוקראינה, רוסיה ובלארוס - להתנתק. ב-26 בדצמבר, גורבצ'וב הכיר רשמית בפירוק ברית המועצות. בוריס ילצין, מנהיג המפלגה הסוציאליסטית העצמאית הרוסית, פיקח על כינונה מחדש לפדרציה הרוסית, שהפכה למדינת היורשת של ברית המועצות; כל שאר הרפובליקות צצו כמדינות פוסט-סובייטיות עצמאיות לחלוטין. חבר המדינות של מדינות עצמאיות הוקם בעקבות קריסת ברית המועצות הרת האסון, אם כי המדינות הבלטיות מעולם לא הצטרפו.\nבמהלך קיומה, ברית המועצות הניבה הישגים וחידושים חברתיים וטכנולוגיים משמעותיים רבים. ברית המועצות הייתה אחת המדינות התעשייתיות המתקדמות ביותר במהלך קיומה. הייתה לה הכלכלה השנייה בגודלה בעולם והצבא הקבוע הגדול ביותר. על פי האמנה למניעת הפצת נשק גרעיני, היא החזיקה במאגר הנשק הגרעיני הגדול ביותר בעולם. כמדינה בעלת הברית, היא הייתה חברה מייסדת של האומות המאוחדות וכן אחת מחמש החברות הקבועות במועצת הביטחון של האומות המאוחדות. לפני פירוקה, ברית המועצות הייתה אחת משתי מעצמות העל בעולם בזכות ההגמוניה שלה במזרח אירופה ובאסיה, דיפלומטיה עולמית, השפעה אידאולוגית (במיוחד בדרום הגלובלי), עוצמה צבאית, חוזקות כלכליות והישגים מדעיים.",
    "pageid": 6474
  },
  {
    "title": "ג'וי ריגר",
    "extract": "ג'וי ריגר (נולדה ב-3 במרץ 1994) היא שחקנית ומדבבת ישראלית. זוכת פרס האקדמיה לטלוויזיה.",
    "pageid": 1236204
  },
  {
    "title": "ג'ייקוב אלורדי",
    "extract": "ג'ייקוב נת'ניאל אלורדי (באנגלית: Jacob Nathaniel Elordi; נולד ב-26 ביוני 1997) הוא שחקן ודוגמן אוסטרלי. נודע בזכות תפקידו בתור נואה פלין בסדרת הסרטים \"דוכן הנשיקות\", וכן בתור נייט ג'ייקובס בסדרת הדרמה \"אופוריה\".",
    "pageid": 1862137
  },
  {
    "title": "גאורגי ירמקוב",
    "extract": "גאורגי ירמקוב (באוקראינית: Георгій Єрмаков; נולד ב-28 במרץ 2002 בקייב שבאוקראינה) הוא כדורגלן אוקראיני המשחק בעמדת השוער בקבוצת מכבי חיפה.",
    "pageid": 2362681
  },
  {
    "title": "גאורגיה",
    "extract": "גֵּאוֹרְגִיָה (בגאורגית: ‏‏Ⓘ‏, תעתיק עברי: סַכָּרְתְבֵלוֹ, כתיב מלא: גאורגייה; מוכרת גם בשם הרוסי גְּרוּזְיָה), היא מדינה במזרח אירופה, לחופו המזרחי של הים השחור בדרום הקווקז. למדינה גבולות עם רוסיה מצפון, עם אזרבייג'ן במזרח, עם ארמניה וטורקיה בדרום, ובמערבה הים השחור. גאורגיה היא חלק ממדינות הקווקז, והעם הגאורגי הוא קבוצה אתנית קווקזית.\nגאורגיה היא מדינת לאום ליברל-דמוקרטית, בעלת מסורת ותרבות עתיקה הקשורה באופן הדוק למדינות הקווקז עליהן היא נמנית. ההיסטוריה הגאורגית משתרעת על פני כ-3,000 שנים, ועל פי האמונה היא הייתה יעדו של יאסון במסעו להשבת גיזת הזהב. גאורגיה נחשבת כמדינה המשתרעת ביבשת אירואסיה, אולם במקורות שונים שיוך המדינה לעיתים הוא ליבשת אסיה בלבד או אירופה בלבד. גאורגיה, או בשמה ברוסית \"גרוזיה\", הייתה חלק מברית המועצות וב-9 באפריל 1991, מועד ההכרזה הרשמי על פירוק הברית, היא זכתה בעצמאות מלאה.\nבשנת 327 הוכרזה הנצרות כדת הרשמית של המדינה בממלכה הגאורגית העתיקה של ממלכת איבריה, וכך הפכה גאורגיה לממלכה השלישית שקיבלה את הנצרות כדת מדינה (אחרי ארמניה הארתשסית וקיסרות אקסום האתיופית). הממלכה הגאורגית הייתה ממלכה כלל-קווקזית שהשתרעה בשיאה מצפון הקווקז ועד לחלקים הצפוניים של איראן ואסיה הקטנה, הייתה ממלכה בולטת בנצרות המזרחית והמבשר ההיסטורי העיקרי של גאורגיה של ימינו.\nגאורגיה השתמשה באלפבית היווני ובאלפבית הארמי לפני שאימצה את האלפבית הגאורגי, שאינו משויך ישירות לשום אלפבית אחר בעולם. ספרות גאורגית כתובה מתועדת מהמאה החמישית. תרגומי הביבליה הנוצרית הראשונים הופיעו בגאורגיה, ככל הנראה לאחר הפצת הנצרות – במאה החמישית.\nגאורגיה, ששטחה הררי ברובו, משופעת במשאבים טבעיים. תערובת של אזור אלפיני בהרי הקווקז, וחוף ים בעל אקלים סובטרופי של הים השחור, המושך אליו תיירים רבים, כך שבגאורגיה יש גם אתרי ספורט חורף וגם אתרי נופש ימי.",
    "pageid": 35608
  },
  {
    "title": "גמר גביע המדינה בכדורגל 2016",
    "extract": "גמר גביע המדינה בכדורגל 2016 התקיים באצטדיון טדי בירושלים ב-24 במאי 2016, ובו נקבע כי מחזיקת גביע המדינה בכדורגל 2015/2016 היא מכבי חיפה, שניצחה במשחק את מכבי תל אביב בתוצאה 0–1. הייתה זו המהדורה ה-77 של גביע המדינה, וה-63 מאז קום המדינה.\nמכבי חיפה זכתה בגביע השישי בתולדותיה, בהופעתה ה-16 בגמר הגביע (ה-15 מאז קום המדינה). הייתה זו הופעתה הראשונה בגמר מאז ההפסד 1–2 להפועל תל אביב ב-2012, וזכייתה הראשונה מזה 18 שנים, אז גברה על הפועל ירושלים 2-0 לאחר הארכה ב-1998. עבור מכבי תל אביב הייתה זו הופעתה ה-35 בגמר הגביע, וה-26 מאז קום המדינה. מכבי תל אביב הגיעה לגמר כשיאנית הזכיות בגביע (23 זכיות, 17 לאחר קום המדינה), וכמחזיקת הגביע המכהנת לאחר שגברה 2–6 על הפועל באר שבע במשחק הגמר הקודם.\nשתי הקבוצות נפגשו בעבר במעמד הגמר ארבע פעמים. מאזן הניצחונות ערב הגמר עמד על שני ניצחונות לכל קבוצה, כאשר מכבי חיפה ניצחה ב-1962 (5-2 במשחק חוזר אחרי שוויון 0-0 במשחק הראשון) וב-1993 (1-0), ומכבי תל אביב ניצחה ב-1987 (4-3 בפנדלים אחרי שוויון 3-3 בתום הארכה), וב-2002 (5-4 בפנדלים אחרי שוויון 0-0 בתום הארכה).\nמשחק הגמר הוכרע משער בודד שנכבש בדקה ה-36 בבעיטה חופשית. ישנה מחלוקת לגבי זהות כובש השער, בין הבועט לודוביק אוברניאק לבין חן עזרא, שספק נגע בכדור בדרכו אל השער. על פי נתוני ההתאחדות לכדורגל בישראל, הקרדיט לכיבוש השער ניתן לעזרא.",
    "pageid": 1776086
  },
  {
    "title": "דודי זילברשלג",
    "extract": "דוד חיים (דודי) זילברשלג (נולד בכ\"ו בשבט תשי\"ח, 15 בפברואר 1958) הוא פרסומאי, עיתונאי, מוציא לאור ועסקן ציבור חרדי. מופיע באמצעי התקשורת כפרשן פוליטי ועל המגזר החרדי.",
    "pageid": 204714
  },
  {
    "title": "דיסידנט",
    "extract": "דִּיסִידֵנְט (מלטינית: dissidens - מרוחק, לא מסכים, נמצא בחוץ. במינוח האקדמיה ללשון העברית: פָּלִיג), בהגדרתו הרחבה, הוא אדם המתנגד לדעה הרווחת, לשלטון או למבנה החברתי המקובל, בעיקר במדינות רודניות וטוטליטריות.\nהמונח שימש במקור לתיאור התנגדות למשטר הסובייטי, והוא רווח כיום בעיקר לתיאור דיסידנטים פוליטיים, היוצאים כנגד משטרים טוטליטריים. רובם נוקטים באמצעי התנגדות בלתי אלימה להבעת ביקורת על המשטר, אם כי חלקם ניסו לגייס תמיכה להפיכה והפלת המשטר הקיים בארצם. לרוב הם נרדפים על ידי השלטון ומופעלים כנגדם אמצעי ענישה: מאסר, פגיעה כלכלית ואף הוצאה להורג. ערב הסעודית היא דוגמה בולטת להתייחסות משטרים טוטאלטריות: מאז היעלמותו של העיתונאי הסעודי, ג'מאל ח'אשוקג'י, עלה נושא ההתנגדות, הדיבור החופשי והביקורת הפנימית בממלכת ערב הסעודית בשיח התקשורתי והפוליטי הבינלאומי. עם זאת, למי שמכיר את ההיסטוריה של הממלכה, ההתנגדות איננה עניין חדש ובוודאי שהיא אינה מוגבלת לביקורתו של ח'אשוקג'י על ההתייחסות כלפי מתנגדים, \"שרובם, במקרה הרע, ביקורתיים קלים כלפי הממשלה.\" רבים מאנשי רוח ומבני המשפחה השלטת שהתבטאו נגד דיכוי וחוסר החירויות בסעודיה הוגלו ואויימו.\nדיסידנטים נודעים מהמאה העשרים הם נתן שרנסקי, אנדריי סחרוב, אלכסנדר סולז'ניצין, פיוטר יקיר, ולדימיר בוקובסקי, אלכסנדר יסנין-וולפין, אנדריי סיניאבסקי ואנדרי אמלריק, ולריה נובודבורסקיה בברית המועצות, לך ולנסה בפולין, וואי ג'ינגשנג בסין, נלסון מנדלה בדרום אפריקה, ואונג סן סו צ'י במיאנמר.\nחלק מהדיסידנטים בברית המועצות אושפזו בבתי חולים פסיכיאטריים וקיבלו טיפול תרופתי בכפייה. לאחר התפרקות ברית המועצות כולם קיבלו הכרה כאנשים בריאים מנטלית.\nבשנות השישים והשבעים נודעו מספר דיסידנטים יהודים בברית המועצות שנודעו בשם אסירי ציון, ביניהם: נתן שרנסקי, אידה נודל, סילבה זלמנסון, יוסף מנדלביץ', אדוארד קוזנצוב ואחרים. פעילותם נבעה ממניעים לאומיים-ציוניים, למען חופש הגירה למדינת ישראל.\nבעקבות סירוב לתת אישור לעזוב את ברית המועצות וניאמין לויץ' ארגן סמינרים למדענים שרצו לעזוב את ברית המועצות, קיבלו סירוב ופוטרו מהעבודה.\nבתחילה המונח התייחס לאנשים שחלקו על דעת הכנסייה. החל מתקופת שלטונו של סטלין בברית המועצות ובעיקר בתקופת המלחמה הקרה נעשה בו שימוש בעיקר לתיאור מתנגדים למשטרים קומוניסטיים. מתחילת המאה ה-21, לאחר התפרקות ברית המועצות, נהוג להשתמש בכינוי \"דיסידנט\" למתנגדי משטר במדינות טוטליטריות כמו סין ומיאנמר.",
    "pageid": 68362
  },
  {
    "title": "דני סנדרסון",
    "extract": "דניאל (דני) סנדרסון (נולד ב-30 בנובמבר 1950) הוא גיטריסט, זמר-יוצר, פזמונאי, מלחין, מפיק מוזיקלי וקומיקאי ישראלי, חתן פרס אקו\"ם ופרס אמ\"י. סנדרסון נחשב לאחד מאבות הרוק הישראלי ולאחד היוצרים המשפיעים ביותר במוזיקה הישראלית. היה הכותב והמלחין העיקרי בלהקות \"כוורת\", \"גזוז\" ו\"דודה\", ורבים מפזמוניו מאופיינים בכתיבה הומוריסטית.",
    "pageid": 63719
  },
  {
    "title": "הבעל שם טוב",
    "extract": "רבי ישראל בן אליעזר, הידוע כבעל שם טוב (בראשי תיבות: בעש\"ט ולעיתים ריב\"ש; בין ת\"נ לת\"ס, 1690 ל-1700 – ו' בסיוון ה'תק\"ך, 21 במאי 1760) היה מקובל ומנהיג ציבור יהודי במזרח אירופה, הנחשב לאבי תנועת החסידות.\nהחל משנת ה'ת\"ק (1740) התגורר במז'יבוז', שהייתה אז עיר ראשית במחוז פודוליה (כיום באוקראינה), ובה חי עד פטירתו. שם יצא לו מוניטין של בקיא בחכמת הנסתר שמשך אליו מעגל תלמידים. הוא הדגיש בתורתו מאפיינים כמו חשיבות הכוונה הנאותה בתפילה ובשמירת המצוות, קדושת האותיות המרכיבות את מילות הטקסטים, ועדיפות השמחה על פני הייסורים העצמיים כאמצעי לדבקות באל. תלמידיו ותלמידי תלמידיו, שהיוו את שדרת ההנהגה של החסידות ופיתחו את האידאולוגיה שלה, ייחסו לו את ייסוד התנועה.",
    "pageid": 8045
  },
  {
    "title": "היחידה הרב-ממדית",
    "extract": "היחידה הרב-ממדית (יחידה 888, הידועה גם כ\"יחידת רפאים\") היא יחידת קומנדו מיוחדת בצה\"ל, הפועלת תחת זרוע היבשה. היחידה הוקמה במהלך שנת 2019 ביוזמת הרמטכ\"ל אביב כוכבי, כחלק מהתכנית הרב־שנתית \"תנופה\", במטרה להיערך ללחימה בשדה הקרב העתידי. היא מהווה יחידת מודל לשינויים עתידיים ביחידות התמרון של צה\"ל.",
    "pageid": 1784626
  },
  {
    "title": "התנועה למען ארץ ישראל השלמה",
    "extract": "התנועה למען ארץ ישראל השלמה היא תנועה של אישי ציבור ואנשי רוח מימין ומשמאל שקמה ביולי 1967, כחודש לאחר מלחמת ששת הימים, ודגלה באידאולוגיה של ארץ ישראל השלמה. התנועה קראה להחזיק בשטחי יהודה והשומרון וחבל עזה, חצי האי סיני ורמת הגולן שנכבשו במלחמה זו, ולהתיישב בהם.",
    "pageid": 117046
  },
  {
    "title": "וואטסאפ",
    "extract": "וואטסאפ (באנגלית: WhatsApp) הוא שירות חינמי להעברת מסרים מיידיים הכוללים טקסט, תמונות, מסמכים, קטעי וידאו וקול. השירות מאפשר גם שיחות קוליות ושיחות ווידאו. לשירות יש גם מאפיינים של רשת חברתית מקוונת, המאפשרת יצירת 'קהילות' ו'קבוצות' והעלאה של סטטוסים המוצגים באופן זמני. אפשר ליצור קבוצות ציבוריות ולעקוב אחר קבוצות ציבוריות מכל העולם. היישום של וואטסאפ זמין עבור מערכות ההפעלה לסלולריים: iOS (אייפון) ואנדרואיד. כמו כן ניתן לגשת ליישום ממחשב בעזרת אפליקציה ייעודית או דפדפן. נכון לשנת 2024, יש לוואטסאפ כ- 2.7 מיליארד משתמשים פעילים ברחבי העולם.\n\nהיישום פותח על ידי חברת WhatsApp, שהוקמה ב-24 בפברואר 2009 על ידי יאן קום ושותפו בריאן אקטון ונמצא בבעלות חברת \"מטא\" שרכשה ב-2014 את החברה תמורת 19 מיליארד דולר במזומן ובמניות.",
    "pageid": 1244314
  },
  {
    "title": "חטיבה 55",
    "extract": "חטיבה 55 (במלחמת יום הכיפורים – חטיבה 247, מאוחר יותר חטיבה 623), המכונה גם \"עוצבת חוד החנית\" ו\"המרכזית\", בשל שייכותה ההיסטורית לפיקוד המרכז, היא חטיבת צנחנים במילואים, שהוקמה רשמית בשנת 1966. החטיבה כפופה לעוצבת האש.\nהחטיבה נטלה חלק במלחמות ישראל מעת הקמתה. במלחמת ששת הימים, נטלה החטיבה חלק מרכזי בקרב על ירושלים. במהלך מלחמת ההתשה, השתתפה החטיבה באופן אינטנסיבי בלחימה, במרדפים בבקעת הירדן ובתפיסת קו על גדות תעלת סואץ. במלחמת יום הכיפורים, צלחה את תעלת סואץ (מבצע אבירי לב), וניהלה קרבות להרחבת ראש הגשר בגדה המערבית, מפרברי אסמאעיליה, העיר סואץ ועד הק\"מ ה-101 מקהיר, במסגרת אוגדה 143.\nבמלחמת לבנון הראשונה, השתתפה החטיבה בקרבות בגזרה המזרחית. החטיבה נטלה חלק גם במבצע חומת מגן, במלחמת לבנון השנייה, במלחמת חרבות ברזל ובפעילות בט\"ש לאורך גבולותיה של ישראל.\nהחטיבה מונה 5 גדודים: 6655 (בעבר 7063), 2855 (בעבר 8150), 7155 (בעבר 9264), גדס\"ר 6623 (כולל את פלוגות הסיירת, החה\"ן והפלנ\"ט), גדס\"ם 5055 (כולל את יחידת הרפואה יר\"א, ניוד ואספקה), מספר יחידות חטיבתיות (פלחי\"ק, פלוגת תצפיות, חפ\"קים ועוד) וכן מפקדת עורף, יחידת התמד\"ה (רקמ\"ה, חש\"ל, שב\"ה, חניכה ושדכנים) ומכלול \"קדמית\".\nגדודי החטיבה מוזנים בעיקר מיוצאי גדוד 101 וסיירת חטיבת הצנחנים הסדירה. היא אחת משלוש חטיבות צנחנים במילואים, יחד עם חטיבה 226 וחטיבה 646.",
    "pageid": 557686
  },
  {
    "title": "חטיבת החילוץ וההדרכה",
    "extract": "חטיבת החילוץ וההדרכה של פיקוד העורף (עד מרץ 2016 פעלה ב\"נפת אלון\", וכונתה גם \"הנפה הסדירה\" או \"נפה 60\"), לשעבר פלח\"צ (פלוגות חילוץ והצלה), היא חטיבה סדירה בפיקוד העורף. החטיבה מבצעת בשגרה פעילויות ביטחון שוטף ובמקרי חירום מסייעת בחילוץ לכודים מתחת להריסות. החטיבה מורכבת מחמישה גדודים: גדוד שחר (498), גדוד קדם (489), גדוד תבור (894) גדוד רם (668) וגדוד ארי (775). בנוסף לגדודים הלוחמים, חטיבת החילוץ מונה את הבא\"ח - הממונה על הכשרות הלוחמים, הבא\"פ - הממונה על הכשרות הגדודים הסדירים והגדודים במילואים ואת בית ספר לפיקוד ולמקצועות העורף הממונה על הכשרות הפיקוד, הקצונה וההדרכה של פיקוד העורף.\n\nגדודי החטיבה מעורבים ומורכבים מחיילות וחיילים. לוחמי החטיבה חובשים כומתה כתומה.",
    "pageid": 20429
  },
  {
    "title": "חיים ויצמן",
    "extract": "חיים־עזריאל ויצמן (בכתיב המקורי: װײצמן; 27 בנובמבר 1874, י\"ח בכסלו ה'תרל\"ה – 9 בנובמבר 1952, כ\"א בחשוון ה'תשי\"ג) היה נשיאהּ הראשון של מדינת ישראל, כימאי ומראשי הציונות.\nויצמן היה מנהיג זרם הציונות הסינתטית. ב־1917 נבחר לנשיא הפדרציה הציונית באנגליה, והיה גורם בעל השפעה בדיונים אשר הביאו להצהרת בלפור בסוף אותה שנה. ב־1920 נבחר לנשיאהּ הרביעי של ההסתדרות הציונית.\nלצד פעילותו המדינית והציונית היה ויצמן ביוכימאי. ב-1916, בעת ששימש מרצה בכיר באוניברסיטת מנצ'סטר שבאנגליה, השתמש ויצמן בחיידק Clostridium acetobutylicum (שמכונה לעיתים \"אורגניזם ויצמן\" על שמו) כגורם ביוכימי בתהליך ויצמן שבו ייצר אצטון, אתנול ובוטנול מעמילן. על בסיס השיטה שהמציא, הוקמה תעשיית חירום צבאית. ב-1936, לצד עבודתו במפעל הציוני, התמסר ויצמן לעבודה מדעית ב\"מכון זיו\" ברחובות שאותו ייסד ב-1934 ואשר נקרא מ-1949 \"מכון ויצמן למדע\", על שמו.",
    "pageid": 2757
  },
  {
    "title": "חיל התותחנים",
    "extract": "חיל התותחנים הוא חיל בזרוע היבשה האחראי על הפעלת כלל יכולות הסיוע באש ותקיפה לתמרון כוחות היבשה, ומהווה גורם קריטי בהצלחת הפעולות המבצעיות של כוחות צה\"ל. החיל מפעיל ארטילריה קנית ורקטית, חימוש מונחה מדויק, כלי טיס בלתי מאוישים ואמצעים לאיתור ואיכון מטרות. משימות החיל הן שיתוק והשמדת כוחות האויב על ידי סגירת מעגלי אש מהירים בעזרת אמצעי לחימה עוצמתיים וקטלניים המבוססים על טכנולוגיות מורכבות, אשר מקנות יכולות איסוף מודיעין, איתור מטרות איכותיות ופגיעה מדויקת בהן.\nהחיל מורכב משישה מערכים שונים: המערך הקני, המערך הרקטי, מערך כלי טיס מאוישים מרחוק, מערך נשק מדויק, מערך האיכון ומערך הפעלת אש. כומתת החיל היא בצבע טורקיז ודגל החיל הוא בצבעי אדום-שחור.\nממלא מקום קצין התותחנים ראשי הוא תת-אלוף אהוד ביבי.",
    "pageid": 6945
  },
  {
    "title": "חנה סנש",
    "extract": "חנה סנש (בהונגרית: Szenes Anikó; \"סנש אניקו\"‎; י\"א בתמוז תרפ\"א, 17 ביולי 1921 – 7 בנובמבר 1944, כ\"א בחשוון תש\"ה) הייתה לוחמת ומשוררת יהודייה, מ\"צנחני היישוב\", שהתנדבה לשרת בצבא הבריטי במלחמת העולם השנייה נגד גרמניה הנאצית. צנחה לשטח הונגריה הכבושה, נתפסה, נחקרה בעינויים והוצאה להורג.",
    "pageid": 14773
  },
  {
    "title": "חסידות חב\"ד",
    "extract": "חסידות חב\"ד (ראשי תיבות של \"חכמה, בינה, דעת\") היא תנועה, חצר ושושלת חסידית, שנוסדה בשלהי המאה ה־18 על ידי אדמו\"רה הראשון רבי שניאור זלמן מלאדי ברוסיה הלבנה. החסידות כיום נקראת חסידות חב\"ד לובביץ' (בכתיב יידי: ליובאוויטש) על שם העיירה לובביץ', אליה החצר עברה בדור השני של החסידות בשנת ה'תקע\"ג (1813) על ידי אדמו\"רה השני רבי דובער שניאורי.\nהמרכז של החצר התקיים בעיירה לובביץ' במשך 102 שנה, בה כיהנו במשך שנים אלו ארבעה אדמו\"רים, האחרון שבהם הוא רבי שלום דובער שניאורסון. גם כאשר עזבו את העיירה, שם החסידות נשאר כשם העיירה. בדור הרביעי של החסידות, לאחר פטירת אדמו\"רה השלישי רבי מנחם מנדל שניאורסון (הראשון; ה\"צמח צדק\"), התפצלה החסידות בין בניו לארבעה ענפים שונים, הגדול שבהם היה ענף חסידות קאפוסט, כשאת הענף לובביץ' המשיך רבי שמואל שניאורסון. לענף לובביץ' עברו רוב חסידי החצרות האחרות לאחר פטירת אדמו\"ריהם ללא שמונה להם יורש, ומשנת ה'תרפ\"ג (1923) היא נותרה החצר החב\"דית היחידה.\nחסידות חב\"ד ייחודית בדרכה הרעיונית, המתבטאת בראשי התיבות של שמה: חכמה, בינה ודעת, שלושה הכוחות הראשונים מעשרת כוחות הנפש (המקבילים לעשר הספירות), המרכיבים לפי הקבלה את התהליך של הבנה והפנמה שכלתנית (\"מוחין\"). החסידות מדגישה את חשיבותם של הבנה שכלתנית של עקרונות החסידות, גדלות האל והימצאותו בכל היקום, והפנמתם על ידי התבוננות, היוצרת אמונה איתנה באלוהים, אהבתו ויראתו. דגש נוסף זה על מצוות אהבת ישראל. לחסידות חב\"ד הייתה השפעה ביהדות מזרח אירופה, בעיקר במרכז פעילותה הנמצא כיום בשטחי בלארוס וברחבי רוסיה היהודית. האדמו\"ר השביעי והאחרון, רבי מנחם מנדל שניאורסון, פיתח מאוד את פעילות שליחיו להפצת ערכי היהדות בציבור היהודי הרחב. במקביל הדגיש את חשיבות האמונה בגאולה הקרבה, תוך שרבים מחסידיו משוכנעים שהוא המשיח וחלקם אף מסרבים לקבל את עובדת פטירתו ב-1994. השאלה האם ועד כמה יש לעסוק במשיחיותו מוסיפה לפלג את חב\"ד, שמתנהלת מאז ללא אדמו\"ר.\nמספר חבריה קשה לחישוב בשל הקושי להפריד בין חסידים במעגל הפנימי לבין מקורבים. על פי ספרי טלפונים ורשימות של החסידות בעולם היו בשנת 2016 כ-16,800 בתי-אב השייכים לה. מספר המשתתפים באופן אקראי או קבוע באירועים שמקיימים שלוחי חב\"ד במסגרת בתי חב\"ד גדול בהרבה; במחקר שערך מרכז המחקר פיו בשנת 2020 מצא כי כ־38 אחוזים מקרב יהודי ארצות הברית משתתפים, במינון כלשהו, בפעילות של חב\"ד.",
    "pageid": 5894
  },
  {
    "title": "טומטום ואנדרוגינוס",
    "extract": "טוּמְטוּם ואַנְדְּרוֹגִינוֹס הם מונחים בהלכה המשמשים לתיאור מה שמכונה כיום \"אינטרסקס\". \nאַנְדְּרוֹגִינוֹס הוא אדם שיש לו איברי מין של שני המינים גם יחד, וכתוצאה מכך לא ניתן להכריע באופן אובייקטיבי למי מהמינים הוא שייך. באדם כזה הספק הוא בלתי ניתן להכרעה מבחינה הלכתית. \nלעומתו טוּמְטוּם הוא מי שאיברי מינו פנימיים ואינם נראים לעין, או שאין אפשרות לזהות על פי איברי מינו לאיזה מין הוא שייך כי הם אינם משתייכים באופן מובהק לאחד מהמינים, אך ייתכן כי יזוהה לאחר זמן, רטרואקטיבית, שייך לאחד מהמינים.",
    "pageid": 391849
  },
  {
    "title": "טרטיף",
    "extract": "טרטיף (בצרפתית: Tartuffe) היא קומדיה מאת המחזאי הצרפתי מולייר, המצטיינת בסגנונה החריף והעוקצני ובביקורת הנוקבת שבה על אנשי הדת והכנסייה, ונחשבת לאחת המעולות שביצירותיו. הדעות חלוקות אם יש ב\"טרטיף\" ביקורת על נוכלים במסווה של קנאות דתית בפרט או שמא יש בו ביקורת על הדת עצמה. דמותו של טרטיף עצמו הפכה זה מכבר שם נרדף לצבוע ונוכל. המחזה הועלה לראשונה על הבמה במלואו ב־1667.",
    "pageid": 311610
  },
  {
    "title": "יובל רפאל",
    "extract": "יוּבַל רְפָאֵל (נולדה ב-5 בנובמבר 2000) היא זמרת ישראלית. זוכת העונה ה-11 של התוכנית \"הכוכב הבא\" ונציגת ישראל באירוויזיון 2025, שהתקיים בבזל שבשווייץ, עם השיר \"New Day Will Rise\" שהגיע למקום השני בתחרות.",
    "pageid": 2413266
  },
  {
    "title": "יחידת עוקץ",
    "extract": "יחידת עוקץ (יחידה 7142) היא יחידת הכלבנים של צה\"ל. תפקידה להפעיל כלבים בשימוש צבאי למשימות ייעודיות. היחידה כפופה למפקדת זרוע היבשה. לוחמי היחידה הם לוחמי קומנדו המבצעים פעילויות מבצעיות תוך הפעלת אמל\"ח ייחודי – כלב, אשר מספק יתרונות מבצעיים ייחודיים שאין להם תחליף אנושי או טכנולוגי.\nהיחידה הוקמה בשנת 1974 במטרה לתת מענה לאירועי בני ערובה. מאז, היחידה לקחה חלק בכלל אירועי הלחימה של צה\"ל, תוך שהיא גדלה ומרחיבה את תחומי הפעילות בהם ניתן למצות את יתרונו של לוחם המפעיל את הכלב בשדה הקרב.\nהיחידה פועלת בשיתוף פעולה עם כלל יחידות הצבא המתמרנות, ולעיתים תכופות עם יחידות העילית של צה\"ל, לרבות: שייטת 13, סיירת מטכ\"ל, שלדג וחטיבת הקומנדו. בנוסף, פועלת היחידה באופן עצמאי, ומבצעים מסוג זה נחשבים כמסווגים ביותר.",
    "pageid": 71364
  },
  {
    "title": "יסמין לוקץ'",
    "extract": "יסמין לוקץ' (נולדה במאי 1972) היא אשת עסקים, כלכלנית, עורכת דין משקיעת הון סיכון ויזמת חברתית ישראלית. מייסדת ומנכ\"לית ICON לשילוב חברות הזנק ישראליות בעמק הסיליקון, ועל כך נבחרה למקום 21 ברשימת 100 המשפיעים של מגזין \"TheMarker\". ייסדה את \"Code for Israel\" תנועת מתנדבים לפיתוח פתרונות טכנולוגיים לאתגרים חברתיים, ומרצה באוניברסיטת רייכמן. משנת 2018 חברה בצוות המשקיעים בתוכנית \"הכרישים\" של קשת 12 וגיל הפקות. כיהנה במשך כ-6 שנים כיו\"ר הדירקטוריון של העיתון ישראל היום.",
    "pageid": 2215216
  },
  {
    "title": "יעקב ברדוגו",
    "extract": "יעקב ברדוגו (נולד ב-23 במרץ 1965) הוא מגיש ופרשן פוליטי בערוץ עכשיו 14 וברדיו גלי ישראל, שימש כפרשן פוליטי ומנחה אקטואליה בגלי צה\"ל וכבעל טור בישראל היום. כיהן כמנכ\"ל מרכז השלטון המקומי בישראל וכמנכ\"ל מפעל הפיס. איש עסקים ועורך דין במקצועו.",
    "pageid": 1486466
  },
  {
    "title": "להיות איתה",
    "extract": "להיות איתה היא סדרת דרמה וקומדיה רומנטית של חברת \"קשת\". הסדרה עלתה לשידור ב-25 בנובמבר 2013 בערוץ 2. אסי עזר יצר וכתב את הסדרה, ועודד רסקין ביים אותה. העלילה מביאה את סיפורם של עמוס דָּהַרִי, אופה מבת ים, ונועה הוֹלַנדֶר, דוגמנית וידוענית, הפוגשים זה בזו במקרה ומתאהבים.\nהעונה השנייה הסתיימה בקליף האנגר, ו\"קשת\" הזמינה לסדרה עונה שלישית. במקביל לכתיבתה, עזר עסק גם בהפקת האדפטציה האמריקאית \"האופה והיפה\". בנוסף, עזר השתתף במקביל כמנחה בתוכניות המציאות \"הכוכב הבא\" ו\"נינג'ה ישראל\". עבודה אינטנסיבית זו גרמה לעזר לסבול מהתקפי חרדה רבים והתמכרות לציפרלקס, ולאחר שכבר נעשו הליהוקים לעונה השלישית ובסמוך לתחילת שלב הצילומים הוא הודיע על הקפאת ההפקה. עזר הצהיר כי אין בכוונתו להמשיך עם הסדרה, אך ציין כי \"קשת\" תוכל לעשות בעתיד שימוש בחומרים שכבר נכתבו. עם זאת, הוא שב לעבוד עליה בסופו של דבר, ובדצמבר 2020 החלו הצילומים.\nב-12 באוקטובר 2021, עלתה לשידור העונה השלישית והאחרונה של הסדרה, בקשת 12, והסתיימה ב-3 בנובמבר באותה שנה.",
    "pageid": 1151814
  },
  {
    "title": "מבצע שומר החומות",
    "extract": "מבצע שומר החומות (בערבית: معركة سيف القدس; בתעתיק: מַעְרַכַּת סָיְף אלְקֻדְס, \"קרב חֶרֶב ירושלים\") היה מבצע צבאי רחב-היקף של צה\"ל ברצועת עזה, שהחל ביום ירושלים, 10 במאי 2021, לאחר שארגוני הטרור הפלסטיניים בהובלת חמאס החלו בירי רקטות מסיבי לעבר ירושלים במהלך ריקוד הדגלים ובהמשך גם לגוש דן, השפלה, הנגב והשרון. המבצע נמשך עד להפסקת האש שנכנסה לתוקפה ב-21 במאי, בשעה 02:00 בלילה, בתיווך מצרים.\nבמהלך המבצע ארגוני הטרור ברצועת עזה שיגרו לעבר ישראל כ-4,360 רקטות, טילי נ\"ט ופצצות מרגמה, מתוכן 1,661 יורטו בידי מערכות כיפת ברזל במעל ל-90% הצלחה. 176 לא יורטו ונפלו בשטחים בנויים, ו-1,843 נפלו בשטחים פתוחים. כ-680 רקטות שנורו לכיוון ישראל נפלו בשטח רצועת עזה וגרמו, על פי הערכות ישראליות, למותם של יותר מ-20 מתושבי הרצועה. 9 אזרחים ישראלים, 3 אזרחים זרים וחייל אחד נהרגו מירי הפלסטינים מרצועת עזה.\nמנגד, צה\"ל תקף למעלה מ-1,500 מטרות טרור, בהן: רבי-קומות ששימשו כמטות של חמאס וג'יהאד האסלאמי הפלסטיני (גא\"פ), עשרות עד מאות בתים ומשרדים של פעילי טרור, מעל כ-100 קילומטרים של מנהרות תת-קרקעיות, מתוך רשת המנהרות שנחפרה מתחת לרצועת עזה (וקיבלה בישראל את הכינוי ה\"מטרו\" של עזה), מחסני אמל\"ח ומאגרי רקטות, אתרים לייצור רקטות, משגרי רקטות ובורות שיגור תת-קרקעיים, משגרי נ\"ט, כלי טיס בלתי מאוישים, מוצבים, נכסי מודיעין וטכנולוגיה, מטרות של הכוח הימי של חמאס ועשרות חוליות שיגור. לפי מקורות ישראליים, בתקיפות צה\"ל נהרגו ברצועת עזה כ-225 פעילי טרור, מהם 25 בכירים, ובין 51 ל-128 אזרחים.",
    "pageid": 1983535
  },
  {
    "title": "מלחמת לבנון השנייה",
    "extract": "מלחמת לבנון השנייה התנהלה בין ישראל לחזבאללה בקיץ 2006 בלבנון ובצפון ישראל. המלחמה נפתחה בשם מבצע שכר הולם עקב חטיפתם של שני חיילי צה\"ל אלדד רגב ואהוד גולדווסר שלאחר מכן שונה לשם מבצע שינוי כיוון, אולם לאחר סיומה נקבע שמה למלחמת לבנון השנייה. בלבנון מכונה המלחמה מלחמת 34 הימים או מלחמת יולי (בערבית: حرب تَمُّوز, תעתיק מדויק: חַרְבּ תמוּז). המלחמה נמשכה 34 ימים, מ־12 ביולי (ט\"ז בתמוז ה'תשס\"ו) עד הפסקת האש ב־14 באוגוסט (כ' באב ה'תשס\"ו), אם כי כוחות צה\"ל המשיכו לפעול בלבנון עד 1 באוקטובר 2006.\nהעילה למלחמה הייתה תקיפה מתוכננת של חזבאללה באזור גבול ישראל–לבנון, בתקרית שבה נחטפו שני חיילי צה\"ל ונהרגו שלושה, במקביל להפגזה ארטילרית כבדה. בעקבות האירוע הגיבה ישראל בתקיפה מסיבית, ראשית מן האוויר, ולאחר מכן גם באמצעות יחידות הקרקע שנלחמו נגד כוחות החזבאללה בדרום לבנון.\nכחלק מתוצאות המלחמה, קיבלה מועצת הביטחון של האומות המאוחדות את החלטה 1701, האוסרת על הכנסת כל נשק לדרום לבנון. עם זאת, חזבאללה התעצם ברקטות ארוכות טווח, באיכויות ובהיקפים גדולים משמעותית ממה שהיו לו טרם המלחמה, אך נשמר שקט יחסי באזור הגבול.\nהמלחמה נתפסה בקרב הציבור הישראלי ככישלון ונמתחה ביקורת קשה על הדרג המדיני ועל הפיקוד הצבאי הבכיר על דרך ניהול המלחמה. הקמת ועדת וינוגרד ומחאה ציבורית גרמה, בין השאר, להתפטרותם של הרמטכ\"ל דני חלוץ ושל אלוף פיקוד הצפון אודי אדם.",
    "pageid": 217369
  },
  {
    "title": "מערך המבצעים המיוחדים",
    "extract": "מערך המבצעים המיוחדים (מ\"מ) הוא מערך באגף המודיעין של צה\"ל, העוסק במבצעים לאיסוף מודיעין. בראשו עומד קצין בדרגת תת-אלוף.\nתפקיד היחידה, לפי מפקד המערך לשעבר, לפתור את ה\"בעיות הגדולות, הביטחוניות, של מדינת ישראל\". עוד לדבריו: \"המ\"מ לא מקבל פקודות ספציפיות, המ\"מ מקבל בעיות. אנחנו לומדים את הבעיה, מפרקים אותה לגורמיה ומביאים את הפתרון. זה יכול לקחת שבוע, חודש או שנתיים\".",
    "pageid": 902097
  },
  {
    "title": "מפלגת העבודה הישראלית",
    "extract": "מפלגת העבודה הישראלית היא מפלגת שמאל למרכז-שמאל, סוציאל-דמוקרטית וציונית בישראל. המפלגה הוקמה ב-21 בינואר 1968 מאיחוד מפלגת השלטון, מפא\"י, עם אחדות העבודה - פועלי ציון ורפ\"י. היה זה איחודן מחדש של כל המפלגות יוצאות מפא\"י ההיסטורית, אשר החזיקו בשלטון מדינת ישראל ובמוסדות היישוב ממועד היווסדן ועד הבחירות ב-1977 (המערך). עם ראשי המפלגה נמנו ראשי הממשלות לוי אשכול, גולדה מאיר, יצחק רבין, שמעון פרס ואהוד ברק.\nבמשך כ-16 שנים הייתה המפלגה מפלגת השלטון בישראל (1969–1977, 1984–1986, 1992–1996, 1999–2001). החל מהבחירות לכנסת השביעית (1969) ועד לבחירות לכנסת השבע עשרה (2006), הייתה המפלגה אחת משתי המפלגות הגדולות בכנסת. לאחר הבחירות לכנסת השמונה עשרה (2009) הפכה למפלגה הרביעית בגודלה בכנסת ובהמשך זכתה לעיתים גם לייצוג נמוך יותר.\n\"העבודה\" היא המפלגה העיקרית בשמאל הישראלי מהקמתה ועד היום. האידאולוגיה השולטת במפלגה היא זהה בעיקרה לאידאולוגיה הדומיננטית במחנה זה: בשנות השבעים התמקדה המפלגה בשמאל כלכלי וסוציאליזם לצד עמדות מגוונות לגבי הסכסוך הישראלי-פלסטיני, ובשנות השמונים והתשעים החל בה מהפך אידאולוגי שאימץ יותר את השיטה הקפיטליסטית לצד הפיכה למזוהה עם תמיכה בפתרון שתי המדינות.\nב-30 ביוני 2024 התאחדה המפלגה עם מפלגת מרצ אל מפלגת הדמוקרטים.",
    "pageid": 11664
  },
  {
    "title": "מרים אדלסון",
    "extract": "מרים אדלסון (נולדה ב-10 באוקטובר 1945) היא מיליארדרית יהודייה אמריקאית-ישראלית, פילנתרופית, רופאה פנימית ומומחית בתחום התמכרות לסמים.\nב-1991 נישאה לאיל ההון האמריקאי שלדון אדלסון, ויחד תרמו כספים רבים לפעילויות חינוכיות דוגמת פרויקט תגלית, הקמת בית הספר לרפואה באוניברסיטת אריאל, קמפוס חינוכי יהודי בלאס וגאס, וכן לפעילויות פוליטיות שמרניות, כולל עם המפלגה הרפובליקנית בארצות הברית.\nלאחר מות בעלה ב-2021, הפכה אדלסון לאדם העשיר בישראל, עם הון מוערך של כ-31.6 מיליארד דולר על פי מגזין פורבס. אדלסון היא המוציאה לאור ובעליו של העיתון \"ישראל היום\".\nהחל מדצמבר 2023 היא הבעלים של קבוצת ה-NBA \"דאלאס מאבריקס\".",
    "pageid": 1618605
  },
  {
    "title": "נתי טוקר",
    "extract": "נתי טוקר (נולד ב-1980) הוא עיתונאי ישראלי, כתב התקשורת המכסה את תחומי הטלקום, המדיה והפרסום ב-TheMarker, וכן את תחום המקרו-כלכלה.",
    "pageid": 1768895
  },
  {
    "title": "סיגל בר צבי",
    "extract": "סיגל (סיגלית) בר צבי (נולדה ב-22 בספטמבר 1969) קצינת משטרה ישראלית בדימוס בדרגת ניצב. כיהנה כראש אגף המבצעים וקודם לכן, כסגנית מפקד מחוז דרום, ראש חטיבת השיטור באגף המבצעים, ראש חטיבת קהילה ומתנדבים ומפקדת מרחב איילון במחוז תל אביב.",
    "pageid": 1216149
  },
  {
    "title": "עומרי קנדה",
    "extract": "עומרי קֶנְדֶה (נולד ב-6 ביולי 1986) הוא כדורגלן עבר ישראלי ששיחק בעמדת המגן הימני.",
    "pageid": 487031
  },
  {
    "title": "ציונות",
    "extract": "ציונות היא תנועה לאומית ואידאולוגיה שמטרתה קיום בית לאומי לעם היהודי בארץ ישראל ושמירה על קיומו. התנועה הציונית, כתנועה לאומית-יהודית, קמה בשליש האחרון של המאה ה-19, בעיקר במרכז ומזרח אירופה.\nזמן קצר לאחר הקמת התנועה הציונית קישרו רוב מנהיגי התנועה את מטרתה הראשית עם חידוש הריבונות היהודית בארץ ישראל – הקמת מדינה יהודית. עם הקמת מדינת ישראל ממשיכה הציונות לפעול לתמיכה בישראל, הבטחת קיומה וחיזוקה.\nשורשי הציונות נעוצים במניעים ובערכים עתיקי-יומין הטבועים במסורת הדתית מזה, ובאידאולוגיות הלאומיות שפרחו באירופה במאה ה-19. הציונות כתנועה פוליטית עממית שהתפתחה בקרב היהודים במזרח אירופה דורבנה על ידי פרצי אנטישמיות וניזונה מתהליך חילון שהתעצם בקרב האוכלוסייה היהודית מאמצע המאה ה-19, שנתן אותותיו גם בחילון הכמיהה הדתית בת-שנות-אלפיים לציון. העולם המודרני הוביל לכך שמצד אחד הדת חדלה מלהיות מגדיר זהות מספק עבורם. קונפליקט זה הוביל ליצירתה של הגדרה עצמית לאומית חדשה.\nמראשיתה היו מטרות הציונות שיבת ציון, קיבוץ הגלויות, החייאת התרבות והשפה העברית, יצירת יהודי חדש – יהדות השרירים על פי מקס נורדאו וביסוס ריבונות יהודית עצמאית. לפי בנימין זאב תאודור הרצל, הנחשב להוגה הציונות המודרנית, הציונות היא מסכת רעיונות רחבה, שבה כלולה לא רק השאיפה לשטח מדיני מובטח כחוק בשביל העם היהודי, אלא גם השאיפה לשלמות מוסרית ורוחנית. מאז הקמת מדינת ישראל ב-1948 ממשיכה התנועה הציונית בעיקר לתמוך בישראל, ולטפל באיומים על קיומה וביטחונה.\nמראשיתה, לא הייתה הציונות הומוגנית. הוגיה, מנהיגיה ומפלגותיה היו שונים זה מזה ואף סותרים בדעתם. צורך השעה לצד הכמיהה לשוב למולדת האבות הביאו לפשרות ולוויתורים למען מטרה תרבותית ופוליטית משותפת.\nציונות כאידאולוגיה נפוצה לא רק אצל יהודים וישנם למשל נוצרים-אוונגליסטים ברחבי העולם המגדירים את עצמם כציונים, אך סיבותיהם שונות לחלוטין.",
    "pageid": 335
  },
  {
    "title": "קלאוודיה גאדיוצ'קינה",
    "extract": "קלאוודיה מיכאילובנה גאדיוצ'קינה (ברוסית: Клавдия Михайловна Гадючкина;‏ 5 בדצמבר 1910 – 29 בנובמבר 2025) הייתה האדם החי החמישי בגילו בעולם, גילה אומת ואושר על ידי LongeviQuest. ב-13 באפריל 2024 הפכה לאדם הרוסי המבוגר ביותר בהיסטוריה.",
    "pageid": 2410605
  },
  {
    "title": "קרקל",
    "extract": "קָרָקָל מצוי (שם מדעי: Caracal caracal) הוא מין טורף בינוני במשפחת החתוליים מהסוג קרקל. בעבר הקרקל נחשב למין היחיד בסוג, אך לאחרונה כמה חוקרים הוסיפו לסוג את המין חתול זהוב אפריקני. הקרקל אולף על ידי האדם למטרות ציד באיראן ובהודו. הקרקל חי בטבע כ-12 שנים בממוצע, ובשבי הוא יכול להגיע עד 20 שנים.",
    "pageid": 1819
  },
  {
    "title": "ראשון לציון",
    "extract": "רִאשׁוֹן לְצִיּוֹן היא העיר החמישית בגודלה בישראל. העיר ממוקמת במישור החוף, בין חלקו הדרומי של גוש דן לאזור הצפוני של שפלת יהודה, גובלת בבת ים בצפון-מערב, בחולון מצפון, בדרום בפלמחים ובנס ציונה, גובלת בצריפין במזרח ומשתרעת לאורך הים התיכון ממערב. העיר חלק מגוש דן וחברה בארגון פורום ה-15.[דרוש מקור: מקור]\nהעיר נוסדה ב-31 ביולי 1882, ט\"ו באב תרמ\"ב, והוכרזה כעיר בשנת 1950. היא הוקמה כמושבה חקלאית ציונית; היא המושבה הראשונה שהקימו אנשי העלייה הראשונה. בראשון לציון עוצב דגל ישראל; חודשה התרבות העברית – בייחוד בשפה ובחינוך. ב-1920 הוכרזה כמועצה מקומית וב-1950 הוכרזה כעיר ואם בישראל. בסוף המאה ה-20 התרחבה העיר מערבה וצפונה וגדלה באופן ניכר, והפכה לאחת הערים הגדולות בישראל.",
    "pageid": 5720
  },
  {
    "title": "רביד פלוטניק",
    "extract": "רביד פּלוֹטניק (נולד ב־13 בינואר 1988), שהיה ידוע בעבר גם בשם הבמה נֶצ'י נֶצ' (ነጭ, באמהרית, נֶץ': לבן), הוא ראפר ומוזיקאי ישראלי.",
    "pageid": 1114954
  },
  {
    "title": "שילה (יישוב)",
    "extract": "שִׁילֹה היא התנחלות ויישוב קהילתי דתי בהר אפרים שבדרום השומרון. היישוב שייך למועצה אזורית מטה בנימין, והוא הראשון ביישובי גוש שילה. היישוב סמוך להתנחלויות עלי ומעלה לבונה ולכפרים הפלסטיניים קריות, ג'אלוד וסינג'יל.",
    "pageid": 93252
  },
  {
    "title": "שמואל מרקוביץ",
    "extract": "הרב שמואל מרקוביץ (נולד בכ\"ד באלול ה'תש\"ז, 9 בספטמבר 1947) הוא ראש ישיבת פוניבז' וחבר מועצת גדולי עולם התורה של \"בני תורה\".",
    "pageid": 841343
  },
  {
    "title": "אווטאר (סרט)",
    "extract": "אווטאר (באנגלית: Avatar) הוא סרט מדע בדיוני אפי תלת-ממדי אמריקאי שיצא לאקרנים ב-18 בדצמבר 2009. את הסרט ביים ג'יימס קמרון ומככבים בו סאם וורת'ינגטון, זואי סלדנה, סיגורני ויבר, מישל רודריגז וג'ובאני ריביסי. הסרט היה מועמד לתשעה פרסי אוסקר ומתוכם זכה בשלושה - צילום, אפקטים מיוחדים וניהול אמנותי. בנוסף, זכה הסרט בשני פרסי גלובוס הזהב בקטגוריות הסרט הדרמטי הטוב ביותר והבמאי הטוב ביותר, וכן בתשעה פרסי סאטורן בקטגוריות הסרט, השחקן הראשי, השחקנית הראשית, שחקן המשנה, שחקנית המשנה, הבימוי, הכתיבה, הפסקול והאפקטים המיוחדים.\nהסרט יצא לאור בפורמט רגיל, בפורמט תלת-ממדי וכן בפורמט IMAX. תקציבו נאמד ב-237 מיליון דולר והוא מהווה פריצת דרך קולנועית במובנים של טכנולוגיית הסרטה, של התפתחות דרך הצפייה בתלת-ממד ושל צילום סטריאוסקופי עם מצלמות שתוכננו במיוחד עבור ההפקה.\nב-16 בנובמבר 2010, יצאה מהדורת ה-Blu-ray של הסרט, אשר נוסף לגרסה הקולנועית מכילה גם גרסה מורחבת הכוללת 16 דקות נוספות, כמו גם 45 דקות של סצנות מחוקות. ב-1 באוגוסט 2013, הודיע ג'יימס קמרון כי יצולמו במקביל 4 סרטי המשך. סרט המשך ראשון יצא בדצמבר 2022 בעוד שאר שלושת סרטי ההמשך שיצאו אחריו מתוכננים כולם לצאת בחודש דצמבר גם כן בשנים 2023, 2025 ו-2027. מספר שחקנים מהסרט חזרו לגלם את דמויתיהם גם בסרטים הבאים, כמו וורת'ינגטון, סלדנה, סטיבן לאנג וויבר.\nבמשך עשור דורג הסרט כרווחי ביותר בהיסטוריה, ובכך עקף סרט נוסף של ג'יימס קמרון, \"טיטאניק\", עד שנעקף זמנית על ידי \"הנוקמים: סוף המשחק\". בדומה למדינות אחרות, הוא הפך לסרט הרווחי ביותר בכל הזמנים גם בישראל. ב-13 במרץ 2021 שב הסרט ודורג כסרט הרווחי ביותר בכל הזמנים, עם הכנסות בסך 2.802 מיליארד דולר, תוך שהוא מחליף את \"הנוקמים: סוף המשחק\", שהכנסותיו הסתכמו עד אותו יום ב-2,797,501,328 דולר. השינוי התרחש אחרי שביום שישי ה-12 במרץ, הבמאי הביא לכדי הפצה מחודשת של הסרט בנקודות ברחבי העולם מכיוון שהסרט הנוקמים עקף אותו, כך הופץ הסרט פעם נוספת בסין, וההפצה החוזרת הכניסה תוך יממה סכום של 80 מיליון רנמינבי (12.3 מיליון דולר). בסך הכל הסרט הכניס 2,847,246,203 דולר.\nבספטמבר 2022 התקיימה הפצה חוזרת רחבה של הסרט ברחבי העולם. זאת, לקראת יציאת סרט ההמשך \"אווטאר: דרכם של המים\", בחודש דצמבר.",
    "pageid": 714201
  },
  {
    "title": "אילת",
    "extract": "אֵילַת היא העיר הדרומית ביותר במדינת ישראל. משמשת עיר נמל ותיירות מרכזית. שוכנת בדרום הערבה, שייכת למחוז הדרום, ומתגוררים בה כ-57,800 תושבים. היא העיר היחידה בישראל השוכנת לחופי ים סוף.\nהעיר נקראת על שם העיר המקראית אֵילַת (גם: אֵילוֹת), הנזכרת מספר פעמים בתנ\"ך, לצד העיר עציון גבר, בתקופות ממלכת ישראל המאוחדת וממלכת יהודה כעיר נמל יהודית על שפת ים סוף – \"תחנת הצי המסחרי של העם העברי\". בדיון בוועדה הגאוגרפית (שקדמה לוועדת השמות הממשלתית) על שמה של העיר, הייתה התלבטות אם לקרוא לעיר \"אילת החדשה\" או \"עציון גבר\", ומכיוון שהשם נטמע בציבור, הוחלט לקרוא למקום אילת אף שהעדויות הארכאולוגיות אז לא הוכיחו שהזיהוי מדויק.\nבתקופת המנדט הבריטי שכנו במקום כפר בדואי בשם אום א-רשראש (בערבית: أم الرشراش) ותחנת משטרת המנדט. מדרומה שוכנת העיירה טאבה בסיני שבשליטת מצרים, וממזרחה לה נמצאת העיר עקבה שבשליטת ירדן. ב־1949 נכבש המקום מצבא עבר הירדן, במהלך מלחמת העצמאות של מדינת ישראל, ושימש בעיקר כמחנה צבאי. בשנת 1950 הוקם במקום יישוב קטן ושדה תעופה. אילת הוכרזה כעיר בשנת 1959.\nשטח השיפוט של אילת הוא 98,760 דונם, מה שממקם אותה כעיר החמישית בגודלה בישראל. משנת 1985 מוגדר אזור אילת כ\"אזור סחר חופשי\", הפטור ממע\"מ (פרט למוצרים בודדים), וממסים נוספים.\nהחיבור בין העיר אילת לשאר חלקי ישראל מתקיים באמצעות כביש 90, לאורך הערבה, וכן באמצעות כביש 40, העובר באזורי המישור, מכתש רמון והר הנגב. ניתן להגיע לעיר אילת בטיסה לנמל התעופה רמון. ממרכז הארץ, מנמל התעופה בן-גוריון, בטיסה הנמשכת 35 דקות, או מצפון הארץ, מנמל התעופה חיפה, בטיסה הנמשכת פחות משעה.",
    "pageid": 6146
  },
  {
    "title": "אירופה",
    "extract": "אֵירוֹפָּה היא יבשת מבחינה היסטורית ותרבותית ותת-יבשת מבחינה גאוגרפית. היא נמצאת בחלקה המערבי ביותר של יבשת העל אירואסיה, שבחצי הכדור הצפוני. בצפונה אירופה גובלת באוקיינוס הקרח הצפוני; במערבה – באוקיינוס האטלנטי; במזרחה – בהרי אורל ובים הכספי; ובדרומה – בים התיכון ובים השחור. כ-50 מדינות מרכיבות את אירופה: רוסיה היא הגדולה ביותר, הן מבחינת השטח והן מבחינת האוכלוסייה, ואילו קריית הוותיקן היא הקטנה ביותר. אירופה משתרעת על כ-10,180,000 קמ\"ר, והיא היבשת השישית בגודלה בעולם (מקדימה את אוקיאניה בלבד). עם זאת, היא אחת היבשות המאוכלסות בעולם (שלישית, אחרי אסיה ואפריקה). כ-11% מאוכלוסיית העולם מתגורר ביבשת זו, 744.8 מיליון נפשות (לשנת 2024).\nבאירופה נולדה תרבות המערב – שממלאת תפקידים דומיננטיים בעניינים גלובליים החל מהמאה ה-16, במיוחד מראשית הקולוניאליזם. בין המאה ה-16 למאה ה-20, מדינות אירופאיות שלטו לסירוגין באמריקה, רוב אפריקה, אוקיאניה וכן בחלקים גדולים של אסיה. שתי מלחמות העולם התמקדו בעיקר באירופה, ותרמו רבות לירידת הדומיננטיות של מדינות אירופה המערבית בעניינים דיפלומטיים באמצע המאה ה-20. במהלך המלחמה הקרה, אירופה חולקה לאורך מסך הברזל של נאט\"ו במערב וברית ורשה במזרח. האינטגרציה האירופית הובילה להיווצרותה של מועצת אירופה והאיחוד האירופי במערב אירופה, ששתיהן התרחבו בהדרגה מזרחה עם מהפכת סתיו העמים ונפילת ברית המועצות בתחילת שנות ה-90.\nאירופה דלה, באופן יחסי, במשאבי טבע. מבחינה היסטורית רוב חלק ניכר משטחה היה מכוסה ביערות והיא הייתה משופעת בעצים ובאבנים טובים לבנייה. בנוסף יש בה מרבצי ברזל ופחם ומעט נפט. משאבי טבע אחרים נמצאים בכמויות קטנות יחסית. גם שטחי אדמה חקלאית טובה מצומצמים באופן יחסי. עובדה זו, יחד עם אקלים קריר בצפונה ובמזרחה של היבשת הקשו על חקלאות מפותחת באזורים אלה. עם זאת, אירופה פתוחה לשיט ימי דרך האוקיינוס האטלנטי ושני ימים פנימיים גדולים – הים התיכון שמקשר בינה לבין אסיה ואפריקה והים הבלטי. שני הימים שימשו למסחר פורה ובהמשך נפתחו נתיבי שיט באוקיינוס שהובילו לתגליות גאוגרפיות חשובות.\nאירופה היא גם המקום שבו קיבל המדע את דחיפתו הגדולה ביותר. אמנם, עד העת החדשה אסיה הייתה מתקדמת יותר מבחינה טכנולוגית, אך פיתוחים מדעים חשובים הזניקו את אירופה קדימה. הפריצה הטכנולוגית החשובה החלה עוד לפני תקופת הרנסאנס. הפיתוח הטכנולוגי קיבל תאוצה נוספת עם תחילת הרנסאנס ופרץ קדימה בעת החדשה. מאז ועד היום אירופה וממשיכי דרכה הרעיוניים במערב הם השולטים בכיפה הטכנולוגית והמדעית. הפיתוח המדעי והטכנולוגי אפשר לאירופה להתעשר הרבה יותר מאשר לשכניה המידיים באפריקה ובאסיה ואפשר את מסע התגליות הענף שהביא בתורו את הקולוניאליזם והאימפריאליזם האירופאי.",
    "pageid": 319
  },
  {
    "title": "אלבניה",
    "extract": "רפּוּבְּלִיקַת אַלְבַּנְיָה (באלבנית: Republika e Shqipërisë; פירוש השם הוא \"ארץ העיטים\") היא מדינה בדרום-מזרח אירופה. אלבניה גובלת במדינות מונטנגרו בצפון, קוסובו בצפון-מזרח, מקדוניה הצפונית במזרח, יוון בדרום, וחוף הים האדריאטי במערב. בשנת 2009 הצטרפה אלבניה לברית נאט\"ו.\nאלבניה היא גם מולדת העם האלבני. עיר בירתה היא טירנה.\nרוב אזרחי אלבניה הם מוסלמים-סונים, ומיעוטם הם נוצרים-קתולים או נוצרים-אורתודוקסים-מזרחיים. אלבניה היא גם חברה בארגון לשיתוף פעולה אסלאמי.",
    "pageid": 12612
  },
  {
    "title": "אליעזר בן-יהודה",
    "extract": "אליעזר בן־יהודה (כ\"א בטבת ה'תרי\"ח, 7 בינואר 1858 – כ\"ו בכסלו ה'תרפ\"ג, 16 בדצמבר 1922) היה בלשן, מילונאי, מתרגם ועיתונאי, מחוללה המרכזי של החייאת הדיבור העברי בארץ ישראל החל מסוף המאה ה־19 ועד תחילת המאה ה־20, והדמות המזוהה ביותר עם תהליך זה. הוא מייסד ועד הלשון העברית (כיום האקדמיה ללשון העברית), מייסדם ועורכם של העיתון \"הצבי\" ושל כתב העת \"השקפה\", ומחבר המילון העברי הראשון.",
    "pageid": 11348
  },
  {
    "title": "אנדרוגינוס",
    "extract": "האם התכוונתם ל...",
    "pageid": 153411
  },
  {
    "title": "אנריקו פרמי",
    "extract": "אֶנְרִיקוֹ פֶרְמִי (באיטלקית: Enrico Fermi;‏ 29 בספטמבר 1901 – 28 בנובמבר 1954) היה פיזיקאי איטלקי-אמריקאי, הידוע בשל עבודתו בנושא התפרקות בטא, פיתוח הכור הגרעיני הראשון ופיתוח תורת הקוונטים. פרמי הוא חתן פרס נובל לפיזיקה לשנת 1938.",
    "pageid": 6265
  },
  {
    "title": "אסלאם",
    "extract": "אִסְלַאם (בערבית: ‏‏Ⓘ‏, בעברית: השלמה) היא דת מונותאיסטית אברהמית שמהותה השלמה מלאה עם סונת מוחמד, כלומר, השלמה מלאה עם משנתו של מוחמד בן עבדאללה, הנחשב בקרב כלל המוסלמים כנביא החשוב והאחרון אי פעם וגם השלמה מלאה עם מה שמוסלמים מבינים כרצון האל אללה, דרך קיום מצוות ספר הקוראן, אשר נחשב בקרב כלל המוסלמים לדברו הישיר של אללה.\nדת האסלאם החלה להתפתח במאה השביעית בחצי האי ערב תחת הנהגתו של מוחמד כדת סינקרטיסטית המשלבת אמונות שונות מן היהדות, נצרות אזוטרית, מסורות ערביות קדם־אסלאמיות ועוד.\nלאחר מות מוחמד החלו המוסלמים מסעות כיבוש ואיסלום, בהם כבשו ואיסלמו שטחים ואוכלוסיות נרחבים. הם ניצחו את שתי האימפריות החזקות ששלטו על העולם באותה עת, האימפריה הביזנטית וההאימפריה הפרסית, ובתוך 80 שנה השתלטו על שטחים נרחבים, מחצי האי ערב ועד מערב אפריקה, הודו, ספרד, צרפת וממלכת הכוזרים.\n\nדת האסלאם מבוססת על סונת מוחמד, כפי שהיא מתועדת בספרות הסירה (سيرة), ובספרות החדית' (حديث) וכן על ספר הקוראן (القـُرْآن), אשר לפי המוסלמים, ניתן למוחמד מאללה, באמצעות המלאך ג'יבריל (בעברית: גבריאל) במשך כ־23 שנים, פסוק אחר פסוק, אותם הכתיב מוחמד למאמיניו.\nמנהיג קהילה דתית באסלאם נקרא באופן כללי אימאם; תואר המקביל לרב ביהדות ולכומר בנצרות אך ישנם תארים נוספים למנהיג דתי באסלאם; כך למשל מופתי פוסק פסקי הלכה וקאדי פוסק פסקי דין. מופתים וקאדים מכונים עולמא (علماء, \"חכמים\") ופסקי הלכה ופסקי דין שהם פוסקים מכונים שריעה (شريعة, \"הוראה\"). המופתים והקאדים פוסקים שריעה לפי ספרות הסונה, ספר הקוראן ולפעמים גם לפי ספרות התפסיר וספרים אחרים. לכל זרם באסלאם שריעה משל עצמו.\nכיום, בדת האסלאם שלוש חטיבות זרמים עיקריות: הסונים (הנחשבים לאורתודוקסיה של האסלאם), השיעים, והאיבאדים. רוב המוסלמים הם סונים, ומיעוטם שיעים, איבאדים ואחרים. לאורך ההיסטוריה, הסונים והשיעים התפצלו כל אחד למספר זרמים (לפי רוב החוקרים, מקור האיבאדים בשיעים).\nנכון לשנת 2022, מספרם הכולל של המוסלמים הוא כ־1.9 מיליארד, כרבע מאוכלוסיית העולם. בכך הם מהווים את הקהילה הדתית השנייה בגודלה בעולם. לשם השוואה, בתחילת המאה ה־20 המוסלמים היו כשמינית מאוכלוסיית העולם והיו הדת הרביעית בגודלה בעולם (הדת הסינית העממית וההינדואיזם היו גדולות ממנה). הגידול במספרם היחסי של המוסלמים הוא תוצאה של ריבוי טבעי גבוה מצד אחד, ומיעוט תהליכי חילון בקרב חברות מוסלמיות מצד שני. בהנחה שהמגמות הללו יימשכו, מעריכים כי בשנת 2050 שיעור המוסלמים בעולם יהיה כ־30% בדומה לזה של הנוצרים, וב־2070 האסלאם יהפוך לדת הגדולה בעולם. מרבית המוסלמים חיים במזרח התיכון, בצפון אפריקה, דרום אסיה ודרום־מזרח אסיה. רק כ־20 אחוזים מהם חיים בארצות ערב.\nהמדינות המוסלמיות משתרעות על פני שטח גדול, רציף כמעט בשטחו החל ממדינות הגובלות בסין במזרח ועד חופי אפריקה הגובלים באוקיינוס האטלנטי, ומגבולות רוסיה בצפון ועד מרכז אפריקה בדרום, בנוסף לגוש נוסף של מוסלמים שחיים באזור אינדונזיה. בחלקים נרחבים של השטח הזה כמעט כל האוכלוסייה כיום – בין 90 ל־100 אחוזים הם מוסלמים. זאת בעקבות מאות שנים של מלחמות דת, כיבוש, המרת דת, רדיפות, רציחות־עם (כמו רצח העם הארמני), חוקים מוסלמים הנוגעים לעבדות, והגירה החוצה (לדוגמה הגירה של נוצרים מהמזרח התיכון), כאשר רוב הדתות והתרבויות האחרות שהתפתחו באזור ושגשגו בו במשך אלפי שנים – ביניהן זורואסטריות, יהדות, נצרות עתיקה (לדוגמה במצרים, בארץ ישראל, אזור לבנון, טורקיה, ארמניה), האשורים ועוד כמעט ואינם קיימים או מהווים \"איים\" קטנים בתוך מרחב זה. מוסלמים מהווים, נכון לשנת 2020, 18.0% מן האוכלוסייה בישראל.",
    "pageid": 409
  },
  {
    "title": "אסף חממי",
    "extract": "אסף חממי (2 בדצמבר 1982 – 7 באוקטובר 2023) היה קצין בצה\"ל בדרגת אלוף-משנה, ששימש מפקד חטיבת קטיף (דרומית) באוגדת עזה. קודם לכן שימש מפקד חטיבת הנגב, מפקד בא\"ח עוז, מפקד גדוד צבר ומפקד יחידת רימון.\nנפל בטבח שבעה באוקטובר וגופתו נחטפה לעזה. ב-2 בנובמבר 2025 היא הוחזרה לישראל במסגרת הסכם חמאס–ישראל.",
    "pageid": 1820050
  },
  {
    "title": "אפגניסטן",
    "extract": "האמירות האסלאמית של אפגניסטן (בפשטו:  د افغانستان اسلامي امارت; בדארי:  امارت اسلامی افغانستان; תעתיק מדויק: אמארת אסלאמי אפע'אנסתאן) היא שמה הנוכחי של אפגניסטן, ארץ ללא מוצא לים, הממוקמת בחלקה הדרום-מרכזי של מרכז אסיה. היא גובלת באיראן במערב, בפקיסטן בדרום ובמזרח, בטורקמניסטן ובאוזבקיסטן בצפון (לאורך נהר קושק), בטג'יקיסטן בצפון מזרח וברפובליקה העממית של סין בחלק המזרחי ביותר של המדינה.\nכמעט כלל אוכלוסיית אפגניסטן הם מוסלמים, והיא אף חברה בארגון לשיתוף פעולה אסלאמי.",
    "pageid": 405
  },
  {
    "title": "אתיופיה",
    "extract": "הרפובליקה הדמוקרטית הפדרלית של אתיופיה (באמהרית: የፌፈን ዲሞክራሲያዊ ሪፐብሊክ, תעתיק לעברית: יאיתיופ'יה פדראלאווי דימוקיראסייווי ריפביליק) היא מדינה ללא מוצא לים בקרן אפריקה שבמזרח אפריקה, והיא המדינה המאוכלסת ביותר כיום ללא מוצא לים. היא גובלת בצפון באריתריאה, בסודאן ובדרום סודאן במערב, בקניה בדרום, בסומליה במזרח, ובג'יבוטי בצפון-מזרח. אתיופיה היא פדרציה של שבעה מחוזות אתניים, ארבעה מחוזות מולטי-אתניים, ושתי ערים עצמאיות. המדינה מכונה בחוקתה \"הפדרציה האתיופית השנייה\" ומוגדרת כפדרציה דמוקרטית רב-לאומית שצורת שלטונה רפובליקה.\nאתיופיה היא ארץ בעלת היסטוריה רצופה מאז העת העתיקה. המדינה המודרנית היא המשכה של האימפריה האתיופית, שהיא עצמה מקורה בקיסרות אקסום. זו, על פי המסורת, התפתחה ממלכות שבא אשר קמה בשנת 1978 לפנה\"ס. הנצרות הוכרזה כדת המדינה בשנת 325 לספירה, כך הפכה אתיופיה למדינה השנייה ולאימפריה הראשונה שקיבלה את הנצרות[דרוש מקור]. במהלך המאה השביעית הגיע גם אסלאם לאזור, מה שהחל את תקופת החושך האתיופית, שבמהלכה התפשטה ממלכת אקסום דרומה, ואיבדה שטחים בצפון שנכבשו על ידי המוסלמים. בתחילת ימי הביניים הפכה אתיופיה לאחת מהאימפריות החזקות בתבל, ובסופם החלה הידרדרות. במהלך העת החדשה התרחבו גבולות המדינה, והמדינה נותרה עצמאית עד לכיבוש האיטלקי ב־1936. שמה הקודם של אתיופיה הוא חבש.\nאתיופיה מנהלת מדיניות עצמאית השונה מיבשת אפריקה וממדינות המזרח התיכון, אך מאידך היא מובילה במספר תחומים ביבשת. בשנת 1923 היא הפכה לחברה בחבר הלאומים, ובשנת 1942 היא חתמה על הצהרת האומות המאוחדות, והייתה אחת מ-51 המדינות המייסדות של הארגון. בעקבות כך היא קיבלה עמדת בכורה ביבשת וזכתה לארח את מרכז האו\"ם באפריקה. אתיופיה היא גם אחת ממייסדות האיחוד האפריקאי, ומזכירות הארגון שוכנת בבירתה, אדיס אבבה.",
    "pageid": 4155
  },
  {
    "title": "ברוך גולדשטיין",
    "extract": "ברוך (קאפל) גולדשטיין (9 בדצמבר 1956, ה' בטבת ה'תשי\"ז – 25 בפברואר 1994, י\"ד באדר ה'תשנ\"ד) היה רופא ישראלי תושב קריית ארבע, שרצח 29 מתפללים מוסלמים ופצע כ-125 במעשה טרור הידוע כטבח מערת המכפלה. המתפללים השתלטו עליו והרגו אותו. מעשה הרצח, הנחשב עד היום לאירוע הקשה ביותר בתולדות הטרור היהודי בישראל, זעזע את החברה הישראלית והפלסטינית כאחד.\nגולדשטיין היה פעיל בתנועת כך, הופיע במקום השלישי ברשימתה לקראת הבחירות לכנסת האחת עשרה והשתים עשרה ונבחר מטעמה למועצת קריית ארבע.",
    "pageid": 551490
  },
  {
    "title": "ברזיל",
    "extract": "הרפובליקה הפדרלית של ברזיל (בפורטוגזית: República Federativa do Brasil, נהגה: ברזיאוּ [bɾaˈziw] ‏‏Ⓘ‏) היא המדינה הגדולה ביותר בשטחה ובאוכלוסייתה בדרום אמריקה, החמישית בגודל שטחה והשביעית באוכלוסייתה בעולם.\nברזיל חולשת על שטח גדול, בין מרכז היבשת לבין האוקיינוס האטלנטי; זו המדינה המזרחית ביותר ביבשת אמריקה. היא גובלת בעשר מדינות – למעשה בכל מדינות דרום אמריקה, מלבד אקוודור וצ'ילה. בדרום היא גובלת באורוגוואי, בדרום-מערב בארגנטינה, במערב בפרגוואי, בבוליביה ובפרו, בצפון-מערב בקולומביה, ובצפון בוונצואלה, בגיאנה, בסורינאם ובגיאנה הצרפתית.\nבברזיל אדמות חקלאות פוריות וגם יערות גשם עצומים, אשר המפורסם שבהם הוא יער האמזונאס. ניצול אוצרות הטבע של המדינה והתיעוש הנרחב שהתפתח בה הפכו את ברזיל למעצמה כלכלית מובילה בדרום אמריקה ולמנהיגה אזורית. מדד הפיתוח האנושי של ברזיל הוא גבוה יחסית לשכנותיה, על אף הפערים החברתיים הניכרים השוררים בין שכבות החברה הברזילאית.\nהמדינה נקראת על שם עץ הברזיל (pau-brasil), שגדַל בה בשפע עד אמצע המאה ה-16 (כיום בסכנת הכחדה); ראשוני המתיישבים האירופאים העריכו אותו כמשאב טבע חשוב. שם העץ נגזר מן המילה \"בראזה\" (brasa), שפירושה בפורטוגזית \"גחלת\", בהשראת הגוון הכתום-אדום של ליבת גזע עץ הברזיל.\nבראשיתה הייתה ברזיל קולוניה פורטוגלית, והשפה הרשמית בה היא פורטוגזית, בשונה מרוב ארצות אמריקה הלטינית, שבהן השפה העיקרית היא ספרדית.\nבעוד האימפריה הספרדית באמריקה חולקה בין מדינות רבות, נשמרה אחדות האימפריה הפורטוגזית באמריקה תחת מדינת ענק אחת – ברזיל.",
    "pageid": 1081
  },
  {
    "title": "הביטלס",
    "extract": "הביטלס (באנגלית: The Beatles; בתרגום חופשי לעברית: חיפושיות הקצב, או בקיצור: החיפושיות) הייתה להקת רוק בריטית, הנחשבת על ידי מבקרי מוזיקה רבים להרכב המוזיקלי המשפיע ביותר אי-פעם. הלהקה הייתה אינטגרלית לאבולוציה של מוזיקת פופ לצורת אומנות ולהתפתחות תרבות הנגד של שנות ה-60. המוזיקה שלהם, שמקורה ברוק אנד רול של שנות ה-50, שילבה לתוכה אלמנטים של מוזיקה קלאסית, בעזרת המפיק ג'ורג' מרטין, בדרכים חדשניות. בהמשך, הלהקה שילבה מגוון רחב של סגנונות מוזיקליים – מבלדות ומוזיקה הודית למוזיקה פסיכדלית ורוק כבד, בהם היו חלוצים. שילובן של השפעות אלה בשירי רוק, המבנים המלודיים וההרמוניים המורכבים, ופריצות הדרך החשובות של הביטלס בתחום הקלטת המוזיקה העלו תרומה מכרעת להפיכת מוזיקת הרוק והפופ לסוגה אמנותית ממשית, והעמידו את הביטלס כיוצרים הבולטים ביותר של המוזיקה הפופולרית בשנות ה-60.\nחברי הלהקה בהרכבה הסופי היו ג'ון לנון, פול מקרטני, ג'ורג' האריסון ורינגו סטאר (ריצ'רד סטארקי ג'וניור). בתקופות מוקדמות יותר היו חברים בה סטיוארט סאטקליף (1960) ופיט בסט (1960–1962). הלהקה נוצרה והתגבשה סביב הצמד לנון-מקרטני , שהיו המוזיקאים הבולטים בה לכל אורך דרכה, וכותבי רוב השירים של הלהקה.\nשם הלהקה הוא הלחם של המילים האנגליות Beetles (חיפושיות) ו-Beat (קצב). הסיבה המדויקת לבחירה בשם זה אינה ידועה בוודאות, אך ככל הנראה לנון קיבל השראה לשם מהנוהג הנפוץ אצל להקות אחרות לבחור בשם בעל משמעות כפולה. השערה רווחת אחת, שגם חברי הביטלס נתנו לה חיזוק, הייתה שהשם נוצר בהשראת ה-Crickets, להקתו של באדי הולי, שפירושו \"צרצרים\", אך גם מרמז למשחק הקריקט. השערה נוספת, של מקרטני, היא כי השם התבסס על ביטוי סלנג בסרט \"הפרא\", שהיה חביב על לנון וסאטקליף. לנון, מקרטני ואחרים העלו גם פירושים אחרים, חלקם שגויים במתכוון.\nהביטלס הם הלהקה הנמכרת ביותר בהיסטוריה, עם הערכות על כך שמכרו יותר מ-800 מיליון אלבומים ברחבי העולם. הם המוזיקאים הנמכרים ביותר בארצות הברית, עם 178 מיליון מכירות מוסמכות. לביטלס יותר אלבומים מספר אחת במצעד האלבומים הבריטי, ומכירות סינגלים בממלכה המאוחדת, מכל הרכב מוזיקלי אחר. הלהקה נכנסה להיכל התהילה של הרוק אנד רול ב-1988 וכל ארבעת חבריה נכנסו באופן עצמאי בין 1994 ל-2015. ב-2008, הלהקה עלתה לצמרת הרשימה של בילבורד של האמנים המוצלחים ביותר; נכון ל-2019, הביטלס מחזיקים בשיא כמות הלהיטים מספר אחת בבילבורד הוט 100 עם 20.\nהלהקה קיבלה 7 פרסי גראמי, פרס אוסקר (על הפסקול המקורי הטוב ביותר לסרט Let It Be של שנת 1970) ו-15 פרסי אייבור נובלו. הם גם נכללו, כקבוצה, ברשימת 100 האנשים המשפיעים של המאה ה-20 של מגזין טיים.\nמגזין הרולינג סטון דירג את הביטלס במקום הראשון ברשימת 100 האמנים הגדולים בכל הזמנים, כמו מגזינים רבים אחרים.\nב-10 באפריל 1970 הכריז מקרטני באופן רשמי שהלהקה התפרקה אחרי יותר מ-10 שנות פעילות. ב-1980 נרצח לנון בידי מעריץ, מארק דייוויד צ'פמן, בפתח הבניין בו התגורר בניו יורק. בנובמבר 2001 הלך האריסון לעולמו. לאחר התפרקות הלהקה, התאחדו מקרטני וסטאר מספר פעמים, והם מופיעים עם רפרטואר שירי הלהקה, או שירים של מקרטני או סטאר.\nב־2 בנובמבר 2023 הוציאה הלהקה שיר נוסף מזה 27 שנה, \"Now and Then\", שבוצע על ידי פול מקרטני, רינגו סטאר וג'ורג' האריסון, לצד הקלטות של ג'ון לנון משנת 1979, עם סיוע של בינה מלאכותית.",
    "pageid": 8620
  },
  {
    "title": "הברוטליסט",
    "extract": "הברוטליסט (באנגלית: The Brutalist) הוא סרט דרמה היסטורית אפי מ-2024 בבימויו של בריידי קורבט, שגם כתב את התסריט יחד עם מונה פאסטוולד. הסרט הוא קופרודוקציה בינלאומית בין ארצות הברית, בריטניה והונגריה. מככבים בו אדריאן ברודי, פליסיטי ג'ונס, ג'ו אלווין, אלסנדרו ניבולה, ג'ונתן הייד וגאי פירס.\nהסרט הוקרן בבכורה עולמית בפסטיבל ונציה ה-81 ב-1 בספטמבר 2024, שם זכה בפרס אריה הכסף לבימוי הטוב ביותר.",
    "pageid": 2377314
  },
  {
    "title": "הטבח בפסטיבל נובה",
    "extract": "הטבח בפסטיבל נוֹבָה אירע בפסטיבל מוזיקה ליד קיבוץ רעים כחלק ממתקפת הפתע על ישראל ב־7 באוקטובר 2023. במהלך הטבח 120 מחבלים מארגון הטרור חמאס פשטו על מתחם הפסטיבל, רצחו 378 אזרחים ואנשי ביטחון, ופצעו מאות אחרים. בנוסף, מחבלים חטפו 44 אזרחים לרצועת עזה. רובם שוחררו בעסקת החטופים ובמבצע לשחרור חטופים, וחלקם נרצחו בשבי. ישנן ראיות לפשעי מין שביצעו המחבלים במהלך הטבח.",
    "pageid": 2267073
  },
  {
    "title": "הקפצת אבנים",
    "extract": "הקפצת אבנים הוא משחק עתיק שמטרתו לזרוק אבן על פני המים באופן כזה, שהמים מחזירים את האבן חזרה למעלה. הצלחה במשחק נמדדת בכמות ההקפצות או לחלופין במרחק המקסימלי אליו האבן מגיעה. ב-1989 אף הוקמה בארצות הברית אגודת ספורט בשם NASSA המקיימת אליפויות עולם בהקפצת אבנים. שיא העולם בהקפצת אבנים עומד על 88 הקפצות, והוא נקבע ב-6 בספטמבר 2013‏.\nברעיון הקפצת האבנים נעשה שימוש במלחמת העולם השנייה, כאשר הבריטים השתמשו בפצצות מקפצות לצורך הריסת סכרים גרמניים במבצע נזיפה.",
    "pageid": 930926
  },
  {
    "title": "וייטנאם",
    "extract": "הרפובליקה הסוציאליסטית של וייטנאם (בווייטנאמית: Cộng hoà xã hội chủ nghĩa Việt Nam) היא מדינה בדרום-מזרח אסיה אשר גובלת ברפובליקה העממית של סין בצפון, בלאוס ובקמבודיה במערב, ובמפרץ טונקין במזרח ובדרום. הרפובליקה במתכונתה הנוכחית קיימת משנת 1976, לאחר תום מלחמת וייטנאם וכיבושה של דרום וייטנאם על ידי צפון וייטנאם.",
    "pageid": 4522
  },
  {
    "title": "זאב ז'בוטינסקי",
    "extract": "זאב (ולדימיר) יבגנביץ' זַ'בּוֹטִינסקי (בכתיב יידי: זשאַבאָטינסקי; בכתיב רוסי: Влади́мир (Зеэв) Евге́ньевич Жаботи́нский) (י\"ב בחשוון תרמ\"א, 17 באוקטובר 1880, אודסה, האימפריה הרוסית – כ\"ט בתמוז ת\"ש, 3 באוגוסט 1940, האנטר, ניו יורק) היה מנהיג ציוני, סופר, משורר, עיתונאי, מתרגם, פובליציסט ונואם, ממחדשי הצבאיות העברית (כונה: החייל הראשון ליהודה) וממקימי הגדוד העברי במסגרת הצבא הבריטי במלחמת העולם הראשונה ויחידת הגנה עצמית של יהודי אודסה, מכונן הציונות הרוויזיוניסטית, ראש בית\"ר, מפקד האצ\"ל ונשיא הצה\"ר. ז'בוטינסקי נמנה בין ההוגים היהודים הליברלים הבולטים בעת החדשה.\nז'בוטינסקי נולד באודסה. בנעוריו נמשך לשירה, ספרות ולימודי שפות והחל לתרגם לרוסית ולפרסם מאמרים פרי עטו. לאחר ניסיון בלימודי משפטים בברן וברומא חזר לעיר הולדתו, ושם כתב טורי עיתונות ופרסם מחזות. בעקבות פרעות נגד יהודים בדובסרי וקישינב ב-1903, התקרב ז'בוטינסקי לחוגים ציוניים ותרגם לרוסית את הפואמה \"בעיר ההריגה\" של חיים נחמן ביאליק. באותה שנה נבחר כציר לקונגרס הציוני העולמי השישי, שבו הצביע נגד תוכנית אוגנדה. בהמשך אותו עשור עסק גם בפעילות הסברה ציונית, שכוונה בעיקר לשינוי יחסה של האימפריה העות'מאנית כלפי היהודים. ב-1911 הקים עם חבריו הוצאה לאור שפרסמה תרגומים של יצירות מופת לעברית, ביניהן תרגומו לפואמה \"העורב\". הוא פעל בתקופה זו למען עברות החינוך היהודי.\nבתחילת מלחמת העולם הראשונה שימש ככתב וניצל תפקיד זה כדי להגיע לצפון אפריקה. הוא פגש את יוסף טרומפלדור באלכסנדריה, והם פעלו יחד על מנת לשכנע את הבריטים להקים כוח יהודי לוחם. מאמציו נשאו פרי עם הקמת הגדודים העבריים ב-1917. עם הגדודים הגיע לארץ ישראל, וב-1920 הקים כוח מגן יהודי בירושלים. בעקבות השתתפותו בהגנה על יהודי העיר נשפט ונאסר על ידי הבריטים. לאחר שחרורו קידם ז'בוטינסקי קו ציוני ניצי, שהתנגד באופן גלוי למדיניות הבריטים והביא לחילוקי דעות בינו לבין ההנהלה הציונית וההסתדרות הציונית. כתביו, כגון \"על קיר הברזל\", שימשו יסוד להתהוותה של תנועה חדשה בהנהגתו – הציונות הרוויזיוניסטית. בהשפעתו נוסד ב-1923 ארגון בית\"ר והוא נחשב לראשו; מ-1925 עמד גם בראש מפלגת ברית הציונים הרוויזיוניסטים, אותה ייסד.\nז'בוטינסקי הנהיג את האצ\"ל מראשיתו ב-1931 ועד מותו. בשנות השלושים נוצר קרע עמוק בין התנועה בהנהגתו לבין ההסתדרות הציונית, על אף הניסיון להגיע להסכמות עם בן-גוריון. לאחר הוצאתו להורג של שלמה בן-יוסף ב-1938, החל לקדם ביתר שאת התנגדות למדיניות ההבלגה, תוכנית שחתרה לקידום הפלת השלטון הבריטי והעלאת אלפי מעפילי עליית אף על פי. הוא נפטר מהתקף לב בעת ביקור בארצות הברית.",
    "pageid": 367
  },
  {
    "title": "זהויות טריגונומטריות",
    "extract": "במתמטיקה, זהויות טריגונומטריות הן זהויות בין ביטויים המכילים פונקציות טריגונומטריות אשר מתקיימים עבור כל ערך אפשרי שיציבו במשתנים. הזהויות שימושיות במקרים רבים כדי לפשט ביטויים המכילים פונקציות טריגונומטריות.",
    "pageid": 542506
  },
  {
    "title": "חטיבת בנימין",
    "extract": "חטיבת בנימין היא חטיבה מרחבית של צה\"ל שתפקידה להגן על גזרות רמאללה, אל בירה ועוטף ירושלים.",
    "pageid": 1352342
  },
  {
    "title": "חטיבת הבקעה",
    "extract": "חטיבת הבקעה והעמקים (חטיבה 417 ובעבר חטיבה 63) היא חטיבה מרחבית (חטמ\"ר) של צה\"ל, שתפקידה להגן על אזור בקעת הירדן והעמקים. החטיבה כפופה לעוצבת גלעד תחת פיקוד מרכז. בחטיבה פועלים גדודי חי\"ר קל סדירים של חיל הגנת הגבולות המשלבים לוחמים ולוחמות, וגדודי חי\"ר במילואים. הגדודים הסדירים הם גדוד לביאי הבקעה וגדוד אריות הירדן.",
    "pageid": 560028
  },
  {
    "title": "טונה (ראפר)",
    "extract": "איתי אורן זבולון (נולד ב־13 במאי 1984), הידוע בשם הבמה \"טוּנָה\", הוא ראפר ישראלי.",
    "pageid": 1335948
  },
  {
    "title": "יהדות",
    "extract": "היהדות היא רצף המסורת וההמשכיות הדתית, התרבותית והמשפטית הקולקטיבית של היהודים. מורשת נרחבת זו כוללת נרטיבים היסטוריוגרפיים משותפים ואלמנטים של דת, לאום ותרבות, שהתפתחו בקרב עם ישראל החל מראשית התגבשותו באזור הלבנט בשלהי האלף השני לפנה\"ס.\nהיהדות כדת היא דתם ואמונתם המסורתית של היהודים. זוהי דת אברהמית הלכתית (אורתופרקטית), המבוססת על מערכת של מצוות מעשיות, אמונות, אגדות, סיפורים היסטוריים ועקרונות, שמקורותיה בכתבי הקודש היהודיים: התורה שבכתב והתורה שבעל פה. דת זו השפיעה עמוקות על ראשית הנצרות והאסלאם, אולם בניגוד לשתי הדתות האחרונות היא אינה דת מיסיונרית אוניברסלית אלא דת אתנית. חיי הדת היהודיים ידעו התפתחויות ופילוגים לכל אורך ההיסטוריה.\nהיהדות כתרבות היא מכלול הערכים, האמונות ותפיסות של חברה כפי שהן באות לידי ביטוי אצל היהודים. התרבות היהודית כוללת כמה שפות ייחודיות (עברית, יידיש, לאדינו, ערבית יהודית וארמית יהודית) שבכל אחת מהן נוצרה ספרות ענפה; פילוסופיה, הגות ויצירה שהתכתבו עם תרבויות הסביבה; וכן מערכות של התנהגויות ומוסכמות חברתיות.\nהיהדות כלאום מהווה מוקד הזדהות עבור יהודים רבים ברחבי העולם. חוקרים מסוימים סבורים שעוד בעת העתיקה התקיימו בין היהודים מרכיבים של תודעה פרוטו-לאומית. הציונות, התנועה הלאומית היהודית העיקרית בעת המודרנית, שאבה השראה מהזיקה המסורתית היהודית לארץ ישראל וניסחה אותה במונחי הלאומיות האירופאית. מדינת ישראל, אשר קמה על בסיס הרעיון הציוני, היא מדינת הלאום של העם היהודי.\nלפי הסוכנות היהודית, נכון לשנת 2023 חיים ברחבי תבל כ-15.7 מיליון יהודים, המהווים כ־0.2% מאוכלוסיית העולם. מתוכם, 7.2 מיליון יהודים חיים בישראל.",
    "pageid": 385
  },
  {
    "title": "ימי הביניים",
    "extract": "יְמֵי הַבֵּינַיִם (בלטינית: Medium Aevum) היא תקופה במהלך ההיסטוריה האירופית שהחלה עם סיום העת העתיקה וסופה עם הופעת הרנסאנס ותחילתה של העת החדשה. המונח הופיע לראשונה באיטליה במהלך המאה ה־15, לציון העידן שבין נפילתה של הקיסרות הרומית בשנת 476, לבין שנת 1492 – שנת גילוי יבשת אמריקה, סיום הרקונקיסטה וגירוש היהודים מספרד.\nבהיסטוריוגרפיה קיימים מונחים מקבילים למונח ימי הביניים: \"הזמנים האפלים\" ו\"התקופה החשוכה\" (בגרמנית: Dunkle Zeitalter; באנגלית: The Dark Ages; בספרדית: La Edad Oscura). כוונת המלומדים שהגו את המונחים הייתה להבחין בין התרבות והחשיבה שהיו מקובלות בעת העתיקה, לבין התקופה שבאה אחריה, אותה תיארו כעידן של אפלה ושקיעה.\nתיקוף ימי הביניים – כלומר הקביעה מתי התחילו ומתי נסתיימו, והחלוקה לתת-תקופות על פי שנים – הוא עניין שנוי במחלוקת בין היסטוריונים. ישנה אומנם הסכמה על מסגרת הזמן הכללית של התקופה, והוויכוחים הם לגבי הגדרת תאריכים מדויקת יותר. בשל כך, בהיסטוריוגרפיה קיימים תיקופים שונים של ימי הביניים, בהתאם לזווית ההתייחסות – היסטורית, כלכלית, תרבותית, גאוגרפית, ביולוגית, וכדומה – אך מקובלת חלוקה הממקמת את נקודת הפתיחה של ימי הביניים בשקיעת התרבות העתיקה במאות הרביעית והחמישית, ואת נקודת הסיום שלהם בעליית הרנסאנס במדינות אירופה השונות, החל במאה החמש-עשרה באיטליה ועד תחילת המאה השבע-עשרה בצפון אירופה, ואף מאוחר יותר.",
    "pageid": 298
  },
  {
    "title": "יצחק שמיר",
    "extract": "יצחק שָמִיר (יֶזֶרניצקי ‏‏Ⓘ‏;‏ 22 באוקטובר 1915, י\"ד בחשוון ה'תרע\"ו – 30 ביוני 2012, י' בתמוז ה'תשע\"ב) היה ראש ממשלת ישראל השביעי ושר בממשלותיה, יושב ראש הכנסת, ראש האופוזיציה, מבכירי \"המוסד\" וממפקדי לח\"י.\nשמיר נולד בעיירה רוז'ינוי, עלה לארץ ישראל ב-1935 ושנתיים אחר כך הצטרף לאצ\"ל. בינואר 1941 עבר ללח\"י, ולאחר רצח אברהם שטרן היה לאחד ממנהיגי המחתרת. לאחר הקמת מדינת ישראל כיהן במגוון תפקידים במגזר הפרטי עד גיוסו למוסד ב-1955. מראשית שנות ה-70 של המאה ה-20 היה חבר תנועת החרות, ונבחר מטעמה לכנסת השמינית.\nלאחר שכיהן כיושב ראש הכנסת וכשר החוץ, נבחר שמיר לראש ממשלת ישראל העשרים עם התפטרותו של מנחם בגין מתפקיד זה באוקטובר 1983. שמיר כיהן כראש הממשלה לסירוגין במשך שש שנים וחצי. ביחד עם יריבו הפוליטי, שמעון פרס, עמד שמיר בראש ממשלת האחדות הלאומית שהוקמה ב־1984, ובה החזיקו השניים לסירוגין במשרות ראש הממשלה ושר החוץ (הממשלה ה-21 בראשות פרס והממשלה ה-22 בראשות שמיר). בשנים 1987–1988 כיהן גם כשר הפנים. בבחירות לכנסת ה-12 ניצח הליכוד בראשותו, ושמיר עמד תחילה בראש ממשלת אחדות לאומית נוספת (הממשלה ה-23), ולאחר \"התרגיל המסריח\", בשנת 1990, עמד בראש ממשלה צרה (הממשלה ה-24). שמיר פרש מראשות הליכוד, לאחר הפסדו בבחירות לכנסת ה-13 בשנת 1992. עד ניצחונו של בנימין נתניהו בבחירות הפנימיות של הליכוד בשנת 1993, כיהן שמיר כראש האופוזיציה. שמיר פרש מהכנסת בתום הכנסת ה-13 בשנת 1996.\nשמיר היה איש הקו המדיני הנוקשה וחסיד ארץ ישראל השלמה, ולמרות זאת השתתף בתקופת כהונתו בוועידת מדריד. כראש ממשלה התמודד שמיר עם נפילת טילים על ערי ישראל במהלך מלחמת המפרץ, והבליג על כך כדי שלא לסכן את שלמות קואליציית 34 המדינות בראשות ארצות הברית ובשיתוף מדינות ערב שלחמה בסדאם חוסיין.\nבשנת ה'תשס\"א (2001) הוענק לשמיר פרס ישראל על מפעל חיים, על תרומה מיוחדת לחברה ולמדינה. הוא נפטר בגיל 96 ונקבר בחלקת גדולי האומה בהר הרצל.",
    "pageid": 518
  },
  {
    "title": "ישעיהו ליבוביץ",
    "extract": "ישעיהו ליבוביץ (נהגה: לֵיְבּוֹבִיץ', 29 בינואר 1903, א' בשבט תרס\"ג, ריגה – 18 באוגוסט 1994, י\"א באלול תשנ\"ד, ירושלים) היה מדען והוגה דעות ישראלי. שימש עורך האנציקלופדיה העברית והיה פרופסור לביוכימיה, לכימיה אורגנית ולנוירופיזיולוגיה באוניברסיטה העברית בירושלים. נודע כמבקר חריף של ממשלות ישראל וזכה לכינוי \"נביא הזעם של החברה הישראלית\".\nליבוביץ פרסם ספרים ומאמרים רבים, שבהם פירט את משנתו הפילוסופית, הדתית והפוליטית. בהגותו הפילוסופית ניכרים יסודות קאנטיאניים מובהקים; יסודות אלה ניכרים גם בגישתו של ליבוביץ לפילוסופיה של המדע, בעיקר בכך שהוא ראה את השיטה המדעית ככפויה על הכרת האדם, ובכך שהוא ראה חלקים ניכרים של ענפי הפסיכולוגיה כעומדים מחוץ לתחום המדע. בהגותו הדתית גרס ליבוביץ כי עיקרה של היהדות הוא המצוות המעשיות, ולא האמונה. הוא התנגד בחריפות לתפיסה הדתית/חרדית-לאומית, שקידשה בין היתר ערכים כגון אדמה ולאום. מבחינה פוליטית זוהה ליבוביץ עם השמאל, וכמו כן תמך בהפרדת הדת מהמדינה.\nליבוביץ נודע בסגנון החריף, ובכלל זה בהתבטאויות רדיקליות ופרובוקטיביות, כגון טענתו שבמדינת ישראל ישנם חוגים בעלי מנטליות \"יהודונאצית\".\nעמדותיו עוררו עניין בקרב חוגים רחבים, גם בקרב מי שהתנגדו להן.",
    "pageid": 1059
  },
  {
    "title": "לבנון",
    "extract": "לְבָנוֹן, או בשמה הרשמי הרפובליקה הלבנונית (בערבית: الجمهوريّة اللبنانيّة, אַל-גֻ'מְהוּרִ֫יַּה א-לֻּבְּנַאנִ֫יַּה; בצרפתית: République libanaise, רפּוּבּליק ליִבּאַנּז); היא מדינה ערבית במזרח התיכון. היא גובלת בישראל בדרום, בסוריה במזרח ובצפון ובים התיכון במערב. שטחה כ־10,400 קמ\"ר, ואוכלוסייתה מונה כ־5.3 מיליון בני אדם (2023) – המשתייכים לדתות ולעדות שונות. מהקמתה בשנת 1943, המדינה רוויה סכסוכים אתניים ומלחמות אזרחים על שליטה, שטח ומשאבים. בסכסוכים אלו מעורבות המדינות השכנות לה ומעצמות אחרות, דבר המתאפשר עקב השלטון המרכזי החלש, שלא הצליח לאכוף את מרותו על מלוא שטחה. רוב הלבנונים הם בני דת האסלאם (כולל המיעוט הדרוזי, הנספר כחלק מהאוכלוסייה המוסלמית), אך יש בה מיעוט נוצרי גדול (בערך שליש מהאוכלוסייה). מחוץ ללבנון ישנה פזורה לבנונית גדולה, שהיא נוצרית בעיקרה.\nהארץ נקראת על שם הר הלבנון, הקרוי כך על שום צבעו הלבן. שם זה הוא גם שמה המקראי של הארץ, ושמה בשפות אחרות, ובהן ערבית. בערבית הוא נכתב لُبْنَان ונהגה: לֻבְּנָאן (בערבית ספרותית) או לְבְּנֵין (בערבית סורית ולבנונית). בצרפתית: Le Liban. השפה הרשמית של לבנון היא ערבית, ושפה נוספת שמוכרת בה היא צרפתית.\nהמדינה חברה בארגון לשיתוף פעולה אסלאמי.",
    "pageid": 221222
  },
  {
    "title": "ליאור שליין",
    "extract": "ליאור מרדכי שְׁלַיין (נולד ב-1 ביולי 1978) הוא סאטיריקן, עיתונאי, סופר, קומיקאי ומנחה טלוויזיה ישראלי, זוכה חמישה פרסי אקדמיה לטלוויזיה, ובעל אות אביר איכות השלטון מטעם התנועה לאיכות השלטון משנת 2016. ייסד והנחה בערוץ רלוונט, פינה בשם \"צוות שליין\".",
    "pageid": 144120
  },
  {
    "title": "מאור בוזגלו",
    "extract": "מאור בר בוזגלו (נולד ב-14 בינואר 1988) הוא כדורגלן עבר ישראלי, אשר שיחק בעמדת הקשר ההתקפי.",
    "pageid": 167962
  },
  {
    "title": "מדינות ארצות הברית",
    "extract": "ארצות הברית היא פדרציה של 50 מדינות. אזרח של אחת המדינות הללו הוא בו-זמנית אזרח של המדינה שבה מקום מושבו ואזרח של האיחוד הפדרלי – ארצות הברית. כל אזרח בארצות הברית חופשי לגמרי לעבור ממדינה למדינה בלא צורך באישור ממשלתי כלשהו (למעט במקרים ספציפיים של אדם הנמצא במאסר על תנאי).\nחלוקת הסמכויות בין המדינה לפדרציה נקבעת על פי חוקת ארצות הברית. כל אחת מהמדינות, מרגע שאשררה את החוקה, העבירה חלק מסמכויותיה לשלטון הפדרלי, אך הותירה בידיה חלק מריבונותה. באופן עקרוני, תחומי המשפט (חקיקה פלילית ואזרחית וכן דיני המשפחה ודיני החברות), החינוך, הרפואה, התחבורה, התשתיות וביטחון הפנים נותרו בסמכות המדינות (אם כי – בתחומים מסוימים – במימון, לפחות חלקי, המועבר מהאוצר הפדרלי), בעוד החלטות בנוגע לסחר חוץ, חוקי הגירה, מדיניות צבאית ומדיניות בין-לאומית עברו לידי השלטון הפדרלי.\nבמהלך השנים שונתה חלוקת הסמכויות בין המדינות לבין השלטון הפדרלי, והמגמה הכללית היא של ריכוז סמכויות, דהיינו העברת יותר ויותר סמכויות מהמדינות אל השלטון הפדרלי.",
    "pageid": 51172
  },
  {
    "title": "מונטנגרו",
    "extract": "רפובליקת מונטנגרו (במונטנגרית: Црна Гора או Crna Gora, מבוטא \"צְרְנָה גוֹרָה\", ‏‏Ⓘ‏; באופן מילולי: \"הר שחור\") היא מדינה קטנה והררית, השוכנת בדרום אירופה, בחלקו המערבי של הבלקן. המדינה גובלת בקרואטיה במערב, בבוסניה והרצגובינה בצפון-מערב, בסרביה בצפון-מזרח, בקוסובו במזרח, באלבניה בדרום ובים האדריאטי בדרום-מערב.\nמונטנגרו הייתה מדינה עצמאית בשנים 1878–1918 תחת שלטונו של ניקולה הראשון. אחר כך הצטרפה מונטנגרו ליוגוסלביה, ולאחר שזו התפרקה בתחילת שנות התשעים, נשארה מונטנגרו רק עם סרביה באיחוד הפדרלי, סרביה ומונטנגרו. בשנת 2006 פרשה מונטנגרו מהאיחוד עם סרביה, והכריזה שוב על עצמאותה. בשנת 2017 הצטרפה מונטנגרו לברית נאט\"ו.",
    "pageid": 24024
  },
  {
    "title": "מחנה עמנואל",
    "extract": "מחנה עמנואל (מוכר גם בשם מחנה ג'וליס) הוא מחנה צבאי של צה\"ל במחוז הדרום, בין המושב השיתופי משואות יצחק למחנה חסה, בסמוך לצומת נגבה וכביש 3. בסמוך למחנה נמצא אתר היסטורי בשם בית הסביל.\nהמחנה נקרא על שמו של סרן עמנואל ברשי, סמג\"ד בחטיבת גולני, שנפל בפעולה בסוף דצמבר 1948 נגד הצבא המצרי במהלך \"מבצע חורב\".\nבמחנה ממוקם בית ספר תיכון תעשייתי אורט \"צור ברק\" (נקרא עד שנת 2010 \"אורט מחנה עמנואל\").\nמפקד המחנה הנוכחי הוא סא״ל עידן חג׳ג׳.",
    "pageid": 996015
  },
  {
    "title": "מטי צרפתי הרכבי",
    "extract": "מַטִי צָרְפָתִי הַרְכַּבִי (נולדה ב-13 באוגוסט 1962, י\"ג באב ה'תשכ\"ב) היא פוליטיקאית ישראלית המכהנת כחברת כנסת מטעם מפלגת יש עתיד. לפני כהונתה בכנסת הייתה ראש המועצה האזורית יואב.",
    "pageid": 1250045
  },
  {
    "title": "מין אוראלי",
    "extract": "מין אוראלי הוא פעילות מינית הכוללת מגע בין הפה, הלשון, השיניים או הגרון ובין איברי המין (הפין והפות) או פי הטבעת. מין אוראלי מתבצע כחלק מהמשחק המקדים או כעיקר הפעילות מינית. גירויים אוראליים על חלקים אחרים בגוף האדם, כנשיקה או ליקוק, אינם נכללים בהגדרה המקובלת של מין אוראלי. בסלנג עברי מקובל לתאר מין אוראלי הנעשה לגבר כ\"מציצה\", והנעשה לאישה כ\"ירידה\".\nהיחס החברתי למין אוראלי נע בין חלחלה ורתיעה לאהדה והערצה. מהעת העתיקה ועד ימינו היו גישות שליליות וחיוביות כלפי אקט זה בסין, ברומי ובתרבויות נוספות. בתרבות המערבית המודרנית ישנן השגות רבות לגבי התנהגות מינית זו, אך מדובר בפרקטיקה שכיחה למדי הן בקרב מבוגרים והן בקרב בני נוער. יש הרואים במין אוראלי מעשה לא טבעי או לא מוסרי, שכן מדובר ביחסי מין שלא למטרות ילודה.\nיש שאינם רואים מין אוראלי כמעשה השקול למין וגינלי או למין אנאלי. רבים לא רואים בקיום יחסי מין אוראלי אקט שבו אובדים הבתולים, אך יש הרואים גם בו כקיום יחסי מין גם במובן זה, בעיקר בקרב לסביות. סוגיה זו זכתה לפרסום נרחב בפרשת מוניקה לווינסקי. בחוק העונשין הישראלי, מין אוראלי ומין אנאלי קרויים \"מעשה סדום\" (להבדיל ממין וגינלי, הקרוי \"בעילה\").",
    "pageid": 287653
  },
  {
    "title": "מערכת השמש",
    "extract": "מַעֲרֶכֶת הַשֶּׁמֶשׁ היא מערכת כוכבי לכת, שבה מקיפים לפחות שמונה כוכבי לכת וגופים נוספים רבים את השמש בהתאם לכוחות הכבידה הרלוונטיים. הגופים הגדולים העיקריים שסובבים את השמש הם שמונת כוכבי הלכת, ואליהם מצטרפים כוכבי לכת ננסיים ומספר גדול של גופים קטנים כמו אסטרואידים, שביטים ומטאורואידים. לחלק מהגופים שסובבים את השמש, ובייחוד לגדולים שבהם, יש ירחים משל עצמם, שמתלווים אליהם לאורך ההקפה.\nמערכת השמש נוצרה לפני כ־4.6 מיליארד שנה, והיא נמצאת בבועה המקומית על זרוע אוריון, אחת משש הזרועות של גלקסיית שביל החלב. גלקסיית שביל החלב מכילה בין 200 ל־400 מיליארד כוכבים, והיא ממוקמת, יחד עם כ־35 גלקסיות נוספות, בתוך קבוצת גלקסיות המכונה הקבוצה המקומית. הקבוצה המקומית היא רק אחת מקבוצות גלקסיות וצבירי גלקסיות רבים המרכיבים את צביר־על הבתולה, אחד מצבירי־על רבים ביקום. מעריכים שביקום הנראה יש מאות מיליארדי גלקסיות, ויותר מ־1022 כוכבים.\nהמרכיב הדומיננטי של מערכת השמש הוא השמש עצמה, שתופסת 99.86% מהמסה הידועה של המערכת כולה. במרחק הקצר ביותר לשמש נמצאים ארבעת \"כוכבי הלכת הפנימיים\", הקרויים גם \"כוכבי הלכת הארציים\": כוכב חמה, נוגה, כדור הארץ ומאדים. אחריהם נמצאת חגורת האסטרואידים, המורכבת ממאות אלפי אסטרואידים, וביניהם כוכב לכת ננסי אחד – קרס. אחריהם ממוקמים ארבעת \"כוכבי הלכת החיצוניים\", המכונים \"ענקי הגזים\": צדק, שבתאי, אורנוס ונפטון. ב\"מערכת השמש החיצונית\", מעבר לנפטון, נמצאים גופים המכונים \"גופים טרנס־נפטוניים\", והם בנויים מסלעים ומקרח. ניתן לחלק את מערכת השמש החיצונית לשלושה תחומים: חגורת קויפר, הדיסק המפוזר ועננת אורט. התגלו באזור זה יותר מאלף עצמים, ובהם ארבעה גופים המוגדרים ככוכבי לכת ננסיים: פלוטו, האומיה, מאקה־מאקה ואריס (כוכב לכת).",
    "pageid": 158
  },
  {
    "title": "מפא\"י",
    "extract": "מפלגת פועלי ארץ ישראל (מַפָּא\"י) הייתה מפלגת שמאל ציונית סוציאליסטית שנוסדה בארץ ישראל בשנת 1930 מאיחוד הפועל הצעיר ואחדות העבודה. המפלגה הפכה לגורם המרכזי ביישוב ובתנועה הציונית. מפא\"י הייתה (גם בדמות ממשיכתה – מפלגת העבודה) מפלגת השלטון היחידה בישראל, מהקמת המדינה בשנת 1948 ועד ל\"מהפך\" בבחירות לכנסת התשיעית ב-1977.\nעם היווסדה של מפא\"י עמד בראשה דוד בן-גוריון ולצידו ברל כצנלסון וחיים ארלוזורוב. בן-גוריון נבחר לראש ממשלת ישראל הראשון, ומעמדו הדומיננטי במפלגה נמשך עד לשנות ה-60. פרשת לבון, אשר נחשפה בשנת 1960, הביאה למשבר ולפילוג שהביא עמו את פרישתו של בן-גוריון מן המפלגה שייסד. במהלך הפרשה הסתבר כי כוחה של המפלגה, והאהדה לה זכתה בציבור הבוחרים הישראלי, ויש אומרים בשל הקשרים הכלכליים בהם האחיזה במנגנון ההסתדרותי גם כמעסיק וגם כמייצג עובדים, כמו גם אחיזתה בקופת חולים כללית, הצליחה המפלגה לקשור אליה בוחרים רבים, היו חזקים מהאהדה שרחשו לבן-גוריון. חזרתם של פורשי רשימת בן-גוריון רפ\"י מסמנת את סופה של מפא\"י, והפיכתה למסגרת ארגונית חדשה, מפלגת העבודה הישראלית, אשר יש הרואים בה את ממשיכתה של מפא\"י מבחינה ארגונית ואידאולוגית.\nמפא\"י ייצגה את הזרם השלטוני המרכזי ביישוב ובמדינת ישראל. היא הייתה מזוהה עם הציונות המעשית ועם ההתיישבות העובדת, ניווטה את היישוב העברי בארץ ישראל לקראת הקמת המדינה, עמדה בראש מוסדותיו הרשמיים והבלתי רשמיים, כגון הסוכנות היהודית לארץ ישראל וההסתדרות. לאחר הקמת המדינה הייתה למפלגת השלטון היחידה, ושלטה ללא עוררין במדינה במשך כשלושה עשורים. במשך יותר מ-30 שנה (מתוך מעל 45 שנה רצופות, בהן הנהיגה המפלגה את התנועה הציונית, היישוב והמדינה) עמד בראשה דוד בן-גוריון. בשנת 1968 התאחדה מפא\"י עם מפלגות שהיו חלק ממנה בעבר: אחדות העבודה - פועלי ציון (צאצאית של התנועה לאחדות העבודה שפרשה ממפא\"י) ורפ\"י (שפרשה אף היא ממפא\"י), ליצירת \"מפלגת העבודה הישראלית\".\nשורשיה של מפא\"י היו נטועים, כאמור, במפלגות פועלים סוציאליסטיות עם זיקה למניפסט הקומוניסטי ולקרל מרקס, כגון אחדות העבודה. משהחלה המפלגה לובשת זהות משלה, לאחר האיחוד שהביא ליצירתה, דהה הגוון המעמדי והתחלף באידאולוגיה לאומית יותר – דהיינו אידאולוגיה שמעמידה במרכז את האינטרס הלאומי ולא את האינטרס המעמדי. דוד בן-גוריון, שדחף לשינוי זה, נתן ביטוי לשינוי במאמרו משנת 1947 – \"ממעמד לעם\". לכינון עמדה לאומית זו היו מתנגדים אשר הובילו להקמת מפלגת הפועלים המאוחדת (מפ\"ם) הציונית-סוציאליסטית (מפלגה התומכת בסוציאליזם המרקסיסטי, שנוצרה מאיחוד מפלגת השומר הצעיר עם התנועה לאחדות העבודה יוצאת מפא\"י).\nהשם מפא\"י הפך לשם נרדף לדרך התנהלות פוליטית בעלת גוון ריכוזי, ואופי מדיני פרגמטיסטי, ולמחשבה מדינית ומינהלית שהיו נהוגים בימיה הראשונים של המדינה. בהקשרים מסוימים של יכולת ארגון ופרגמטיזם מדיני יש לביטוי \"מפא\"יניק\" גוון חיובי, אך לעיתים הוא נושא גוון שלילי של העדפת \"אנשי שלומנו\" ומשק ריכוזי.",
    "pageid": 6167
  },
  {
    "title": "מצדה",
    "extract": "מְצָדָה (מַסָּדָה בכתיב מיושן) הוא מבצר עתיק על פסגתו של הר שולחן מבודד, בשוליו המזרחיים של מדבר יהודה, המתנשא לגובה של 63 מטרים מעל פני הים, וכ-480 מטרים מעל ים המלח שלמרגלותיו.\nהצוק נבחר על ידי המלך הורדוס לשמש כמקום מפלט ומצודה מלכותית ועל פסגתו השטוחה נבנו ארמונות מפוארים, מבני ציבור ותענוגות. ביצורים הקיפו את המצוק ומערכות לאיסוף ואגירת מים הבטיחו אספקה שוטפת לכל אורך השנה. האירועים ההיסטוריים הדרמטיים שאירעו במצדה בתקופת המרד הגדול מתוארים בפירוט רב בספרו של יוסף בן מתתיהו – \"מלחמת היהודים\". על פי יוסף בן מתתיהו, כבר לפני חורבן בית שני, תפסו מורדים יהודים מכת הסיקריים את מצדה וממנה יצאו לגיחות שוד אל יישובים באזור ים המלח. בשנת 73 נתמנה פלביוס סילבה לנציב יהודה והוא יצא עם הלגיון העשירי הרומאי להילחם במצדה, וצר עליה עם שמונה מחנות מצור. לאחר קרבות נואשים על חומות המבצר ומשאפסה תקוות המורדים להסיר את המצור הם בחרו להתאבד ולא לסיים את חייהם כעבדים, זה קרה באור לט\"ו בניסן, ערב חג הפסח.\nלאחר כיבוש מצדה בשנת 73 שקע ההר אל תהומות השכחה עד שנתגלה מחדש על ידי חוקרים בני המאה ה-19. חפירות ארכאולוגיות אינטנסיביות נערכו במצדה ובמידה פחותה במערכת המצור הרומאית שלרגליה החל משנות ה-60 של המאה ה-20, אז נחפר ונחקר רובו המכריע של האתר כולו.\nבעוד המסורת הרבנית כמעט ולא עסקה בסיפור ההתאבדות ההמונית על מצדה במשך מאות שנים, אימצה התנועה הציונית את סיפור מצדה כסמל וכמיתוס לשאיפה וחתירה עד מוות לחירות, התחדשות לאומית וריבונות. בשנות ה-30 של המאה ה-20 מצדה הפכה לאתר עלייה לרגל של מטיילים ומסעות של תנועות הנוער ולאחר הקמת מדינת ישראל כאתר השבעה של טירונים בצה\"ל מחילות שונים הנשבעים שנית מצדה לא תיפול – מטבע לשון הלקוחה מן הפואמה מסדה של יצחק למדן. בסוף המאה ה-20 חל כרסום במעמדה של מצדה כמיתוס ציוני ויש הנרתעים מהמסר המשתקף מהקנאות הקיצונית של הסיקריים ומבחירתם להתאבד על פסגת מצדה. בעשור השני של המאה ה-21 התחדשה מסורת המסעות אצל תנועות הנוער.\nבשנת 1968 הוכרזה מצדה כגן לאומי בשטח של 3,400 דונם, ובשנת 2001 הכריז עליה ארגון אונסק\"ו כאתר מורשת עולמית. מדי שנה פוקדים את האתר כ-750,000 מבקרים והוא נחשב לאחד מאתרי התיירות הפופולריים בישראל.",
    "pageid": 12301
  },
  {
    "title": "משנה",
    "extract": "המשנה היא ספר היסוד של התורה שבעל-פה, קובץ כולל מסודר של הלכות שנמסרו על ידי התנאים, המשמש יסוד לאורח החיים היהודי מתקופת האמוראים ואילך. המשנה חוברה במשך כמה דורות משלהי ימי הבית השני ובעיקר במאה וחמישים השנים שעברו מאז חורבנו בשנת 70 לספירה. המשנה מחולקת לשישה 'סדרים', המכילים כל אחד כמה 'מסכתות'. כל מסכת עוסקת בנושא ספציפי אחד המרומז בשמה של אותה המסכת. סדרי המשנה נועדו להוות קו מנחה ובסיס איתן לשם קביעת ההלכות בקהל ישראל, לדורות.\nספרות המשנה – כפי שגובשה על פי התָנָאִים בתקופתם (מסוף המאה הראשונה ועד לתחילת המאה השלישית) כוללת את כל ההנהגות וההנחיות המהותיות שנתקבלו והועברו בין הדורות עד לזמן כתיבת המשנה, לשם שימור אורח החיים היהודי.\nהמשנה מקיפה מגוון רחב של נושאים ותחומים ועוסקת בפרטי הלכות ודינים יסודיים הנוגעים בכל אחד מהם. המשנה מהווה סוּגָה ספרותית כשלעצמה, ולו מפני שהוא החיבור הראשון מתוך תורה שבעל פה שהותר להעלות על הכתב (דבר שהיה אסור עד תקופתו של רבי יהודה הנשיא). כמו כן, היקף ספרות המשנה הוא חסר תקדים עד לאותה התקופה.\nספרות המשנה היא על פי המסורת היסוד לתורה שבעל פה – מסורות, פירושים והלכות שהועברו מרב לתלמיד. החכמים שדבריהם מופיעים במשנה מכונים תנאים. ישנן דעות שונות מתי החל ניסוח המשנה, אך מוסכם כי עריכתה וניסוחה הסופיים נעשו בסוף תקופת התנאים, בתחילת המאה השלישית לספירה, על ידי רבי יהודה הנשיא וחכמי דורו. לפי המסורת, חלק מהתכנים נאמרו למשה בהר סיני והועברו בעל־פה עד העלאת המשנה על הכתב.\nהשם 'משנה' מקורו בשורש שנ\"ה (בארמית תנ\"א) והוא נגזר מהמילה 'שינון' (כלומר: גרסה וחזרה – לרוב בעל פה). דעה אחרת אומרת שהשם הוא מלשון שניים (2), שכן היא שנייה לתורה שבכתב.",
    "pageid": 754
  },
  {
    "title": "ניו יורק",
    "extract": "נְיוּ יוֹרְק (באנגלית: New York או New York City; בראשי תיבות: NYC) היא עיר במדינת ניו יורק והעיר המאוכלסת והצפופה ביותר בארצות הברית: שטחה היבשתי הוא מהגדולים בעולם - 783.84 קילומטר רבוע ומתגוררת בו אוכלוסייה שבשנת 2020 מנתה כ-8.8 מיליון ובשנת 2024 הוערכה באומדן של כ-8.5 מיליון. לניו יורק מספר כינויים, כגון \"התפוח הגדול\"  ו\"העיר שלעולם אינה ישנה\" .\nהעיר היא מרכז לפעילות בין-לאומית, שוכן בה המטה של ארגון האומות המאוחדות, והיא מהווה עיר עולם בשל השפעתה העצומה על התקשורת, הפוליטיקה, הכלכלה, החינוך, הבידור, התרבות, האמנות והאופנה. ראש עיריית ניו יורק מתחילת 2022 הוא אריק אדמס.\nהעיר ניו יורק מורכבת מחמישה רבעים: הברונקס, ברוקלין, מנהטן, קווינס וסטטן איילנד. רבעיה של העיר, רבות משכונותיה ורבים מאתריה ידועים ברחבי העולם. פסל החירות קידם את פניהם של מיליוני המהגרים בבואם לאמריקה בשלהי המאה ה-19 ובתחילת המאה ה-20. וול סטריט, השוכן במנהטן תחתית, מהווה מרכז פיננסי עולמי מאז סוף מלחמת העולם השנייה ומשכנה של הבורסה לניירות ערך. בעיר שוכנים כמה מהבניינים הידועים בעולם, כמו מגדל החירות והאמפייר סטייט, וכן שכנו בה מגדלי התאומים, שנהרסו בפיגועי 11 בספטמבר 2001.\nניו יורק היא מקום היווסדן של תנועות תרבות אמריקאיות רבות, כמו תנועת הספרות והאמנות הידועה בשם \"הרנסאנס של הארלם\", סגנון הציור האקספרסיוניסטי המופשט (שידוע גם כאסכולת ניו יורק), והסגנונות המוזיקליים היפ הופ, פאנק וסלסה. 36 אחוזים מאוכלוסייתה נולדו מחוץ לארצות הברית, ובשנת 2005 דוברו בה כמעט 170 שפות שונות. הרכבת התחתית של ניו יורק פועלת 24 שעות ביממה, רחובותיה סואנים בהולכי רגל ובמכוניות והיא מכונה \"העיר שאינה ישנה לעולם\".",
    "pageid": 986
  },
  {
    "title": "ניקולה פייטרנג'לי",
    "extract": "ניקולה פייטרנג'לי (באיטלקית: Nicola \"Nicky\" Pietrangeli;‏ 11 בספטמבר 1933 – 1 בדצמבר 2025) היה טניסאי איטלקי. הוא זכה במקום ראשון בתחרות הגברים, זוגות גברים וזוגות מעורבים בתחרויות אליפות צרפת הפתוחה 4 פעמים.",
    "pageid": 2422973
  },
  {
    "title": "נס פך השמן",
    "extract": "נס פך השמן הוא סיפור המובא בתלמוד הבבלי ובמקורות נוספים, כאחד מהניסים שהתרחשו בתקופת מרד החשמונאים וכאחת הסיבות העיקריות להדלקת נרות בחג החנוכה וחגיגתו למשך שמונה ימים לדורות.\nלפי הסיפור, התרחש הנס סמוך לאחר שחרור בית המקדש השני במרד החשמונאים, בשנת 164 לפנה\"ס, והוא מתאר כיצד נמצא פך שמן טהור, שכמותו אמורה הייתה להספיק להדלקת המנורה למשך יום אחד, אך הספיק להארת מנורת המקדש לשמונה ימים.",
    "pageid": 129421
  },
  {
    "title": "עלי מוהר",
    "extract": "עֵלִי מוֹהַר (30 בדצמבר 1948 – 30 בנובמבר 2006) היה פזמונאי ועיתונאי ישראלי. בעל טור בעיתונים \"דבר\" ו\"העיר\".",
    "pageid": 23839
  },
  {
    "title": "פולין",
    "extract": "רפובליקת פּוֹלִין (בפולנית: Rzeczpospolita Polska, \"זֶ'צְ'פּוֹסְפּוֹלִיטַה פּוֹלְסְקַה\") היא מדינה במרכז אירופה, הגובלת בגרמניה במערב, בצ'כיה ובסלובקיה בדרום, באוקראינה ובבלארוס במזרח, ובליטא, ברוסיה (מחוז קלינינגרד) ובים הבלטי בצפון.\nפולין נשלטה במשך מאות שנים על ידי שושלת פיאסט. היא הגיעה לתור הזהב שלה לקראת סוף המאה ה-16 תחת השושלת היגיילונית, כאשר פולין הייתה אחת המדינות העשירות והחזקות ביותר באירופה. ב-3 במאי 1791 הצביע הסיים (הבית התחתון של הפרלמנט) של ברית פולין-ליטא בעד קבלת \"חוקת מאי\" לפולין, החוקה הכתובה הראשונה באירופה והשנייה בעולם אחרי חוקת ארצות הברית. זמן קצר לאחר מכן חדלה פולין מלהתקיים, לאחר שחולקה על ידי שכנותיה: האימפריה הרוסית, אוסטריה, ופרוסיה.\nפולין קיבלה את עצמאותה מחדש ב-1918 לאחר חתימת חוזה ורסאי. תקופה זו בתולדותיה של פולין נקראת \"הרפובליקה השנייה של פולין\". בספטמבר 1939 פלשו גרמניה הנאצית וברית המועצות לפולין וכבשו אותה, במהלך שפתח את מלחמת העולם השנייה. לאחר המלחמה הפכה פולין למדינת חסות של ברית המועצות. ב-1989 התקיימו בפולין בחירות חופשיות למחצה, הראשונות שנערכו בה מאז מלחמת העולם השנייה, ובהן השתתפה תנועת סולידריות, שהנחילה תבוסה למפלגה הקומוניסטית. תקופה זו בתולדותיה של פולין נקראת \"הרפובליקה השלישית של פולין\". בשנת 1997 נכתבה חוקה חדשה. במרץ 1999 הפכה פולין לחברה רשמית בברית נאט\"ו, וב-2004 הצטרפה המדינה לאיחוד האירופי.",
    "pageid": 411
  },
  {
    "title": "רומן גופמן",
    "extract": "רומן גופמן (נולד בשנת 1976) הוא קצין בצה\"ל בדרגת אלוף, המשמש בתפקיד המזכיר הצבאי של ראש הממשלה. גופמן שימש בין היתר כמפקד מל\"י, מפקד אוגדת הבשן, מפקד חטיבה 7, מפקד חטיבת עציון, קצין אג\"ם של עוצבת געש ומפקד גדוד 75.",
    "pageid": 1308323
  },
  {
    "title": "רומניה",
    "extract": "רומניה (ברומנית: ‏‏Ⓘ‏) היא רפובליקה במזרח אירופה, המשתרעת בצפון-מזרח חבל הבלקן שבדרום-מזרח אירופה. המדינה גובלת באוקראינה בצפון וגם בדלתת הדנובה בדרום; במולדובה במזרח, בהונגריה במערב, ובסרביה ובבולגריה בדרום, לאורך נהר הדנובה. בדרום מזרח המדינה יש לרומניה רצועת חוף לאורך הים השחור ובה עיר הנמל קונסטנצה. ב-2004 הצטרפה רומניה לברית נאט\"ו ומ-2007 היא גם חברת האיחוד האירופי.",
    "pageid": 5576
  },
  {
    "title": "רון ארד",
    "extract": "רון ארד (נולד ב-5 במאי 1958) היה נווט קרב בחיל האוויר הישראלי, שנפל בשבי ארגון \"אמל\" בלבנון ב-16 באוקטובר 1986 ונחשב כנעדר לאחר שאבדו עקבותיו ב-5 במאי 1988.\nבשנת 2016 הגיש אמ\"ן דו\"ח שהעריך שארד נפטר בשנים הראשונות שלאחר היעדרותו, אם כי לא כל גורמי המודיעין קיבלו את ההערכות האלו ועל פי הערכות אחרות נפטר בשלב מאוחר יותר.\nבין המסקנות האחרונות בעניין ארד, הן השערה כי במהלך מאי 1988, ארד בעצמו הצליח לברוח משוביו, אך כנראה נהרג במהלך הבריחה, ושרידיו עשויים להימצא ברדיוס של בין קילומטרים לעשרות קילומטרים מהמקום בו הוחזק בין ה-16 באוקטובר 1986, ועד כנראה במהלך הלילה בין 4 עד 5 במאי 1988 (כלומר בלבנון או בסוריה באזור הקרוב ללבנון). ההערכה האחרונה גם באה על כך שהתברר שצה\"ל ערך מבצע צבאי בין 4 ל-5 במאי 1988 במרחק של קילומטרים בודדים מהמקום שבו הוחזק בשבי רון ארד, מבלי שצה\"ל ידע שהוא מוחזק באזור.",
    "pageid": 2051
  },
  {
    "title": "שון תל",
    "extract": "שון תל (נולד ב-20 ביוני 1970) הוא יזם ישראלי ומייסד אתר הלוחות יד2. מכהן כיו\"ר חברת תל ייזום המשקיעה בסטארטאפים בתעשיית האינטרנט.",
    "pageid": 1305048
  },
  {
    "title": "שרה נתניהו",
    "extract": "שרה נתניהו (נולדה בכ\"ב בחשוון ה'תשי\"ט, 5 בנובמבר 1958) היא רעייתו של ראש ממשלת ישראל בנימין נתניהו ופסיכולוגית חינוכית במקצועה.",
    "pageid": 921228
  },
  {
    "title": "קטגוריה:נשיאי ארצות הברית",
    "extract": "",
    "pageid": 18102
  },
  {
    "title": "אדולף אונונה",
    "extract": "אדולף היטלר אונונה (באפריקאנס: Adolf Hitler Uunona) (נולד ב-1966, דרום-מערב אפריקה) הוא פוליטיקאי ופעיל זכויות אדם נמיבי. חבר ב-SWAPO, המפלגה המרקסיסטית של נמיביה.\nבדצמבר 2020, הוא העניק ריאיון לעיתון הגרמני בילד ורכש, בהזדמנות זו, מוניטין בינלאומי בגלל שמותיו הפרטיים יוצאי הדופן.",
    "pageid": 2064631
  },
  {
    "title": "אהובה תומר",
    "extract": "אהובה תומר (י\"ט בתשרי תשי\"ח, 14 באוקטובר 1957 – כ\"ט בכסלו תשע\"א, 6 בדצמבר 2010) הייתה קצינת משטרה ישראלית, ופיקדה על תחנת חיפה, הגדולה בישראל.\nתומר נספתה באסון השרפה בכרמל בשנת 2010, על תפקודה באירוע קיבלה את עיטור המופת ממשטרת ישראל.",
    "pageid": 842523
  },
  {
    "title": "אליקו",
    "extract": "אלי כהן (אליקו; נולד ב-6 במאי 1977) הוא שדרן רדיו ומנחה ישראלי, המשדר ברדיו לב המדינה.",
    "pageid": 1682475
  },
  {
    "title": "אשת חיל",
    "extract": "אֵשֶׁת חַיִל הוא שיר הלל לאישה, החותם את ספר משלי. השיר מתאר ומשבח את האישה האידיאלית, וכתוב באקרוסטיכון אלפביתי. פרשנויות שונות ניתנו לגבי מושא השיר, החל מאשה מסוימת לא־נודעת, דרך נשים שונות במקרא, עבור בדמות האישה האידיאלית וכלה באלגוריה לתורה לנפש האדם, או לשבת המלכה.\nהחל מהמאה ה־16 נתקבל המנהג לשיר שיר זה בליל שבת. השיר מושר אחרי אמירת הפיוט \"שלום עליכם\", ולפני קידוש סעודת ליל שבת ברוב תפוצות ישראל.",
    "pageid": 377257
  },
  {
    "title": "בודפשט",
    "extract": "בּוּדַפֶּשְׁט (בהונגרית: ‏‏Ⓘ‏) היא עיר הבירה והמרכז הכלכלי, התעשייתי, התחבורתי והתרבותי של הונגריה. בשנת 2012 התגוררו בה למעלה מ-1,740,000 תושבים, שהם כ-20% מתושבי הונגריה. בשל מאזן הגירה שלילי, הן הגירה אל מחוץ לעיר, והן הגירה אל מחוץ להונגריה, הולכת אוכלוסיית העיר ופוחתת, והיא ירדה משיא של כשני מיליון תושבים באמצע שנות ה-80 של המאה ה-20. יישוב קדום מצוי במקום מאז המאה התשע עשרה לפני הספירה, אך העיר בודפשט המודרנית נוצרה מאיחוד שלוש ערים - בודה, פשט ואובודה בשנת 1873. בודפשט היא העיר השישית בגודלה באיחוד האירופי.\nנהר הדנובה, הזורם בלב העיר מצפון לדרום, מחלק את מרכז העיר באופן סכמטי לשני חלקים עיקריים - פשׁט, שממזרח לנהר, הוא בעיקרו מישורי ובו מרוכז עיקר הפעילות המסחרית, הפיננסית והכלכלית שבעיר, וכולל כשני שלישים משטחה, ובודה, שממערב לנהר, הוא אזור הררי יותר, פחות מסחרי, ובו מונומנטים לאומיים כגבעת הטירה, וכן שכונות יוקרה. לבודפשט עשרים ושלושה רבעים, המצוינים בספרות רומיות.",
    "pageid": 15259
  },
  {
    "title": "בולגריה",
    "extract": "בּוּלְגַרְיָה, או בשמה הרשמי: הָרֶפּוּבְּלִיקָה הַבּוּלְגָרִית (בבולגרית: Република България) היא מדינה בחצי האי הבלקני, במזרח אירופה. היא גובלת ברומניה בצפון, בים השחור במזרח, ביוון ובטורקיה מדרום, ובמקדוניה הצפונית ובסרביה במערב. מבחינה מנהלית, מחולקת בולגריה ל-28 מחוזות, סופיה היא בירת בולגריה וב-2011 נמנו בה 1.2 מיליון תושבים, מתוך 6 מיליון בבולגריה כולה. לאורך גבולה הצפוני של המדינה עובר תוואי הדנובה ובמזרחה היא גובלת בים השחור. בבולגריה שני רכסי הרים מרכזיים: הרי הבלקן והרודופי.\nשבטים תראקים התיישבו באזור בולגריה עוד במהלך המאה ה-12 לפנה\"ס, אך ההיסטוריה הלאומית הבולגרית החלה בשלהי המאה ה-7, תקופת האימפריה הבולגרית הראשונה אשר בראשית המאה ה-9 הפכה למעצמה אזורית וליריבתה של האימפריה הביזנטית. במקביל אימצו הבולגרים את הנצרות האורתודכסית. ב-1018 עלה בידי הביזנטים להכריע את הבולגרים והם איבדו את עצמאותם המדינית למשך 167 שנים. ב-1185 הוקמה האימפריה הבולגרית השנייה אשר הייתה לפרקים עצמאית ולפרקים וסלית של אורדת הזהב והאימפריה הביזנטית. בשלהי המאה ה-14 פלש צבא האימפריה העות'מאנית לאזור בולגריה והכריע את הבולגרים. העות'מאנים שלטו בבולגריה עד לתבוסתם על ידי צבא האימפריה הרוסית במהלך המלחמה העות'מאנית-רוסית (1877–1878). לאחר המלחמה, הוקמה נסיכות בולגריה מתוקף סיכומי קונגרס ברלין.\nב-1908 הפכה בולגריה לממלכה תחת המלך פרדיננד הראשון. הבולגרים לחמו במלחמת הבלקן הראשונה, השנייה ובמלחמת העולם הראשונה ובכולן, לאחר הצלחות ראשוניות הובסו ואיבדו שטחים נרחבים ובכלל זה המוצא לים האגאי. במרבית שלבי מלחמת העולם השנייה, הייתה בולגריה בעלת בריתה של גרמניה הנאצית ואף חתמה על ההסכם התלת-צדדי. עם זאת, צבא בולגריה לא השתתף בפועל בקרבות לצד הוורמאכט. במהלך תקופה זו אימצה בולגריה מדיניות גזע והחילה על יהודי בולגריה את החוק להגנת האומה. במרץ 1943 גירשו הבולגרים לטרבלינקה את 11,343 יהודי תראקיה, מקדוניה הווארדארית ופירוט ונכשל ניסיון גירושם של יהודי בולגריה \"הישנה\". בספטמבר 1944 הופל השלטון המלוכני בהפיכת חזית המולדת הבולגרית ובהמשך עלה בידי המפלגה הקומוניסטית להשתלט באלימות על המדינה והיא הפכה לרפובליקה עממית. בולגריה הייתה גרורה נאמנה של ברית המועצות וחברה בברית ורשה. טודור ז'יבקוב היה שליטה בפועל של בולגריה למשך מרבית שנות השלטון הקומוניסטי והוא הפך לסמלה של התקופה. אירועי סתיו העמים לא פסחו על המדינה, ב-1989 הודח ז'יבקוב וב-1991 הפכה המדינה לרפובליקה והונהגה חוקה חדשה. בולגריה היא דמוקרטיה פרלמנטרית, נשיאה נבחר אחת ל-5 שנים ובפרלמנט הבולגרי 240 חברים.\nלאחר קריסת השלטון הקומוניסטי עברה בולגריה מכלכלה מתוכננת לכלכלה חופשית. המעבר המהיר לווה במשבר כלכלי חריף שהוביל גם למשברים פוליטיים. בשנת 2004 הצטרפה בולגריה לברית נאט\"ו, ב-2007 הפכה לחברה באיחוד האירופי, הצטרפות שהובילה לתנופת פיתוח ובכלל זה פיתוח תשתיות כגון חיבורה של המדינה לנתיבי התעבורה הפאן-אירופיים.\nבשלהי העשור הראשון של המאה ה-21 הושפעה כלכלת בולגריה מהמשבר הכלכלי העולמי, אחוזי האבטלה האמירו ונרשמה הגירה משמעותית מהמדינה, בעיקר הגירת עבודה, שצמצמה את אוכלוסייתה לכ-7 מיליון לעומת כ-9 מיליון שהתגוררו במדינה באמצע שנות ה-80.",
    "pageid": 17504
  },
  {
    "title": "בני עקיבא",
    "extract": "בני עקיבא היא תנועת נוער ציונית־דתית בין־לאומית, הדוגלת בערכי תורה ועבודה. בני עקיבא בישראל היא תנועת הנוער המרכזית של הציבור הדתי לאומי בישראל ותנועת הנוער השלישית בגודלה במדינה. מזכ״ל התנועה בישראל הוא יגאל קליין.\nשמה של התנועה נגזר משמו של רבי עקיבא. שמסמל הן את הגבורה היהודית והן את לימוד התורה. השם הוצע על ידי אברהם קסטנבוים.\nסמל התנועה מבטא את האתוס המרכזי שלה, \"תורה ועבודה\": לוחות הברית ולצדם עלי זית ושעורה ומעליהם חרמש וקלשון, על הלוח הימני כתובה האות ת׳, המסמלת את התורה, ועל הלוח השמאלי האות ע׳, המסמלת את העבודה. המוטו ברוח זו המהווה אבן פינה באידאולוגיית התנועה הוא \"קדש חייך בתורה וטהרם בעבודה\", שנטבע על ידי שלמה זלמן שרגאי. שמו של ביטאונה הרשמי הוא \"זרעים\", המבטא מצד אחד קשר לתורה (סדר זרעים הוא הסדר הראשון בסדרי המשנה) ומצד שני קשר לעבודת החקלאות.",
    "pageid": 1875
  },
  {
    "title": "ג'ון בון ג'ובי",
    "extract": "ג'ון פראנסיס בונג'יאובי, הבן (באנגלית: John Francis Bongiovi, Jr.; נולד ב-2 במרץ 1962), ידוע יותר בשם ג'ון בון ג'ובי (Jon Bon Jovi), הוא זמר, פזמונאי ושחקן אמריקאי סיציליאני. ג'ון בון ג'ובי מייסד וסולן להקת בון ג'ובי, הנקראת על שמו. בנוסף, היה הבעלים של קבוצת הפוטבול פילדלפיה סול. במשך תקופת פעילותו, הקליט שני אלבומי סולו וחמישה עשר אלבומים יחד עם להקתו, שנמכרו ביותר ממאה ועשרים מיליון עותקים ברחבי העולם.\nג'ון בון ג'ובי זכה בפרסים רבים, ביניהם פרס גלובוס הזהב וגראמי. הוא נבחר לזמר הרוק הסקסי ביותר לשנת 2000 על ידי המגזין פיפל. הוא נשוי ואב לארבעה.",
    "pageid": 721547
  },
  {
    "title": "ג'יימס גרפילד",
    "extract": "ג'יימס אברם גרפילד (באנגלית: James Abram Garfield‏; 19 בנובמבר 1831 – 19 בספטמבר 1881) היה נשיאה ה-20 של ארצות הברית מ-4 במרץ 1881 ועד לרציחתו באותה שנה בידי צ'ארלס גיטו, ובכך היה לנשיא האמריקאי השני שנרצח במהלך כהונתו. גרפילד שירת בבית הנבחרים ונבחר לסנאט לפני בחירתו לנשיא, וסירב לשרת בסנאט מרגע שנהיה מועמד לנשיאות. הוא היחיד שנבחר לנשיאות בעת כהונתו כחבר בבית הנבחרים.\nגרפילד גודל על ידי אמו האלמנה בתנאים צנועים בחווה באוהיו. הוא עבד בכמה עבודות, כולל השטת ארבה בנעוריו. בגיל שבע עשרה למד בכמה בתי ספר באוהיו, ולאחר מכן בוויליאמס קולג', שם סיים לימודיו ב-1856. כעבור שנה נכנס לפוליטיקה כחבר המפלגה הרפובליקנית. הוא נישא ללוקרישיה רודולף ב-1858, ושירת בסנאט של אוהיו בין 1859 ל-1861. גרפילד התנגד לפרישת מדינות הדרום מארצות הברית, שירת כמייג'ור ג'נרל (אלוף) בצבא הצפון במהלך מלחמת האזרחים האמריקנית, ולחם בקרב שילה. הוא נבחר לקונגרס ב-1862 כנציג אוהיו. במהלך שירותו בבית הנבחרים תמך בתקן הזהב, וזכה למוניטין כנואם מוכשר. גרפילד הסכים תחילה עם הרפובליקנים הקיצוניים בסנאט בנושא שיקום הדרום, אך בהמשך אימץ קו מתון לגבי שמירת זכויות האזרח של העבדים המשוחררים.\nעם כניסתו לסנאט, גרפילד ניהל את מסע הבחירות של מזכיר המדינה ג'ון שרמן ב-1880 ונאם לטובתו. כששרמן ויריביו (יוליסס ס. גרנט וג'יימס בליין) לא הצליחו לזכות במועמדות, בחרו הצירים בגרפילד כמועמד פשרה בסיבוב השלושים ושישה. בבחירות לנשיאות באותה שנה ניהל גרפילד מערכת בחירות ממרפסת ביתו, וניצח ברוב דחוק את וינפילד סקוט הנקוק, מועמד המפלגה הדמוקרטית.\nבכהונתו הקצרה כנשיא החזיר גרפילד את סמכויות המינויים לידי הנשיא, חיזק את הצי האמריקני, לחם בשחיתות במשרד הדואר ומינה דיפלומטים ושופטים. הוא חיזק את כוחו של הנשיא והתנגד למינויים פוליטיים, בעיקר אלה שהוצעו על ידי הסנאטור החזק מניו יורק - רוסקו קונקלינג. גרפילד פעל למען תיעוש החקלאות, הרחבת החינוך ושמירת זכויות האזרח. הוא תמך ברפורמה בשירות הציבורי, שעברה בקונגרס בתקופת יורשו צ'סטר ארתור. הוא מת מקץ 200 ימים בתפקיד, כשברובם היה בין חיים למוות לאחר ההתנקשות בו. גרפילד זכור יותר בגלל ההתנקשות בו - ולא תקופת נשיאותו, והיסטוריונים נמנעים לעיתים קרובות מלדרג אותו כנשיא בגלל תקופת כהונתו הקצרה.",
    "pageid": 14771
  },
  {
    "title": "ג'ניפר לופז",
    "extract": "ג'ניפר לין לופז (באנגלית: Jennifer Lynn Lopez; נולדה ב-24 ביולי 1969), המוכרת גם בכינוי ג'יי לו (J.LO), היא זמרת, שחקנית, רקדנית, מעצבת אופנה, מפיקה מוזיקלית ואשת עסקים אמריקאית.\nבשנת 1991 החלה לופז להופיע בתוכנית \"צבעים חיים\" כרקדנית, עד שהחלה להתמקד בקריירת משחק בשנת 1993. היא קיבלה את התפקיד המרכזי כדמות הראשית בסרט \"סלינה\" (1997), והפכה לשחקנית הלטינית הראשונה שמתוגמלת בכמיליון דולר לסרט. עם השנים הפכה לכוכבת גדולה בענף הסרטים, וכיכבה בין היתר ב\"אנקונדה\" (1997), \"רומן לא חוקי\" (1998). היא נכללת בראש הרשימה בתור השחקנית הלטינית המתוגמלת ביותר בהוליווד.\nלופז החלה בקריירת שירה יחד עם אלבום בכורה, On the 6 ‏(1999), אשר עזר להניע את תנועת הפופ הלטיני במוזיקה האמריקאית, ולאחר מכן כיכבה בסרט הפסיכולוגי תא קטלני ‏(2000). עם צאת אלבום האולפן השני שלה וסרט הקומדיה הרומנטית בכיכובה \"מארגנת החתונות\" (2001), הפכה לופז לאישה הראשונה עם אלבום שמדורג בראש המצעד וסרט באותו שבוע. הוצאת האלבום הבא שלה משנת 2002, J to tha L–O! The Remixes הפך לאלבום הרמיקס הראשון בהיסטוריה של המצעד אשר מופיע לראשונה בראש המצעד בילבורד 200. בהמשך השנה הוציאה אלבום אולפן השלישי, This Is Me... Then, וכיכבה בסרט \"יפה במנהטן\".",
    "pageid": 139647
  },
  {
    "title": "גינס שיאי עולם",
    "extract": "גינס שיאי עולם (אנגלית: Guinness World Records) שנקרא בעבר ספר השיאים של גינס (The Guinness Book of Records) הוא קובץ מפורסם של שיאים המעודכנים תדיר. מהדורה מעודכנת שלו מתפרסמת מדי שנה. הספר מאגד שיאים רבים שתועדו, בעיקר בנוגע ליכולות אנושיות ולמוצרים שייצר האדם. לספר יוקרה רבה, ורבים טורחים אך ורק על מנת להירשם כשיא בספר השיאים. נכון לשנת 2023 הוא נמכר ביותר מ-150 מיליון עותקים ב-100 מדינות וב-40 שפות.",
    "pageid": 6385
  },
  {
    "title": "דן ביטון (כדורגלן)",
    "extract": "דן ביטון (נולד ב-20 ביולי 1995) הוא כדורגלן ישראלי המשחק בעמדת הקשר ההתקפי והחלוץ בהפועל באר שבע מליגת העל בכדורגל ובנבחרת ישראל.",
    "pageid": 1532410
  },
  {
    "title": "דניאל חן (קומיקאי)",
    "extract": "דניאל חן (נולד ב־3 ביוני 1986) הוא תסריטאי, שחקן וסטנדאפיסט ישראלי.",
    "pageid": 2171019
  },
  {
    "title": "האחיין שלי בנץ",
    "extract": "האחיין שלי בנץ היא סדרת נוער קומית ורומנטית ישראלית המשודרת החל מ-28 בנובמבר 2021 ב\"כאן חינוכית\" וב\"כאן 11\".\nב-27 בינואר 2022 פרסם ערוץ \"כאן חינוכית\" כי הסדרה תחודש לשלוש עונות נוספות, מעבר לעונה הראשונה. העונה השנייה הועלתה בשנת 2023 והעונה השלישית בשנת 2025. לצד העונה הראשונה והשניה שודרה תוכנית ספין אוף בשם \"האולפן שלי בנץ\" שראיינה את שחקני הסדרה. לצד העונה השלישית שודר ההסכת \"ההסכת שלי בנץ – בגרות או למות\".\nהסדרה עוקבת אחר יוני רובין, מורה להיסטוריה בבית ספר תיכון \"בגיריונית\" (שם שהוא איחוד של השמות בגין, בן-גוריון, ותחנת דלק אורנית), אשר חתם על עסקה עם השטן, בה הוסכם שהוא יעביר את בנו – בנץ, בגרויות ובתמורה הוא יהפוך אותו למנהל בית הספר, או שהנשמה שלו תעבור לגיהנום. הסדרה כוללת מחוות רבות לסרטי עבר והתייחסויות לסוגיות בתרבות הפופולרית.",
    "pageid": 1951080
  },
  {
    "title": "האימפריה הרומית",
    "extract": "האימפריה הרומית או הקיסרות הרומית (בלטינית: IMPERIVM•ROMANVM) הייתה ממלכה רומאית, שחלשה על כל אגן הים התיכון מימי אוגוסטוס קיסר (המאה ה-1 לפני הספירה) ועד נפילתה ב-476 לספירה. האימפריה הרומית הייתה השלב השלישי והאחרון בהיסטוריית הציוויליזציה של רומא העתיקה; תחילתה בהחלפת שלטון הרפובליקה הרומית (מ-509 לפנה\"ס ועד המאה ה-1 לפנה\"ס), אשר לו עצמו קדם שלב המלוכה הרומית (המאה ה-8 לפנה\"ס–509 לפנה\"ס). האימפריה הרומית הייתה צורת ממשל אוטוקרטית, ששלטה על מרחבי ארץ אותם כבשה באירופה, בצפון אפריקה וברחבי המזרח התיכון כולו.\nכמה אירועי מפתח מקובלים על ההיסטוריונים כנקודת מוצא למעבר מהרפובליקה לקיסרות, והם: מינויו של יוליוס קיסר לדיקטטור ב-44 לפנה\"ס; קרב אקטיום ב-2 בספטמבר, 31 לפנה\"ס; החלטת הסנאט להעניק לאוקטביאנוס את תואר הכבוד הנשגב אוגוסטוס, ב-4 בינואר 27 לפנה\"ס.\nאת התפשטותה החלה רומא העתיקה עוד בימי הרפובליקה, והגיעה לשיאה בימיו של הקיסר טראיאנוס, כאשר חלשה על שטח של כמעט 6 מיליון קמ\"ר. את ימי שלטונו של הקיסר הבא, הדריאנוס, נוהגים רבים לראות כימי שיא עוצמתה ושגשוגה התרבותי של האימפריה. מורשת האימפריה הרומית ניכרת בשפה, דת, ארכיטקטורה, פילוסופיה, משפטים, אמנות, ממשל, מדע, ועוד - בתרבויותיהן של אומות רבות.\nלקראת אמצע המאה השלישית נקלעה האימפריה הרומית למשבר קשה של אי יציבות שלטונית פנימית, איומים צבאיים מחוץ לגבולות האימפריה, וקשיים כלכליים. בסוף המאה הצליח הקיסר דיוקלטיאנוס לייצב את האימפריה, אך שיטת השלטון שהנהיג ב-293, הטטרארכיה, (שחילקה את הנהגת האימפריה בין ארבעה שליטים שותפים), רמזה כבר על התפרקותה הקרבה של האימפריה. ב-324 איחד הקיסר קונסטנטינוס שוב את האימפריה תחת שלטונו של קיסר יחיד; הוא אף העביר את בירת האימפריה מרומא לקונסטנטינופול, ביזנטיון שבפתח מצר הבוספורוס. ב-395 הוריש הקיסר תיאודוסיוס הראשון את האימפריה לשני בניו, שקיבלו כל אחד מחצית מהאימפריה. כך נוצרו שתי ישויות: האימפריה הרומית המערבית שבירתה רומא, והאימפריה הרומית המזרחית שבירתה קונסטנטינופול.\nהקיסרות הרומית המערבית התפוררה בהדרגה תחת לחץ פלישות הברברים, ורומא איבדה את שליטתה על רוב שטחיה. ב-476, כשהקיסר המערבי האחרון רומולוס אוגוסטולוס הודח על ידי אודואקר, רומא חדלה מלהתקיים. הקיסרות הרומית המזרחית, או כפי שכונתה בפי היסטוריונים מודרניים, הקיסרות הביזנטית, התקיימה עד 1453, עד כיבוש קונסטנטינופול בידי האימפריה העות'מאנית בהנהגתו של מהמט השני. עם מותו של הקיסר הביזנטי האחרון קונסטנטינוס האחד עשר באותו קרב, חדלה מלהתקיים גם הקיסרות הרומית המזרחית. ב-1461 העיר טרבזון נכבשה - השריד האחרון לאימפריה הביזנטית (או הרומית-המזרחית).",
    "pageid": 104724
  },
  {
    "title": "הדמוקרטים",
    "extract": "מפלגת הדמוקרטים היא מפלגה ציונית סוציאל-דמוקרטית שנוסדה בישראל ב־30 ביוני 2024. המפלגה נוצרה מאיחוד פוליטי (אך לא מיזוג מלא) עם מפלגת העבודה ומפלגת מרצ.",
    "pageid": 2351680
  },
  {
    "title": "ההגנה",
    "extract": "ארגון ההֲגָנָה היה הארגון הצבאי הגדול והמרכזי של היישוב היהודי והתנועה הציונית בארץ ישראל בתקופת המנדט הבריטי, בין 1920 ל-1948, והיה התשתית להקמת צבא ההגנה לישראל עם הקמת המדינה.\n\"ההגנה\" הוקמה ב-1920 על מנת לכונן הגנה כוללת ליישוב מפני התקפות ערביי הארץ. בתחילה עבר הארגון תחת בעלויות של מוסדות שונים, היה מצומצם בהיקפו, מפוזר בכמה כוחות מקומיים, חסר פיקוד מרכזי, סבל ממחסור בתקציב ומסכסוכים שונים. תפקוד הארגון במאורעות תרפ\"ט הבהיר להנהגת היישוב את הצורך החיוני בהגנה מאורגנת, ומתחילת שנות ה-30 החל הארגון לגדול ולהתפתח. הוקמו מפקדה ארצית ומטכ\"ל (\"הפיקוד העליון\") לניהול הארגון ברמה הכלל ארצית ולתיאום פעילויות מבצעיות, שפעלו תחת מרות הנהגת היישוב בראשות דוד בן-גוריון. לנוכח המרד הערבי הגדול, החלה \"ההגנה\" לשתף פעולה עם הבריטים בגיוס נוטרים להגנה על היישובים היהודיים, ובהקמת יחידות לוחמים (הנודדת, פלוגות השדה ופלוגות הלילה) מתוך אסטרטגיה חדשה של התקפות יזומות נגד הפורעים, ופתחה קורסים מבצעיים ומפעלי ייצור נשק בשם תע\"ש, שהפכו אותה לארגון מבצעי של ממש. \"ההגנה\" גם החלה להשתתף במנגנון ההעפלה החשאית לארץ בהובלת ספינות המעפילים, וסייעה להקמת יישובי \"חומה ומגדל\".\nבמלחמת העולם השנייה החל שיתוף פעולה עם הבריטים נגד סכנת הפלישה של גרמניה הנאצית, בעידוד הארגון לגיוס לצבא הבריטי ובהקמת כוח צבאי סדיר ומאומן בארץ – הפלמ\"ח. לאחר המלחמה פעלה \"ההגנה\" נגד הבריטים במסגרת תנועת המרי העברי בפעולות גדולות, כגון פיצוץ תחנות הרדאר וליל הגשרים, ואחריהם החל דוד בן-גוריון להכין את הארגון להוות את הצבא העתידי של המדינה. לשם כך התפתח חיל השדה, והוחל בגיוס כוחות לוחמים לחטיבות רגלים ובהקמת יחידות שונות בארגון (שירות אווירי, ימי, תותחנים, שריון ועוד), כדי שיוכלו לעמוד בהתקפות ערביי הארץ ובעיקר מפני צבאות ערב.\n\"ההגנה\" ניהלה את השלבים הראשונים של מלחמת העצמאות, מהלחימה ביישובים ובכבישים וליווי השיירות אליהם, דרך המבצעים הגדולים לכיבוש הערים ואזורי הארץ מהגליל ועד הנגב באמצעות 11 חטיבות הלוחמים שהקימה מכוחותיה, ועד תחילת פלישת מדינות ערב לארץ ישראל. ל\"הגנה\" תרומה מכרעת לניצחון במלחמה זו. בשלהי מאי 1948, תוך כדי סערת הקרבות, הפך הארגון לצה\"ל.",
    "pageid": 10690
  },
  {
    "title": "הפיגוע בציר המתפללים",
    "extract": "הפיגוע בציר המתפללים אירע בליל שבת פרשת ויצא, י\"א בכסלו ה'תשס\"ג, 15 בנובמבר 2002, סמוך לציר המתפללים בחברון. הפיגוע התרחש בתוך סמטה צרה מדרום לציר המתפללים, המשמש כחלק מהדרך מקריית ארבע למערת המכפלה ובאזור ה\"שער הדרומי\" (השער לקריית ארבע) במקביל. במהלך הקרב עם שלושת המחבלים נהרגו 12 ישראלים - 3 לוחמי חטיבת הנח\"ל, 5 שוטרי משמר הגבול, שלושה אנשי כיתת הכוננות של קריית ארבע, ומפקד החטיבה המרחבית, אלוף-משנה דרור וינברג. 14 ישראלים נוספים נפצעו. חוסלו גם שלושת המחבלים, חברי הג'יהאד האסלאמי הפלסטיני.\nבשנים שלאחר הפיגוע היו שכינו את המקום בשם \"סמטת המוות\", \"סמטת הגיבורים\" או \"סמטת הגבורה\".",
    "pageid": 710629
  },
  {
    "title": "הקוסם מארץ עוץ (סרט)",
    "extract": "\"הקוסם מארץ עוץ\" (באנגלית: The Wizard of Oz) הוא סרט פנטזיה מוזיקלי משנת 1939 בכיכובה של ג'ודי גרלנד. הסרט מבוסס על ספרו של ליימן פרנק באום, \"הקוסם מארץ עוץ\", שמספר על דורותי, נערה אמריקנית מקנזס שבמהלך סופת טורנדו מגיעה לארץ אגדות צבעונית, ויוצאת למסע יחד עם חבריה שמצאה בדרך, שלכולם, בדיוק כמוה, יש מטרה להשיג: הדחליל שצריך שכל, איש הפח שצריך לב, האריה הפחדן שצריך אומץ ודורותי שרוצה להגיע הביתה.\nלמרות הדעה הרווחת, הסרט לא היה הראשון שהוקרן בצבע, אולם אפקט הצבע נוצל היטב בסרט: פרק שהותה של דורותי בקנזס צולם בשחור-לבן, ואילו משדורותי הגיעה לארץ עוץ, ארץ האגדות והמכשפות, צולם בצבע.",
    "pageid": 92270
  },
  {
    "title": "חזבאללה",
    "extract": "חִזְבְּאַללַּה (בערבית: حزب الله – \"אנשי האל\" או \"מפלגת האל\", בתעתיק מדויק: חזב אללה) היא מפלגה אסלאמיסטית-שיעית, ארגון טרור וכוח צבאי למחצה בלבנון. המפלגה הפרלמנטרית שהוקמה על ידי חזבאללה היא הנציגה הבולטת של בני העדה השיעית בלבנון, יחד עם מפלגת \"אמל\", הנחשבת למתונה יותר. הארגון נוקט פעולות גרילה וטרור נגד מטרות ישראליות, אמריקאיות, סוריות, פנים-לבנוניות ואף בין-לאומיות. הארגון, או הזרוע הצבאית שלו, מוגדר כארגון טרור על ידי מדינות וישויות מדיניות רבות, בהן אוסטרליה, ניו זילנד, ארצות הברית, האיחוד האירופי, גרמניה, הממלכה המאוחדת, אוסטריה, ליטא, סרביה, אסטוניה, הולנד, סלובניה, ישראל, מדינות המפרץ, רוב מדינות הליגה הערבית, קולומביה, ארגנטינה, פרגוואי, הונדורס וקנדה. אנשי הארגון עצמו וגורמים אסלאמיים אחרים נוהגים לכנותו \"אל-מוקַאוַמַה\" (בערבית: المقاومة – \"ההתנגדות\").\nחזבאללה הוקם כמיליציה ב-1982 (באופן רשמי ב־1984). קיימות עדויות רבות לכך שאיראן בנתה, מימנה וציידה את חזבאללה, ולכך שפעולות הטרור של הארגון נעשות בשיתוף פעולה מלא עם המשטר האיראני ובהוראתו. בנוסף, איראן עזרה לחזבאללה להקים מנגנון פוליטי שמטרתו להפוך את לבנון למדינה שיעית פונדמנטליסטית.[דרוש מקור] מיום הקמתו רואה הארגון במדינת ישראל אויב ועוסק בפעילות טרור עוינת נגדה. בהודעות רשמיות של הארגון לא מכונה ישראל בשמה אלא \"פלסטין הכבושה\" או \"האויב הציוני\". הארגון תובע מישראל להשיב את חוות שבעא, את שבעת הכפרים ואת צפון הכפר עג'ר לריבונות לבנונית. במהלך מלחמת האזרחים בסוריה השתתף חזבאללה באופן פעיל לצד המשטר הסורי, ואיבד מאות מלוחמיו.\nחזבאללה מחזיק בתפיסת הפעלה ייחודית, ורואה עצמו הן כארגון צבאי והן כארגון גרילה, בו-זמנית.\nמזכ\"ל הארגון משנת 1992 עד 2024 היה חסן נסראללה, עד שנהרג על ידי ישראל. ב-29 בספטמבר 2024 הודיעה מועצת השורא שבחרה בהאשם ספי א-דין למזכ\"ל הארגון, כמחליפו של נסראללה. האשם ספי א-דין עצמו נהרג בתקיפה ישראלית ב-3 באוקטובר. בעקבות הריגתם, מונה זמנית מוחמד רזא פלאח זאדה, קצין ממשמרות המהפכה האסלאמית של איראן, כממלא מקום, ובחודש נובמבר הוכרז נעים קאסם כמזכ\"ל חזבאללה.",
    "pageid": 1318
  },
  {
    "title": "חיים כץ",
    "extract": "חיים כץ (נולד ב-21 בדצמבר 1947) הוא פוליטיקאי ישראלי המכהן כשר התיירות, כשר הבינוי והשיכון, כשר הבריאות וכשר הרווחה והביטחון החברתי מטעם מפלגת הליכוד. בנוסף, מכהן גם כיושב ראש מרכז הליכוד. בשנים 2015–2019 כיהן כשר העבודה, הרווחה והשירותים החברתיים. בנוסף, שימש כץ יושב ראש ארגון העובדים של התעשייה האווירית, עד למינויו לשר בשנת 2015.",
    "pageid": 33823
  },
  {
    "title": "חיל הגנת הגבולות",
    "extract": "חיל האיסוף הקרבי והגבולות הוא חיל קרבי בצה\"ל הכפוף לזרוע היבשה. תפקידו לבנות את כוחות ההגנה הייעודיים והאיסוף הקרבי ביבשה למשימת ההגנה והתמרון, להגן על גבולות ישראל בפעילות הביטחון השוטף ובמצבי חירום ומלחמה, ולהכווין את בניין הכוח להגנת הגבולות בפיקודים המרחביים בחזיתות השונות.\nהחיל כולל תחתיו חמישה גדודי חי\"ר גבולות מעורבים: קרקל, אריות הירדן, ברדלס, לביאי הבקעה ופנתר, וחמישה גדודי איסוף ותקיפה גזרתיים, המורכבים מלוחמי ולוחמות איסוף קרבי המבצעים פעילות מבצעית לאיסוף קרבי באמצעות אמל\"ח ייחודי ומתקדם קרקעי ועילי ומערך תצפיתניות ובקא\"סיות האמונות על האיסוף הגזרתי הנשלט מחמ\"לים.\nמערך הגששים בצה\"ל ובית הספר לגששים\nמערך הגנת היישוב ומחלקות ההגנה בכלל היישובים במרחב הצבאי והעורף הצבאי בגבולות ומערך ההגמ\"ר במפקדות החטמ\"ר והאוגמ\"ר.\nלחיל בית ספר למקצועות האיסוף הקרבי והגנת הגבולות (בהל\"ג) במחנה סיירים בערבה\nלחיל ענף איסוף קרבי במרכז לאימוני יבשה בצאלים המאמן וחונך את יחידות המילואים של האיסוף הקרבי ביבשה מרמת החטיבה והאוגדה.\nמפקד חיל האיסוף הקרבי והגנת הגבולות הנוכחי הוא תת-אלוף דביר אדרי.",
    "pageid": 1540909
  },
  {
    "title": "חץ 3",
    "extract": "חץ 3 הוא טיל נגד טילים אקסו-אטמוספירי שמיועד ליירט טילים בליסטיים בחלל כחלק ממערכת הנשק חץ. הטיל פותח במפעל מלמ של התעשייה האווירית לישראל.\nהיכולת ליירט מחוץ לאטמוספירה מקטינה את הסכנה שראש הקרב, חומרי לחימה כימיים או ביולוגיים או שרידי הטיל, יתפזרו מעל שטח ישראל. מערכת 'חץ 3' היא הנדבך העליון במערך ההגנה הרב-שכבתית של ישראל כך שבהינתן תרחיש של כישלון יירוט על ידה יתאפשרו ניסיונות יירוט נוספים על ידי הנדבכים התחתונים של המערכת. מכ\"ם המערכת הוא \"אורן אדיר\" מתוצרת \"אלתא מערכות\". על פי הערכת יושב ראש סוכנות החלל הישראלית, יצחק בן ישראל, חץ 3 מסוגל ליירט גם לוויינים, יכולת השמורה לקומץ מדינות בעולם.\nבניסוי שנערך ב-2019 הוכח כי המערכת מסוגלת ליירט בחלל החיצון טילים בליסטיים בעלי ראש קרב גרעיני מתפצל לפני התפצלות ראש הקרב.\nה\"חץ 3\" רשם יירוט בכורה מבצעי ראשון במלחמת חרבות ברזל ב-9 בנובמבר 2023 בו השמיד טיל בליסטי ששיגרו החות'ים לעבר אילת.",
    "pageid": 669219
  },
  {
    "title": "טיסה 522 של הליוס איירווייז",
    "extract": "טיסה 522 של הליוס איירווייז (HCY 522 או ZU522) הייתה טיסה מסחרית וסדירה של חברת התעופה הקפריסאית הליוס איירווייז . ב-14 באוגוסט 2005 בשעה 12:05 מטוס הבואינג 737-31S שהפעיל את הטיסה התרסק בהרים שמצפון לעיר מרתון שביוון; צוותי החילוץ איתרו את השברים ליד גראמטיקו, קהילה הנמצאת כ-40 קילומטרים מצפון מזרח לאתונה. כל 121 הנוסעים ואנשי הצוות נספו.",
    "pageid": 249884
  },
  {
    "title": "י\"ג בכסלו",
    "extract": "י\"ג בכסלו הוא היום השלושה עשר בחודש השלישי \nבשנה העברית, למניין החודשים מתשרי, והיום השלושה עשר בחודש התשיעי \nלמניין החודשים מניסן.\nעל פי הלוח העברי הקבוע, פרשת בר המצוה של ילד שנולד בי\"ג כסלו היא תמיד פרשת וישלח.",
    "pageid": 262710
  },
  {
    "title": "יגאל אלון",
    "extract": "יִגְאָל אַלּוֹן (פַּיְיקוֹביץ'; 10 באוקטובר 1918, ד' בחשוון תרע\"ט – 29 בפברואר 1980, י\"ב באדר תש\"ם) היה איש צבא ופוליטיקאי ישראלי שהיה מפקד הפלמ\"ח, ממפקדי צה\"ל במלחמת העצמאות בדרגת אלוף, מראשי מפלגת העבודה, ראש ממשלת ישראל בפועל (במשך 19 יום), חבר הכנסת, סגן ראש הממשלה ושר בממשלות ישראל.\nאלון, יליד מֶסְחָה (כפר תבור), שהגן על שדות המושבה עוד מנעוריו, הצטרף לקיבוץ גינוסר ולתנועת העבודה, שהייתה עבורו שינוי אידאולוגי מבית גידולו. בימי המרד הערבי התגייס ל\"הגנה\" כנוטר וכלוחם פו\"ש ולאחר מכן לפלמ\"ח, שם התבלט כמפקד פלוגה ומפקד יחידת מסתערבים בסוריה, והגיע לפיקוד הפלמ\"ח כתלמידו של יצחק שדה וכמגשים חזונו. כמפקד בפלמ\"ח עסק בהגדלת הארגון, בארגונו בגדודים ובעידוד חבריו בתקופה קשה לארגון, אל מול הגיוס לצבא הבריטי במלחמת העולם השנייה. במסגרת תנועת המרי העברי לאחר המלחמה תכנן ופעל בפעולות מכריעות, דוגמת ליל הגשרים, ופעולות נגד חסימת נתיבי העפלה לארץ ישראל. במלחמת העצמאות פיקד על המבצעים לכיבוש הגליל, לוד ורמלה, עמד בראש חזית הדרום ופיקד על כיבוש כל הנגב עד אילת. הוא היה טקטיקן מוכשר, דגל בהפתעת האויב בדרכים עקיפות ובלתי צפויות והיה מוכן לקחת סיכונים לשם כך.\nלאחר שחרורו הכפוי מצה\"ל על ידי ראש ממשלת ישראל, דוד בן-גוריון, וכשהוא עטור בתהילת המלחמה ונתפס כמייצג בולט של דור תש\"ח, החל את דרכו הפוליטית – תחילה הצטרף לתנועת אחדות העבודה – ולאחר מכן דחף לאיחודה עם מפא\"י וליצירת מפלגת העבודה. עם השנים הגיע לתפקידים בכירים כסגן ראש הממשלה, שר החינוך ושר החוץ, הציג תוכנית מדינית ראשונה לעתיד השטחים בשם \"תוכנית אלון\" והיה שותף במגעים שהובילו להסכם ביניים מול מצרים. למרות כל אלה, הוא נחשב למי שהחמיץ את הפסגה. דוגמה בולטת לכך הייתה אי-מינויו לתפקיד שר הביטחון לפני מלחמת ששת הימים, למרות רצונם של ראשי מדינת ישראל, לטובת יריבו הפוליטי משה דיין. לאחר המהפך הפוליטי, כשהחל את המרוץ לראשות מפלגת העבודה, נפטר במפתיע בגיל 61.",
    "pageid": 9302
  },
  {
    "title": "יואב רוטמן",
    "extract": "יואב רוטמן (נולד ב-24 בפברואר 1995) הוא שחקן טלוויזיה, תיאטרון וקולנוע ישראלי.",
    "pageid": 1207426
  },
  {
    "title": "יומני הערפד",
    "extract": "יומני הערפד (באנגלית: The Vampire Diaries) היא סדרת טלוויזיה אמריקאית מסוגת דרמה על-טבעית שנוצרה על ידי קווין ויליאמסון וג'ולי פלק, המבוססת על סדרת ספרים באותו שם מאת ליסה ג'יין סמית'.",
    "pageid": 790718
  },
  {
    "title": "יוסף חיים אוחנה",
    "extract": "יוסף חיים אוחנה (נולד ב-10 בספטמבר 2000) הוא אזרח ישראלי שנחטף לרצועת עזה במהלך טבח שבעה באוקטובר. כעבור 738 ימים בשבי (כשנתיים), הוא שוחרר משבי חמאס ב-13 באוקטובר 2025 במסגרת הסכם שחרור החטופים השלישי.",
    "pageid": 2487005
  },
  {
    "title": "יחידת מיתר",
    "extract": "יחידת מיתר (יחידה 427) היא יחידת איסוף והשמדה מסווגת, הפועלת תחת עוצבת קלע דוד שבאוגדה 98. בהגדרה הרשמית שלה היא יחידה בעלת ייעוד מסווג בעולמות איסוף מודיעין והשמדת מטרות איכות מעבר לקווי האויב, מתוכה התפתחה יחידת מגלן.",
    "pageid": 444755
  },
  {
    "title": "יעקב",
    "extract": "יַעֲקֹב, המכונה במסורת היהודית יַעֲקֹב אָבִינוּ, ונקרא גם יִשְׂרָאֵל, הוא דמות מקראית, השלישי בשלושת האבות, בנם של יצחק ורבקה ונכד לאברהם ושרה. אחיו התאום של עשו, ואביהם של שבטי ישראל.\nתולדות חייו מסופרים במקרא, ותופסים נתח גדול מספר בראשית, בפרקים כ\"ה–נ'.\nעל פי המסורת היהודית יעקב נולד בערב חג סוכות בשנת ב'ק\"ח (1653 לפנה\"ס), ונפטר בערב סוכות בשנת ב'רנ\"ה (1506 לפנה\"ס) בגיל 147.\nחלק ממדרשי חז\"ל מתייחסים ליעקב ועשו כאל אבות-טיפוס של לאומים. יעקב מייצג את עם ישראל ועשו את אדום, או לחלופין התנהגות טיפוסית של חייל רומאי (שכן בתקופות מאוחרות זיהו את אדום עם רומא).",
    "pageid": 8589
  },
  {
    "title": "יעקב שחר",
    "extract": "יעקב \"יענקל'ה\" שחר (נולד ב-8 באפריל 1941) הוא איש עסקים ופילנתרופ ישראלי, מבעלי \"מאיר חברה למכוניות ומשאיות\". שחר הוא בעליו ונשיאו של מועדון הכדורגל מכבי חיפה מאז שנת 1992.",
    "pageid": 61239
  },
  {
    "title": "יריב לוין",
    "extract": "יריב גדעון לוין (נולד ב־22 ביוני 1969, ז' בתמוז ה'תשכ\"ט) הוא פוליטיקאי ישראלי המכהן כסגן ראש ממשלת ישראל וכשר המשפטים, כשר לשירותי דת, כשר העבודה וכשר ירושלים ומוסרת ישראל וחבר הכנסת מטעם סיעת הליכוד. בעבר שימש כיו\"ר הכנסת, שר התיירות, השר לביטחון פנים, יו\"ר הקואליציה, יו\"ר ועדת החוץ והביטחון ויו\"ר ועדת הכנסת. לוין הוא עורך דין במקצועו.",
    "pageid": 636609
  },
  {
    "title": "לברון ג'יימס",
    "extract": "לֶבְּרוֹן רֵיימוֹן גֵ'יימְס (באנגלית: .LeBron Raymone James Sr; נולד ב-30 בדצמבר 1984) הוא כדורסלן אמריקאי המשחק בעמדת הסמול פורוורד בקבוצת לוס אנג'לס לייקרס מליגת ה-NBA ובנבחרת ארצות הברית בכדורסל. ג'יימס נמצא במקום הראשון ברשימת הקלעים המובילים בתולדות ה-NBA. ובמקום הראשון ברשימת הקלעים המובילים בתולדות פלייאוף ה-NBA. הוא זכה ארבע פעמים בתואר MVP של סדרת הגמר ב-NBA, והיחיד שעשה זאת בשלוש קבוצות שונות. נודע בכינוי קינג ג'יימס (King James – המלך ג'יימס).\nכבר בתקופת לימודיו בבית הספר התיכון ניבאו לו קריירה מוצלחת ב-NBA. כשהיה בן 18 בלבד הוא נבחר בבחירה מספר 1 בדראפט 2003, ועוד לפני משחק הבכורה שלו חתם על חוזה חסות עם נייקי בשווי 90 מיליון דולר. הוא זכה בתואר רוקי השנה בעונת 2003/2004, ומאז 2005 נכלל כל עונה באחת מחמישיות העונה ב-NBA והשתתף בקביעות במשחק האולסטאר. במהלך שבע שנותיו בקליבלנד, ג'יימס היה שחקן ההתקפה המרכזי של הקבוצה, והוביל את הקבוצה להופעות רצופות בפלייאוף בין השנים 2006–2010. בשנת 2007 העפילה קליבלנד עד לגמר האזור המזרחי של ה-NBA לראשונה מאז 1992, ולסדרת הגמר הכללית לראשונה בתולדות הקבוצה, שבה הפסידה לסן אנטוניו ספרס (0–4). הוא זכה בתואר ה-MVP של העונה הסדירה ב-2009, ב-2010, ב-2012 וב-2013, והגיע למקום השני בבחירות ל-MVP ב-2006.\nב-2010 עבר למיאמי היט, שאותה הוביל לארבעה גמרים רצופים לצד כריס בוש ודוויין וייד, כאשר בשניים מהם, בשנים 2012 ו-2013, הוביל אותה לזכייה באליפות ה-NBA תוך שהוא מוכתר פעמיים ל-MVP של סדרת הגמר, בנוסף להיותו ה-MVP של העונה הסדירה בשתי עונות אלו. ב-2014 חזר ג'יימס לקליבלנד קאבלירס, הוביל אותה ארבע פעמים ברציפות לסדרת הגמר, ולאליפות ראשונה בתולדות המועדון בשנת 2016, תוך שהוא מוכתר ל-MVP של סדרת הגמר. ב-2018 עבר ללוס אנג'לס לייקרס, ובשנת 2020 זכה איתה באליפות ה-NBA, והוכתר ל-MVP של סדרת הגמר.\nג'יימס שיחק בנבחרת ארצות הברית בכדורסל, עמה זכה במדליות ארד באולימפיאדת אתונה 2004 ובאליפות העולם 2006, וכן במדליות זהב באולימפיאדת בייג'ינג 2008, אולימפיאדת לונדון 2012 ובאולימפיאדת פריז 2024, בה זכה גם בתואר ה-MVP.\nבמשך הקריירה התמיד ג'יימס בהפגנת ממוצעים גבוהים בכמעט כל אספקט של המשחק, ולפיכך שבר שיאים רבים, לרבות השחקן הצעיר ביותר לחצות את רף 10,000, 20,000, 30,000 ו-40,000 הנקודות בקריירה. ג'יימס משחק בדרך כלל בעמדות הסמול פורוורד או הפאוור פורוורד, אך בעת הצורך יכול לשחק בכל העמדות. הישגיו האישיים והקבוצתיים של ג'יימס קיבעו את מעמדו כאחד הכדורסלנים הטובים ביותר בכל הזמנים.",
    "pageid": 128560
  },
  {
    "title": "לד זפלין",
    "extract": "לד זפלין (באנגלית: Led Zeppelin) הייתה להקת הארד רוק בריטית, שמנעד יצירותיה נע בין הארד רוק, בלוז רוק, פולק רוק והבי מטאל. הלהקה הוקמה בשנת 1968 והתפרקה בשנת 1980. הלהקה הורכבה מהסולן רוברט פלאנט, הגיטריסט ג'ימי פייג', הבסיסט והקלידן ג'ון פול ג'ונס והמתופף ג'ון בונהם.\nבמרבית שנות פעילותה, היה פייג' אמון על הלחנת השירים בעוד פלאנט היה אחראי במרבית המקרים על כתיבת המילים. בשנותיה האחרונות, גברה השפעתו של ג'ונס על הליך היצירה, בדגש על שימוש בעיבודים הכוללים שימוש בקלידים ובשילובים של מוזיקה אקספרימנטלית.\nלאורך 12 שנות פעילותה, בהן הוציאה שמונה אלבומי אולפן, זכתה הלהקה להצלחה מסחרית גדולה, כשמכרה למעלה מ-200 מיליון אלבומים, נתון אשר מיקם אותה במקום השלישי ברשימת האמנים המצליחים בהיסטוריה בארצות הברית. נחשבת ביחד עם בלאק סאבאת' ודיפ פרפל לאחת ממייסדות זרם ההבי מטאל.\nבשנת 1969, הוציאה הלהקה את שני אלבומיה הראשונים - \"Led Zeppelin ו-\"Led Zeppelin II\". כעבור שנה יצא אלבומה השלישי \"Led zeppelin III\".\nבשנת 1971, הוציאה הלהקה את אלבום האולפן הרביעי שלה \"Led Zeppelin\" IV, שכלל בין היתר את השיר \"Stairway To Heaven\", שנחשב לאחד משירי הרוק המפורסמים בכל הזמנים.\nלאחר כשנתיים הפסקה, יצא בשנת 1973 אלבומה החמישי של הלהקה \"Houses of the Holy\". בשנת 1975, הוציאה הלהקה את אלבומה השישי \"Physical Graffiti\". את אלבומיה האחרונים - \"Presence\" ו-\"In Through the Out Door\" הוציאה הלהקה בשנת 1976 ו-1979 בהתאמה.\nבסוף שנות ה-70, החלה דעיכה בתפוקה המוזיקלית של הלהקה ובכמות הופעותיה, שהגיעה לשפל עם מותו של בונהם בשנת 1980 ופירוקה של הלהקה בהמשך אותה שנה.\nבשנת 1995, נכנסה הלהקה ל\"היכל התהילה של הרוקנרול\".\nהלהקה דורגה במקום ה-14 ברשימת \"100 האמנים הגדולים בכל הזמנים״ של מגזין המוזיקה \"רולינג סטון\"'.",
    "pageid": 21687
  },
  {
    "title": "מוטי שטיינמץ",
    "extract": "ישראל ברוך מרדכי (מוטי) שטיינמץ (נולד בה' בתמוז ה'תשנ\"ב, 5 ביולי 1992) הוא זמר חרדי-חסידי ישראלי בולט המכונה \"אמן הרגש\". שר מוזיקה חסידית ובעיקר שירי רגש, נשמה והתעוררות.",
    "pageid": 1528529
  },
  {
    "title": "מין אנאלי",
    "extract": "מין אנאלי הוא פעילות מינית הכוללת גירוי של פי הטבעת והרקטום (בלטינית: Anus).‏ במקרים רבים משמש המונח לתיאור פרקטיקה מינית המשלבת החדרה של הפין או של אביזר מין לתוך פי הטבעת של השותפה או השותף למגע המיני. המונח \"מין אנאלי\" עשוי לתאר כל גירוי מיני של האזור האנאלי – גירוי המתבצע באמצעות היד והאצבעות, באמצעות מין אוראלי או כמשגל אנאלי. מין אנאלי עשוי להיות הדרך העיקרית ליחסי מין, או להילוות לדרכים אחרות של גירוי מיני. על אף שמין אנאלי נתפס לעיתים כייחודי להומוסקסואלים, אין כך הדבר, וזוגות הטרוסקסואלים מתנסים בו אף הם; במחקר שנערך בשנת 2009 בקרב סטודנטים בארצות הברית, רובם הטרוסקסואלים, העיד אחד מכל ארבעה נחקרים כי התנסה במין אנאלי.\nבשל ריבוי כלי דם באזור פי הטבעת, הוא רגיש במיוחד למגע ונחשב לאזור אֵרוֹגני (רגיש לגירוי מיני). נשים וגברים רבים רואים במין אנאלי פעולה מענגת ומהנה, ואף יכולים להגיע באמצעותו לאורגזמה (אצל גברים – דרך גירוי של בלוטת הערמונית, ואצל נשים – בשילוב של גירוי הדגדגן וגירוי פנימי של נקודת ג'י על ידי גירוי הדופן האחורי של הנרתיק); ואולם יש שנרתעים ממנו ומחשיבים אותו ללא-נעים ואף למכאיב ביותר. בקרב גברים המקיימים מין אנאלי, בין עשירית לרבע מדווחים על כאב מסוים באופן קבוע, וכשני שלישים מדווחים שכאב זה בעת חדירה הוא הבעיה העיקרית בחיי המין שלהם. בקרב נשים, חלקן מדווחות כי מין אנאלי נמנה עם הפרקטיקה המינית שהכי פחות מועדפת עליהן, בעקבות סוגיית הכאב. נמצא שחוויית הכאב מושפעת באופן ניכר מגורמים פסיכולוגיים, וכן מטכניקה. מאחר שהקרום הרירי של הרקטום מייצר מעט מאוד חומר סיכה טבעי, נהוג להשתמש בעת משגל אנאלי בחומר סיכה.\nמין אנאלי נחשב למגע מיני הנושא סיכונים משמעותיים; מין אנאלי לא-מוגן (ללא שימוש בקונדום) הוא המסוכן ביותר מבין כל הצורות של יחסי מין. הסיכונים נובעים מהפגיעוּת של הרקמות: חדירה אנאלית עלולה לגרום לקרע ולדימום של הרקמות הרכות ולפגוע בשרירי הרקטום. בנוסף, מין אנאלי יכול לגרום להעברה של מחלות מין.\nכמו מין אוראלי, גם מין אנאלי נחשב בישראל מבחינת הדין הפלילי ל\"מעשה סדום\", שלעניין סימן ה' בחוק העונשין העוסק בעבירות מין, מוגדר כ\"החדרת איבר מאברי הגוף או חפץ לפי הטבעת של אדם, או החדרת איבר מין לפיו של אדם.\" לפי סעיף זה, כאשר פעולה זו נעשית בקטין מתחת לגיל 16, או שלא בהסכמה, או תוך ניצול יחסי מרות, היא מהווה עבירה פלילית. המונח \"מעשה סדום\" משמש לעיתים גם ככינוי גנאי לביצוע יחסי מין שלא לצורכי רבייה, ושימוש זה נגזר ממקורות נוצריים. במדינות רבות יש הגבלות על מין אנאלי, או על כל מין \"שלא כדרך הטבע\". מקור החוקים האלו בהשקפה שרק משגל מהסוג המאפשר רבייה הוא לגיטימי.",
    "pageid": 861219
  },
  {
    "title": "נתניה",
    "extract": "נְתַנְיָה היא עיר במחוז המרכז בישראל, השישית באוכלוסייתה בערי מדינת ישראל. המקום נוסד על ידי קבוצת בני בנימין בשנת 1929 כיישוב לבני המושבות ופועלי הפרדס, והוכרז כעיר בשנת 1948. נתניה נקראת גם \"בירת השרון\", על שום היותה העיר הגדולה ביותר באזור השרון, וכן \"עיר היהלומים\", בשל תעשיית היהלומים המפותחת שהתקיימה בה בעבר.\nהעיר שוכנת במישור החוף (מחוז מרכז) לחופי הים התיכון, על אדמת כורכר. חוף הים מאופיין בצוקי כורכר גבוהים לאורך כל רצועת החוף של העיר, פרט לחלקה הדרומי ביותר – שכונת פולג ועיר ימים.\nהעיר קרויה על שם הנדבן נתן שטראוס, והיא העיר הגדולה ביותר בישראל ששמה מנציח אדם.",
    "pageid": 7757
  },
  {
    "title": "ספר חנוך א'",
    "extract": "ספר חנוך א' (בגעז: መጽሐፈ ሄኖክ, בתעתיק: מֶצְחֶפֶה הֵנוֹךְּ) הנקרא גם חנוך החבשי, הוא אחד מן הספרים החיצוניים לתנ\"ך, אשר נכתב ככל הנראה בארץ ישראל במאה ה-3 לפני הספירה בידי מחבר יהודי יחיד או קבוצת מחברים בשפה הארמית. הוא לא נכנס לקאנון התנ\"כי ועל כן נחשב לספר חיצוני. הספר נקרא על שם חנוך, הדמות המקראית מספר בראשית.",
    "pageid": 99615
  },
  {
    "title": "עברית",
    "extract": "עִבְרִית היא שפה שמית, ממשפחת השפות האפרו-אסייתיות, הידועה כשפתם של היהודים ושל השומרונים. היא שייכת למשפחת השפות הכנעניות והשפה הכנענית היחידה המדוברת כיום. העברית היא שפתה הרשמית של מדינת ישראל. עברית חודשה כשפה מדוברת במאה ה-19, והיא השפה היחידה בעולם שעברה תהליך מוצלח של תחייה לשונית. השפה העיקרית שבפועל מדוברת בישראל, היא עברית מודרנית.",
    "pageid": 625
  },
  {
    "title": "פרשת טוביאנסקי",
    "extract": "פרשת טוביאנסקי היא סיפור הוצאתו להורג של קצין צה\"ל, מאיר טוביאנסקי (20 במאי 1904 – 30 ביוני 1948), שהואשם על לא עוול בכפו, כפי שהתברר לאחר מעשה, בבגידה נגד ישראל, במהלך מלחמת העצמאות. הוא הועמד בפני בית דין שדה, הורשע והוצא להורג בהחלטה יחידה מסוגה בתולדות מדינת ישראל.",
    "pageid": 17746
  },
  {
    "title": "פרשת פי. דידי",
    "extract": "פרשת פי. דידי עוסקת במעצר וכתבי האישום שהוגשו כנגד הראפר שון קומבס בספטמבר 2024, אשר בעקבותיהם הופצו שמועות ותאוריות קונספירציה רבות עליו ועל סלבריטאים אחרים בתעשיית הבידור והמוזיקה ההוליוודית. קומבס היה ידוע באורח חיים פרוע ובקיום מסיבות גדולות, מבוקשות ופרועות שמשכו אליהן זמרים וידוענים רבים. לפי כתב האישום הוא ניצל מסיבות אלה כדי לקדם סחר במין, חטיפה וסחיטה של מאות קורבנות.\nהממשל הפדרלי תבע את קומבס בתביעה פלילית בגין עבירות של סחר בבני אדם למטרות מין, חטיפה, סחיטה, והסעת אנשים לשם זנות. משרד המשפטים טוען כי קומבס השתמש בעסקיו למטרות של סחר מין וחטיפה, ולאחר מכן איים על הקורבנות כדי לטשטש את פשעיו. בכתב האישום נטען כי הסיע עובדות מין להשתתף ב\"מפגשים מיניים\", אותם צילם בחשאי, כדי להבטיח שהמשתתפים האחרים ישמרו על שתיקה. נטען שקומבס השתמש בסרטונים מהאירועים כדי להבטיח שהקורבנות לא ידברו על הנעשה.\nהתביעה מתארת את מסיבות ה\"פריק-אוף\" שהוא ארגן כ\"מרתון של הפקות מיניות שבהן היו מעורבות נשים שנכפה עליהן סקס להנאתם של קומבס ואחרים\". באם יורשע, קומבס צפוי לעונש מינימום של 15 שנות מאסר ומקסימום של מאסר עולם. הוא נאשם בתבנית קבועה של התעללות בנשים ואנשים אחרים, כולל מכות, בעיטות, זריקת חפצים, וגרירת קורבנות. לפי כתב האישום, קומבס היה מארגן \"אירועים מיניים\" שנמשכו ימים, בהם הכריח קורבנות להשתתף וכי הם קיבלו סמים כמו קטמין, אקסטזי, ו-GHB. עוד נטען כי קומבס איים על הקורבנות ושלט בהן באמצעות אלימות והבטחות לתגמול או עונש כלכלי. החוקרים תפסו כלי נשק בביתו של קומבס, כולל רובים ומחסניות מיוחדות. ב-1 באוקטובר 2024 דווח בוושינגטון פוסט כי צוות של עורכי דין מכין תיקים עבור 120 תביעות נוספות, על תקיפות שהתרחשו בין שנת 2000 ל-2020. התובעים הם גברים ונשים כאחד, 25 מהם קטינים. בחלק מהתביעות מופיעים גם נאשמים נוספים.",
    "pageid": 2381492
  },
  {
    "title": "צ'כיה",
    "extract": "צֶ'כְיָה, או בשמה הרשמי: הָרֶפּוּבְּלִיקָה הַצֵּ'כִית (בצ'כית: ‏‏Ⓘ‏), היא מדינה במרכז אירופה – ללא מוצא לים. היא גובלת בצפונה בפולין, במערבה בגרמניה, בדרומה באוסטריה ובמזרחה בסלובקיה. היא מורכבת משני אזורים עתיקים בשם בוהמיה ומוראביה וחלקים מאזור שלזיה. בירתה של המדינה, והעיר הגדולה ביותר בה, היא פראג. במרץ 1999 הצטרפה הרפובליקה הצ'כית לברית נאט\"ו ובמאי 2004 הפכה לחברה באיחוד האירופי.\nבשטחה של צ'כיה התקיימו בימי הביניים הממלכות הסלאביות של בוהמיה ומוראביה. לאחר מכן הייתה נתונה לשלטון בית הבסבורג, והיוותה חלק מן האימפריה הרומית הקדושה ומאוחר יותר מן האימפריה האוסטרו-הונגרית. אחרי מלחמת העולם הראשונה השתחררה מהשלטון האוסטרי ויחד עם סלובקיה, שכנתה ממזרח, הייתה למדינה פדרטיבית עצמאית שנקראה צ'כוסלובקיה, אשר בה הייתה צ'כיה הרכיב הדומיננטי. במלחמת העולם השנייה נכבשה בידי גרמניה הנאצית. לאחר המלחמה הפכה שוב לחלק מצ'כוסלובקיה, שבה כוּנן משטר סוציאליסטי הנתון לשליטתה של ברית המועצות. ב-1989, בעקבות קריסת ברית המועצות, נפל המשטר הקומוניסטי בצ'כוסלובקיה, וכעבור זמן קצר התפרקה המדינה בהסכמה לשני מרכיביה, צ'כיה וסלובקיה, שהפכו למדינות עצמאיות ב-1993. בצ'כיה מתקיים משטר דמוקרטי פרלמנטרי יציב. כלכלתה היא כלכלת שוק חופשי מפותחת, מהמצליחות שבין מדינות הגוש הקומוניסטי לשעבר.\nאוכלוסיית צ'כיה הומוגנית למדי, וברובה הגדול מורכבת מבני העם הצ'כי, עם סלאבי מערבי, הדובר את השפה הצ'כית.",
    "pageid": 13491
  },
  {
    "title": "רוי מילר",
    "extract": "רוי מילר (נולד ב-14 באוקטובר 1979) הוא שחקן קולנוע, תיאטרון וטלוויזיה ישראלי.",
    "pageid": 1154497
  },
  {
    "title": "רחל המשוררת",
    "extract": "רחל בְּלוּבְשְׁטֵיין סלע (י\"ט בתשרי ה'תרנ\"א, 2 באוקטובר 1890 – כ\"ט בניסן ה'תרצ\"א, 16 באפריל 1931), המוכרת בשם העט \"רחל\" (בספרות העברית: רחל המשוררת), הייתה מהמשוררות הבולטות בשירה העברית הקלאסית המחודשת.",
    "pageid": 7382
  },
  {
    "title": "שלמה ארצי",
    "extract": "שלמה חיים ארצי (נולד ב־26 בנובמבר 1949) הוא זמר־יוצר, מוזיקאי, מלחין, פזמונאי, מפיק מוזיקלי, מחזאי, שחקן, שדרן רדיו ובעל טור ישראלי, נשיא עמותת \"צימאון\". חתן פרס אקו\"ם (2009) ופרס אמ\"י למפעל חיים (2021). ארצי, מחלוצי הרוק הישראלי, נחשב לאחד המוזיקאים המשפיעים והחשובים ביותר בתרבות הישראלית.\nדרכו המוזיקלית החלה בלהקה שהקים כנער בתנועת הצופים ולאחר מכן כסולן בלהקת חיל הים, שם פרץ לתודעה עם זכייתו בפסטיבל הזמר והפזמון 1970. מאז, ראתה הקריירה המוזיקלית שלו עליות ומורדות. בשנותיו הראשונות הוציא מספר אלבומים וזכה להצלחה רבה, שהגיעה לשיאה עם בחירתו כנציג ישראל באירוויזיון 1975. עם זאת, שני אלבומיו הבאים נכשלו מבחינה מסחרית. בשנת 1978, כפסע מוויתור על קריירה מוזיקלית, ביקש להוציא אלבום אחד אחרון, \"גבר הולך לאיבוד\", ולהפיקו בעצמו לפי ראות עיניו. אלבום זה ואלבומיו הבאים זיכו את ארצי בהכרה ובפופולריות מחודשת אשר נמשכת עד לעשור השלישי של המאה ה-21.\nארצי נבחר להיות חתן פרס ישראל לזמר עברי בשנת 2023, אך סירב לקבלו על רקע המחלוקת בעניין הרפורמה המשפטית בישראל.",
    "pageid": 4550
  },
  {
    "title": "שלמה קרעי",
    "extract": "שלמה קַרְעי (נולד ב-6 באפריל 1982, י\"ג בניסן ה'תשמ\"ב) הוא שר התקשורת וחבר הכנסת מטעם הליכוד. רואה חשבון ודוקטור להנדסת תעשייה וניהול בהכשרתו. שימש כמרצה באוניברסיטת בר-אילן.",
    "pageid": 1675735
  },
  {
    "title": "שקל חדש",
    "extract": "שקל חדש או שקל ישראלי (בראשי תיבות: ש\"ח, סמל: ₪, בערבית: شيكل جديد או شيكل إسرائيلي) הוא ההילך החוקי של מדינת ישראל. שטרות ומטבעות של השקל החדש הוכנסו למחזור לראשונה ב-4 בספטמבר 1985, במסגרת תוכנית הייצוב הכלכלית של 1985, אולם המעבר הסופי, שכלל נקיבת מחירים בשקל חדש, נקבע ל-1 בינואר 1986. השקל החדש החליף את המטבע הקודם, השקל, לפי שער המרה של 1,000 שקלים = שקל חדש אחד. השקל החדש מחולק ל-100 אגורות. המעבר לשקל החדש נעשה בהתאם לחוק מטבע השקל החדש, התשמ\"ה-1985.\nהמעבר לשקל החדש פחות מחמש שנים לאחר תחילת הנפקת השקל הישן נדרש כדי להתמודד עם התפרצות האינפלציה בישראל באותן שנים שהגיעה בשנת 1984 לכמעט 400% . מאותה סיבה יחס ההמרה של 1:1000 היה גדול פי מאה מאשר יחס ההמרה בין השקל הישן לבין מטבע הלירה הישראלית שקדמה לו ושהומרה ביחס של 1:10.\nהשקל החדש מסומן באמצעות הסימן ₪, שבא משמאל למספר.\nהסימון הרשמי של השקל על-פי תקן ISO 4217 הוא ILS (‏Israeli Shekel), אם כי במקרים רבים מסמנים אותו גם בראשי התיבות של שמו באנגלית – NIS (‏New Israeli Shekel).\nהחל מ-26 במאי 2008 השקל החדש הוא מטבע בר-המרה, לאחר שישראל צורפה באופן רשמי למערכת הסליקה הבין-לאומית.\nב-23 בדצמבר 2017 פורסם כי במשרד האוצר מעוניינים לקדם הנפקת מטבע דיגיטלי על ידי בנק ישראל – \"שקל דיגיטלי\", במטרה להגביל את השימוש בכסף מזומן, וכך לצמצם את פעילות השוק האפור. אולם עד סוף 2024 הדבר לא נעשה.",
    "pageid": 391746
  },
  {
    "title": "תוכנית ההתנתקות",
    "extract": "תוכנית ההתנתקות הייתה תוכנית ישראלית לפינוי חד צדדי של כל ההתנחלויות וכוחות צה\"ל מרצועת עזה, ומאזור צפון השומרון לגבולות הקו הירוק. ההתנתקות בוצעה בקיץ 2005, תחת ממשלת ישראל השלושים בראשותו של אריאל שרון יושב ראש הליכוד.\nההתנתקות הוצעה על ידי שרון בשנת 2003, אומצה על ידי הממשלה ב-2004 ואושרה כחוק על ידי הכנסת בפברואר 2005. באוגוסט וספטמבר 2005 התרחש הפינוי בפועל – צה\"ל ומשטרת ישראל פינו במשך מספר ימים מתנחלים שסירבו לפנות את בתיהם מרצונם ולקבל את חבילות הפיצויים הממשלתיות. פינוי כל תושבי ישראל, הריסת מבני המגורים הישראלים ופינוי כוחות הביטחון מרצועת עזה הושלמו עד 12 בספטמבר 2005. פינוי ופירוק ארבע ההתנחלויות בצפון הגדה המערבית הושלמו עשרה ימים לאחר מכן. למעלה מ-8,000 מתנחלים מ-21 ההתנחלויות ברצועת עזה פונו והועברו לשטח ישראל.\nשרון נימק את התוכנית בסיבות ביטחוניות וכלכליות. דב ויסגלס, שהיה עוזר בכיר לשרון – הסביר שהתכנית נהגתה על רקע שחיקה בין-לאומית ופנימית של ישראל במהלך האינתיפאדה השנייה, ובמטרה לעצור את התהליך המדיני.\nתוכנית ההתנתקות הייתה שנויה במחלוקת, כשבסקרי דעת קהל עלה באופן עקבי שהציבור תומך ברובו בתוכנית – סקרים הראו תמיכה בתוכנית של כ-50%–60% מהציבור הישראלי, והתנגדות של כ-30%–40%. התכנית עמדה בניגוד להצהרותיו של שרון לפני הבחירות לכנסת השש עשרה שנערכו בינואר 2003. שרון העמידה למשאל בקרב מתפקדי הליכוד, אשר דחו ברוב של כ-60% את התוכנית, אולם למרות תוצאות המשאל, המשיך שרון ביישומה. החוק ליישום התוכנית אושר בקריאה שלישית ב-16 בפברואר 2005 ברוב של 59 תומכים מול 40 מתנגדים ו-5 נמנעים. המאבק הפנימי בליכוד גם אחרי ביצוע התוכנית, הוביל לפרישת שרון מהמפלגה והקמת קדימה בנובמבר 2005, על אף שהוא ניצח בהצבעה במרכז הליכוד בסוגיית הקדמת הפריימריז. בנימין נתניהו, אף על פי שהצביע בעד התוכנית, נבחר לעמוד בראש הליכוד במקומו של שרון.\nשיקום מפוני ההתנתקות לקה במחדלים רבים, וועדת החקירה הממלכתית שדנה בסוגיה מתחה ביקורת קשה על מנהלת ההתנתקות והטיפול במפונים.",
    "pageid": 16802
  },
  {
    "title": "קטגוריה:אלסקה: ערים",
    "extract": "",
    "pageid": 545595
  },
  {
    "title": "אד גין",
    "extract": "אדוארד תאודור גין (באנגלית: Edward Theodore Gein;‏ 27 באוגוסט 1906 – 26 ביולי 1984) נחשב לאחד הרוצחים הידועים לשמצה בארצות הברית.",
    "pageid": 219821
  },
  {
    "title": "אדם",
    "extract": "אדם או אדם נבון (שם מדעי: Homo sapiens, בתעתיק: הוֹמוֹ סָפִּיֶינס, בלטינית: \"הוֹמוֹ\" – אדם, \"סָפִּיֶינס\" – חושב או תבוני) הוא מין של יונק ממשפחת קופי האדם, היחיד שנותר בסוג האדם. האדם ייחודי בעולם החי במוחו הגדול (יחסית לגודל גופו) יותר מכל בעלי החיים: גדול פי שלושה בערך אפילו ממוחות קופי האדם הקרובים אליו ביותר, שימפנזה וגורילה. האדם נבדל מהם גם בהליכתו הזקופה על שתי גפיו האחוריות, בהתאמת זרועותיו ואצבעות ידיו לשימוש מתקדם בכלים, וביכולת הדיבור שלו. הוא מאכלס מגוון עשיר של בתי גידול יבשתיים, יותר מכל בעל חיים אחר, ומשנה את בתי הגידול שלו כך שיתאימו לצרכיו ולמחייתו, ובכך נחשב למין מהנדס סביבה. הוא מתאפיין בתודעה ובהכרה מפותחות, ביכולתו המתקדמת להמציא ולהשתמש באומנות, בטכנולוגיה, במדע, בסמלים מופשטים דוגמת אלו המשמשים בשפה ובכתב, ברעיונות, בדמיונות, באידאולוגיות ובמוסדות חברתיים מורכבים. לאדם יש היכולת לרפלקציה עצמית, דהיינו יכולת התבוננות פנימית וניתוח עצמי. האדם נפוץ כיום בכל יבשות כדור הארץ, והוא חי דרך קבע בכולן למעט באנטארקטיקה.\nבני אדם מודרניים התפתחו לראשונה ביבשת אפריקה לפני כ-200 אלף שנה, ולאחר מכן החלו להתפשט בהדרגה לשאר יבשות העולם הישן, ולאחר מכן גם לאמריקה, תוך החלפה והטמעה של אוכלוסיות אדם קדומות יותר שחיו במזרח התיכון, באירופה ובאסיה. לאורך מרבית הפרהיסטוריה הם חיו כציידים-לקטים, ורק לפני כעשרת אלפי שנים החלו לביית צמחים ובעלי חיים בהיקף נרחב לצורך חקלאות. לפני כחמשת אלפי שנים לכל היותר פיתחו לראשונה כתב, והחלו לתעד את ההיסטוריה שלהם. במאות השנים האחרונות, אפשרו המהפכה התעשייתית וחידושי המדע גידול מהיר באוכלוסיית האנושות, והיא מונה כיום כ-8 מיליארד נפש.\nכל בני-האדם בני-ימינו, וכן בני אדם בעבר אשר היו זהים מבחינה אנטומית לבני אדם בני-ימינו, מסווגים לתת-מין אדם נבון מודרני (Homo sapiens sapiens). סיווג זה נועד להבדילם ממינים נכחדים קרובים אך שונים באנטומיה שלהם, כמו האדם הניאנדרטלי, שמסווג כתת-מין נפרד בתוך המין \"אדם נבון\" או כמין נפרד בסוג אדם (Homo). האדם הנבון המודרני נחשב לתת-המין היחיד ששרד עד ימינו מבין תת-המינים של הומו ספיינס, מבין הסוג הומו ומבין תת-השבט הומינינים.",
    "pageid": 697376
  },
  {
    "title": "אדמונד ג'יימס דה רוטשילד",
    "extract": "הברון אַבְרָהָם בִּנְיָמִין אֶדְמוֹנְד גֵ'יימְס דֶה רוֹטְשִׁילְד מכונה אבי היישוב וגם הנדיב הידוע (Edmond James de Rothschild;‏ 19 באוגוסט 1845, ט\"ז באב ה'תר\"ה – 2 בנובמבר 1934, כ\"ד בחשוון ה'תרצ\"ה) היה יהודי בן לענף הצרפתי של משפחת רוטשילד, נדבן וציוני, תומך עיקרי ביישוב היהודי בארץ ישראל בתקופת העלייה הראשונה. בישראל, הכינוי הברון רוטשילד מתייחס בדרך כלל אליו, אף שהיו ברונים נוספים במשפחת רוטשילד. בין המושבות שתרם להן: ראש פינה, זכרון יעקב, ראשון לציון, פתח תקווה, מזכרת בתיה, כפר תבור, גבעת עדה בנימינה ומושבות החורן. קיבוץ אשדות יעקב הוקם על אדמות שנרכשו על ידי הברון וקרוי על שם בנו, יעקב-ג'יימס. מזכרת בתיה קרויה על שם אימו.",
    "pageid": 8833
  },
  {
    "title": "אוגדת עזה",
    "extract": "עוצבת שועלי האש, המוכרת יותר בשם אוגדת עזה (אוגדה 143), היא אוגדה מרחבית (אוגמ\"ר) של צה\"ל הכפופה לפיקוד הדרום ואחראית על אבטחת הגבול של ישראל עם רצועת עזה. האוגדה כוללת שתי חטיבות – צפונית ודרומית. מפקד האוגדה הנוכחי הוא תא\"ל ברק חירם.\nהמבצעים העיקריים של האוגדה ברצועת עזה בשנים האחרונות כללו את מבצע קשת בענן, מבצע ימי תשובה, ביצוע תוכנית ההתנתקות, מבצע גשמי קיץ, מבצע עופרת יצוקה, מבצע עמוד ענן, מבצע צוק איתן, מבצע שומר החומות, מבצע עלות השחר ומלחמת חרבות ברזל.\nבספטמבר 2015, הוחלט לשנות את שמה של האוגדה מ\"שועלי הדרום\" ל\"שועלי האש\", ואת מספרה מ-643 ל-143, כהוקרה לעוצבת עמוד האש שפורקה בשנת 2014.",
    "pageid": 350447
  },
  {
    "title": "איוואסקה",
    "extract": "איוואסקה (באנגלית: Ayahuasca או Ayawaska) הוא מרתח אנתאוגני, פסיכואקטיבי, המשמש באופן מסורתי בתרבויות עמים ילידים באגני האמזונס והאורינוקו שבדרום אמריקה לצורכי פולחן וריפוי.\nהמשקה ההלוצינוגני מופק לרוב בתהליך בישול ממושך של גזע של צמח מטפס בשם בניסטריופסיס קאפי (Banisteriopsis caapi), הידוע בשפת הקצ'ואה בשם איוואסקה (מילולית: גפן הרוחות או גפן הנשמות), בשילוב עם עלים משיח ממשפחת הקפה, פסיכוטריה וירידיס (Psychotria viridis), או תחליפים אחרים, אם כי עשרות מיני צמחים עשויים לשמש בתערובת, בנוסף או במקום. עלי הפסיכוטריה וירדיס מכילים דימתילטריפטאמין (DMT), סם פסיכדלי המעורר הזיות ומשנה תודעה שאינו פעיל בצריכה אוראלית, אך גזע הבניסטריופסיס קאפי עשיר באלקלואידים שיכולים לפעול כמעכבי מונואמין אוקסידאז (MAOI), ועוצרים את המטבוליזם של DMT בכבד ובמערכת העיכול וכך מתאפשר לו להגיע למחזור הדם המערכתי ולמוח, שם הוא מפעיל קולטנים של סרוטנין באזורים חזיתיים ופראלימביים.\nבמקור השימוש במשקה היה מוגבל לאזורים של פרו, ברזיל, קולומביה ואקוודור. באמצע המאה ה-20 גדל השימוש בו בברזיל בהקשר של הופעתן של דתות סינקרטיות המשתמשות באיוואסקה בטקסים דתיים, כמו סנטו דיימי ואוניאו דו וז'טאל המשלבות אלמנטים של שמאניזם, נצרות, ודתות אפריקאיות-ברזילאיות כמו קנדומבלה. לאחר מכן התרחב השימוש למדינות שונות בכל היבשות, בעיקר ארצות הברית ומערב אירופה, ובמידה פחותה יותר, במזרח אירופה, בדרום אפריקה, באוסטרליה וביפן.\nהחל משנות ה-80 של המאה ה-20 החלו להתפתח תופעות חדשות הנוגעות לשימוש באיוואסקה במרכזים עירוניים בצפון אמריקה ובאירופה, עם הופעת טקסים היברידיים נאו-שמאנים , והתפתחותה של תיירות סמים  ותיירות דתית. עדויות אנקדוטליות ממחקרים שנערכו בקרב צרכני איוואסקה ובניסויים קליניים מרמזים על כך שלאיוואסקה יש פוטנציאל טיפולי, במיוחד לטיפול בהתמכרות לסמים, חרדה והפרעות אפקטיביות. איוואסקה גורמת לעיתים קרובות לבחילות והקאות ויש לה מספר תופעות לוואי אפשריות נדירות יותר, כולל קשיי נשימה והתקפים; היא עלולה לגרום לפסיכוזה אצל מי שנמצא בסיכון לכך.",
    "pageid": 2386764
  },
  {
    "title": "אירלנד",
    "extract": "הרפובליקה של אירלנד (באירית: Poblacht na hÉireann, באנגלית: Republic of Ireland), או בשמה המוכר אירלנד (באירית: ‏‏Ⓘ‏, באנגלית: Ireland), היא מדינה הנמצאת באי אירלנד ושולטת על 26 מתוך 32 מחוזותיו, המהווים כחמש שישיות משטחו. האי שוכן צפונית-מערבית ליבשת אירופה, ממערב לאי בריטניה הגדולה. שאר שטחו של האי, הידוע כ\"צפון אירלנד\", הוא חלק מהממלכה המאוחדת של בריטניה הגדולה וצפון אירלנד. אירלנד חברה באיחוד האירופי. האומה האירית היא אחת מהאומות הקלטיות והדבר ניכר במסורתה ובשפתה.",
    "pageid": 10480
  },
  {
    "title": "איתי שכטר",
    "extract": "איתי מנחם שכטר (נולד ב-22 בפברואר 1987) הוא כדורגלן עבר ישראלי ששיחק בעמדת החלוץ וכיום פרשן כדורגל בערוץ הספורט. לזכותו של שכטר 27 הופעות במדי בנבחרת ישראל.",
    "pageid": 214496
  },
  {
    "title": "אליאנה תדהר",
    "extract": "אליאנה תדהר (נולדה ב-24 באוגוסט 1992) היא שחקנית, זמרת, מוזיקאית, מנחה ומדבבת ישראלית.",
    "pageid": 1026178
  },
  {
    "title": "אמי רוסום",
    "extract": "עמנואל גריי \"אמי\" רוסום (באנגלית: Emmanuelle Grey \"Emmy\" Rossum; נולדה ב-12 בספטמבר 1986) היא שחקנית וטלוויזיה וזמרת-יוצרת יהודייה-אמריקאית. היא ידועה בעיקר בזכות כיכובה בסרטו של ג'ואל שומאכר \"פנטום האופרה\" בתפקיד הראשי של כריסטין דָאֵי, בסרט האסונות \"היום שאחרי מחר\", בתור בולמה בעיבוד לסרט הלייב-אקשן ההוליוודי \"דרגון בול: אבולוציה\", ובתור פיונה גאלגר בסדרת הדרמה-הקומית \"חסרי בושה\".",
    "pageid": 379286
  },
  {
    "title": "אסון הר מירון (2021)",
    "extract": "האסון בהילולת רבי שמעון בר יוחאי במירון (מכונה בקיצור: אסון מירון) הוא אסון שהתרחש בליל ל\"ג בעומר, י\"ח באייר ה'תשפ\"א, 30 באפריל 2021, ובו, עקב מעיכה וחנק שנגרמו בתדחוקת הקהל, נספו 45 גברים וילדים, ונפצעו 102 בני אדם. זהו האסון האזרחי הגדול ביותר בתולדות מדינת ישראל.\nביוני 2021 הוקמה ועדת חקירה ממלכתית לחקר האסון. במרץ 2024 התפרסמו מסקנותיה, לפיהן באסון אשמים בנימין נתניהו שכיהן כראש הממשלה, השר לביטחון הפנים אמיר אוחנה, מפכ\"ל המשטרה יעקב שבתאי והשר לשירותי דת יעקב אביטן.",
    "pageid": 1979662
  },
  {
    "title": "אשדוד",
    "extract": "אַשְׁדּוֹד היא עיר במחוז הדרום בישראל, השמינית באוכלוסייתה בערי מדינת ישראל. נוסדה ב-1956 והוכרזה כעיר ב-1968. העיר שוכנת לחופו של הים התיכון במישור החוף הדרומי, מדרום ליבנה, מצפון לאשקלון וממערב לגן יבנה, בקצה הדרומי של מטרופולין גוש דן. בשטחה זורם נחל לכיש.\nאשדוד היא אחת הערים העתיקות בארץ ישראל, ומיושבת כ-3,700 שנים, בין היתר כאחת מחמש ערי פלשתים החשובות ששכנו באזור. שמה נשמר מאוחר יותר גם בשם העיירה הערבית איסדוּד. בראשית ימיה התהוותה כמרכז מסחר ימי פעיל, עם נמליה המזוהים בתל מור ובאשדוד ים, ובעת המודרנית הפכה לעיר נמל בזכות אחד מסמליה המובהקים – נמל אשדוד, הגדול בנמלי ישראל. יחד עם הנמל פועלות בעיר תשתיות לאומיות נוספות, אשר הופכות אותה למרכז תעשייתי חשוב.\nמאז הקמתה קולטת אשדוד עלייה יהודית נרחבת מרחבי העולם, ואחוז העולים החדשים בה הוא מהגבוהים בישראל. קהילת העולים יצרו בעיר אינטגרציה חברתית, מבלי לאבד את הזהות המיוחדת של הקהילות מהן באו. אשדוד היא גם אחת הערים היחידות בישראל שנוסדו בתכנון מוקדם, מה שתרם רבות להתפתחותה לאחת הערים הגדולות במדינה.\nראש עיריית אשדוד, החל מ-2008, הוא ד\"ר יחיאל לסרי. העיר חברה בארגון פורום ה-15.",
    "pageid": 2999
  },
  {
    "title": "באקו",
    "extract": "באקוּ (באזרית: ‏‏Ⓘ‏) היא בירת אזרבייג'ן והעיר הגדולה ביותר בה. היא נמצאת על גדתו הדרומית של חצי האי אפשרון (Abşeron), בצדו המערבי של הים הכספי. לפי אומדן רשמי מתאריך 1 בינואר 2025, התגוררו בעיר כ-2.64 מיליון בני אדם.\nמרבית תושבי באקו הם מוסלמים.",
    "pageid": 49820
  },
  {
    "title": "ג'יימי ורדי",
    "extract": "ג'יימי ריצ'רד ורדי (באנגלית: Jamie Richard Vardy; נולד ב-11 בינואר 1987) הוא כדורגלן אנגלי המשחק בעמדת החלוץ בקבוצת קרמונזה מהסרייה א'.",
    "pageid": 1334173
  },
  {
    "title": "גולדי הון",
    "extract": "גולדי ג'ין הון (באנגלית: Goldie Jeanne Hawn; נולדה ב-21 בנובמבר 1945) היא שחקנית קולנוע, מפיקה, במאית וזמרת יהודייה-אמריקאית. זוכת פרס אוסקר לשחקנית המשנה הטובה ביותר וגם פרס גלובוס הזהב לשחקנית המשנה הטובה ביותר - סרט קולנוע.",
    "pageid": 278714
  },
  {
    "title": "דנה אינטרנשיונל",
    "extract": "דנה אינטרנשיונל (נולדה ב-2 בפברואר 1969) הוא שם הבמה של שרון כהן, זמרת ושחקנית ישראלית טרנסג'נדרית.\nאינטרנשיונל היא זוכת אירוויזיון 1998 כשזכתה עם השיר \"דיווה\" והביאה לזכייה השלישית של ישראל. בעקבות הזכייה באירוויזיון, פצחה בקריירה מוזיקלית בין-לאומית מצליחה וסיפור חייה זכה לתהודה, לביקורות ולסיקור נרחב בישראל וברחבי העולם.\nאינטרנשיונל היא הזמרת הטרנסג'נדרית הראשונה שהשתתפה באירוויזיון. היא גם האישה הלהט\"בית הראשונה בישראל שזכתה בתואר זמרת השנה של רשת ג' (1995, 1998).",
    "pageid": 113522
  },
  {
    "title": "התעשייה האווירית לישראל",
    "extract": "התעשייה האווירית לישראל בע\"מ, או בקיצור: התעשייה האווירית, בראשי תיבות: תע\"א (באנגלית: Israel Aerospace Industries; בראשי תיבות: IAI) היא חברה ממשלתית ישראלית, אשר מפתחת ומייצרת מוצרים תעופתיים, יבשה וים, מערכות חלל, מערכות ביטחוניות וצבאיות, סייבר ומוצרי אלקטרוניקה. התעשייה האווירית היא החברה הגדולה בישראל בתחום תעשיית המטוסים והחלל. משרדיה ומתקניה העיקריים של התעשייה האווירית נמצאים בחלקו המזרחי של נמל התעופה בן-גוריון על פני שטח של כ־2,000 דונם. בנוסף קיימים מפעלים ביהוד, באשדוד, בבאר יעקב, בבאר שבע, בשדה התעופה עטרות, ברמת הגולן, בתל אביב ובפתח תקווה. נכון לשנת 2016 מועסקים בחברה כ־15,000 עובדים, רובם מהנדסים, הנדסאים וטכנאים, בנוסף מועסקים עוד כמה אלפי עובדים מקומיים בחברות קשורות וחברות בת ברחבי העולם.\nבסוף 2019 דווחה החברה על התקשרויות בהיקף שיא בעסקאות עם לקוחות, בסך של כ־4.1 מיליארד דולר מתחילת שנת 2019, וגידול בצבר ההזמנות לסך של 13.4 מיליארד דולר. איגרות החוב של החברה נסחרות בבורסה לניירות ערך בתל אביב.",
    "pageid": 38630
  },
  {
    "title": "ואריס דירי",
    "extract": "ואריס דירי (בסומלית:  Waris Diiriye), נולדה ב-1965, היא דוגמנית, סופרת ופעילת זכויות אדם סומלית, הפעילה בעיקר במלחמה בהשחתת איבר המין הנשי.",
    "pageid": 842104
  },
  {
    "title": "חלומות רכבת (סרט)",
    "extract": "חלומות רכבת (באנגלית: Train Dreams) הוא סרט דרמה אמריקאי משנת 2025 בבימויו של קלינט בנטלי שגם כתב את התסריט יחד עם גרג קוודר, ומבוסס על הנובלה בשם זהה  מאת דניס ג'ונסון. מככבים בו ג'ואל אדגרטון, פליסיטי ג'ונס, ויליאם ה. מייסי, קרי קונדון וקליפטון קולינס.\nהסרט הוקרן בבכורה עולמית ב-26 בינואר 2025 במסגרת פסטיבל הסרטים סאנדנס. הוא עלה לאקרנים בבתי קולנוע נבחרים בארצות הברית ב-7 בנובמבר 2025 ועלה לשידור בנטפליקס ב-21 בנובמבר.",
    "pageid": 2496492
  },
  {
    "title": "חני וינרוט",
    "extract": "חני (חנה) וינרוט (כ\"ב בשבט ה'תשמ\"ג, 5 בפברואר 1983 – י\"א בכסלו ה'תשע\"ח, 29 בנובמבר 2017) הייתה סופרת, ומרצה חרדית ישראלית, פורסמה בעיקר בשל חומרים שכתבה ברשתות חברתיות במהלך התמודדותה עם מחלת הסרטן.",
    "pageid": 1542077
  },
  {
    "title": "טאיוואן",
    "extract": "טאיוואן (בסינית מסורתית: 臺灣, בסינית מפושטת: 台湾), או בשמה הרשמי הרפובליקה הסינית (בסינית: 中華民國, בפין-יין: Zhōnghuá Mínguó), היא מדינה הכוללת את האי טאיוואן ואת קבוצת האיים פנגחו, ג'ינמן ומאדזו.\nהרפובליקה הסינית הוקמה בסין היבשתית אחרי נפילת שושלת צ'ינג, השושלת הקיסרית הסינית האחרונה, בשנת 1912. מפלגת הקוומינטנג איחדה את סין תחת שלטונה, אולם תבוסתה למפלגה הקומוניסטית במלחמת האזרחים הסינית הביאה להימלטות הקוומינטנג לאי טאיוואן. הרפובליקה הסינית המשיכה להיחשב כיורשת הטבעית של השלטון בסין. היא זכתה להכרה בין-לאומית נרחבת, ונמנתה עם החברות המייסדות של האומות המאוחדות. הרפובליקה הסינית אף החזיקה במושבה הקבוע של סין במועצת הביטחון של האומות המאוחדות. לכן, ממשלתה בטאייפי מעולם לא הכריזה עצמאות, ולא מכירה בלגיטימיות השלטון של המפלגה הקומוניסטית של סין. עם זאת, עקב התעצמות של האחרונה, החלטה 2758 של העצרת הכללית של האו\"ם נישלה את הרפובליקה הסינית ממעמדה בארגון. בין השנים 1964 ל־1990 ניתקו כ-120 מדינות את יחסיהן הדיפלומטיים עם הרפובליקה הסינית. רק 12 מדינות המשיכו לקיים יחסים דיפלומטיים מלאים עמה, למרות חרם מצד הרפובליקה העממית של סין.\nכל אחת מהרפובליקות טוענת לריבונות על סין כולה והן אינן מכירות זו בזו, אם כי יש ביניהן קשרי מסחר. חברות טאיוואניות רבות ניצלו את כוח העבודה הזול ואת המשאבים של סין כדי להקים מפעלים. טאיוואן מייצאת לסין בעיקר רכיבים אלקטרוניים, במיוחד תעשיית השבבים ותעשיות מתקדמות. סין מנגד מייצאת לטאיוואן מוצרי צריכה, חומרי גלם ומוצרי תעשייה.",
    "pageid": 25006
  },
  {
    "title": "יוסיף סטלין",
    "extract": "יוסיף ויסריונוביץ' סטלין (ברוסית: Иосиф Виссарионович Cталин, יוסיף ויסריונוביץ' סטאלין ‏‏Ⓘ‏; בגאורגית: იოსებ ბესარიონის ძე ჯუღაშვილი, יוסב ויסריוניס דזה ג׳וגשווילי;‏ 18 בדצמבר 1878‏ – 5 במרץ 1953) היה מנהיג ומדינאי סובייטי ממוצא גאורגי ושליטה השני של ברית המועצות. סטלין נבחר כמזכיר הכללי של המפלגה הקומוניסטית של ברית המועצות ב-1922. מאז מות לנין ב-1924 ועד סוף שנות ה-20 חיזק סטלין בהדרגה את מעמדו כשליט יחיד של ברית המועצות, והנהיג את המפלגה הקומוניסטית ואת המדינה הסובייטית עצמה עד מותו.\nסטלין תואר בתקשורת המערבית כאחד מגדולי העריצים של המאה ה-20 ואחד מרוצחי ההמונים הגדולים בהיסטוריה, האחראי למותם של מיליונים. בעיני רבים מהרוסים ומהגיאורגים הוא נחשב למייסדה של ברית המועצות ונתפס כמדינאי דגול. סטלין הנהיג שלטון טרור רודני שהתבסס על פולחן אישיות רדיקלי ואופיין ברצף של חיסולי מתנגדים וכאלה שנחשדו כמתנגדים (\"טיהורים\"), כליאת מיליוני אנשים במחנות של עבודת כפייה ובמדיניות של קולקטיביזציה כפויה שהביאה למותם של מיליונים ברעב (מה שכונה \"הולודומור\"). בשיטות אלה הוא קידם תהליך של תיעוש בברית המועצות והפך אותה למעצמת-על קומוניסטית.\nב-1939 חתם סטלין על הסכם אי-התקפה עם גרמניה הנאצית, שעל פיו חולקה מזרח אירופה בין שתי המעצמות. לאחר הפלישה הגרמנית לברית המועצות ביוני 1941, הוא הנהיג את ברית המועצות בנחישות עד להשגת הניצחון הסופי על הנאצים. למרות אחריותו לתבוסות הנוראות שספג הצבא האדום בשלבים הראשונים של המלחמה בחזית המזרחית, מילא סטלין תפקיד מרכזי בגיוס משאביה של ברית המועצות לשם הבסת גרמניה הנאצית, ובניהול המלחמה נגדה. בעקבות הניצחון במלחמת העולם השנייה התקבע מעמדה של ברית המועצות, בהנהגתו, כאחת משתי מעצמות-העל המובילות בעולם בתקופת המלחמה הקרה.",
    "pageid": 2331
  },
  {
    "title": "יוסף בן מתתיהו",
    "extract": "יוסף בן מתתיהו (ביוונית: Ἰώσηπος, יוספּוס) או בשמו הרומי: טיטוס פלאוויוס יוספוס (בלטינית: Titus Flavius Iosephus, מוכר גם בצורה המשובשת שהשתרשה: יוספוס פלאוויוס) (37 או 38 לספירה, – 100 לספירה לערך) היה היסטוריון, סופר ומצביא יהודי בתקופת המרד הגדול, במהלכו נפל בשבי הרומאים ביודפת. למרות זאת זכה באהדתם של קיסרי השושלת הפלאבית, אספסיאנוס וטיטוס בנו, שהעניקו לו אזרחות רומית ונחלת מגורים ברומא, שם חי במהלך המחצית השנייה של חייו. עם קבלתו את האזרחות הרומית על ידי טיטוס הפך שמו על שם פטרונו כנהוג ל\"טיטוס פלאוויוס יוספוס\".\nארבעת הספרים שחיבר ברומא בשפה היוונית השתמרו לדורות בשלמותם, אירוע נדיר למדי בקרב סופרי העת העתיקה, שרוב חיבוריהם אבדו. זאת עקב הערך המוסף שהיה לחיבוריו \"מלחמת היהודים\" ו\"קדמוניות היהודים\" לתאולוגיה הנוצרית, דבר שהשפיע גם על השתמרות שאר חיבוריו עד ימינו. בניגוד לכנסייה, היהדות לא הכלילה בתוכה את כתביו, ועניין יהודי מחודש בהם התעורר רק במאה ה-19.",
    "pageid": 20739
  },
  {
    "title": "ים המלח",
    "extract": "יַם הַמֶּלַח (‏‏Ⓘ‏; באנגלית: The Dead Sea, בערבית: البحر الميت, הים המת; מכונה גם ים המוות) הוא אגם מלח חסר-מוצא לים, הנמצא בתחום הבקע הסורי-אפריקני ובמרכזו עובר הגבול בין ישראל לירדן.\nריכוז המלחים בים המלח עומד על 34.2% – פי עשרה יותר מריכוז המלחים בים התיכון. ריכוז גבוה זה נובע מכך שהאגם הוא טרמינלי (למי האגם אין שפך לשום מקום), והוא נמצא באזור בעל אקלים מדברי חם ויבש המתאפיין בשיעורי התאיידות גבוהים. האגם הוא גוף המים הרביעי במליחותו בעולם. הוא אתר תיירות פופולרי, בין השאר, בשל האפשרות המפורסמת לצוף בקלות על פני מימיו.\nים המלח מוכר כמקום הנמוך ביותר בעולם על פני היבשה (תואר זה הפך לאחד משמותיו של ים המלח). בפועל ים המלח הוא אכן המקום היבשתי הגלוי הנמוך ביותר בעולם.\nהחל מהמחצית השנייה של המאה ה-20 נמצא מפלסו של האגם בירידה מתמדת בשל מאזן מים שלילי. הסיבות הן: הפחתה דרסטית בכמויות המים הנכנסות בשל שימוש נרחב במקורות המים הנשפכים אליו, שהחשוב שבהם הוא נהר הירדן, ואידוי מוגבר בשל שאיבת המים לאידוי בבריכות בדרום האגן.\nאגן ים המלח מורכב משני אגנים, דרומי וצפוני. עומקו הממוצע של האגן הצפוני הוא כ-200 מטרים וקרקעיתו ברום ממוצע 730 מתחת לפני הים. עומקו הממוצע של החלק הדרומי הייתה כעשרה מטרים בלבד טרם תהליך התייבשותו וקרקעיתו הייתה ברום של 401 מטרים מתחת לפני הים. בשל הירידה המתמשכת במפלס, התייבש החלק הדרומי של האגם, שהיה רדוד בהרבה מזה הצפוני. עם ייבושו של האגן הדרומי נבנו בו בריכות לצורך אידוי המים והפקת אשלג וכימיקלים אחרים על ידי מפעלי האשלג בישראל וחברת האשלג הערבית הירדנית. לבריכות אלה נדרשת שאיבה בהיקף נרחב של מי האגם. שאיבת המים לבריכות היא בין הסיבות לירידתו של המפלס. גורם נוסף המשפיע הוא עלייה בתפיסת המים עם הפיתוח האזורי בעשרות השנים האחרונות. מאז הקמת סכר דגניה, הפעלת המוביל הארצי והטיית מי הירמוך לתעלת הע'ור, הוקמו סכרים על כל האגנים המזרחיים הגדולים לצורך תפיסת מים לשתייה ולהשקיה.\nקצב הירידה השנתי של מפלס מי הים בעשור האחרון הוא מעט יותר ממטר לשנה. בשנת 2012 התגבר הקצב לכ-1.40 מטרים. ירידת המפלס גרמה לשינוי משמעותי בגבולותיו של האגם, וכתוצאה פחת שטחו בכ-35%. רוחבו של הים באגן הצפוני של ים המלח בנקודה המקסימלית הוא 18 קילומטרים, אורכו כ-51 קילומטרים ושטחו בשנת 2018 היה כ-590 קילומטרים רבועים. ירידת המפלס המצטברת גורמת לשינויים גדולים באגן הים בהם: שינויים בלתי הפיכים בגוף המים באגן הצפוני, יצירת בולענים, נסיגת חופים, פגיעה בתשתיות (כבישים וגשרים) ובשמורות טבע.\nלים המלח חשיבות רבה לתעשייה ולתיירות. הרכב מימיו שונה מזה של מי ים רגילים, וכולל ריכוז גבוה של מגנזיום, סידן ואשלגן. עובדה זו מנוצלת על ידי התעשייה הכימית בשטחי ישראל וירדן, בין היתר להפקת אשלג, מגנזיום ותרכובות של ברום.\nנופי אגן ים המלח, החשיבות ההיסטורית של האתרים הנמצאים בסמוך לו, כגון מצדה, עין גדי, מכוור וקומראן, ההרכב הכימי המיוחד של מימיו והאקלים המיוחד השורר בו – כל אלה הפכו את ים המלח למוקד תיירות עולמי, ובפרט למרכז של תיירות מרפא. באזור נבנו אלפי חדרי מלון המרוכזים בירדן, בפינה הצפון-מזרחית של האגם, ובישראל בעין בוקק שעל חופי הבריכות באגן הדרומי.\nמקור שמו של ים המלח הוא בתנ\"ך, שם הוא נזכר לעיתים גם בשמות יָם הָעֲרָבָה והַיָּם הַקַּדְמוֹנִי.",
    "pageid": 7041
  },
  {
    "title": "לה ליגה",
    "extract": "לה ליגה (בספרדית: Primera División (החטיבה הראשונה), או בשמה הרשמי La Liga EA Sports. נודעת מחוץ לספרד בשם La Liga) היא ליגת הכדורגל הבכירה בספרד, הנחשבת לאחת מליגות הכדורגל הטובות בעולם. נכון ל-2025 הליגה מדורגת במקום השני בדירוג אופ\"א לאחר הפרמייר ליג האנגלית.\nלה ליגה היא הליגה הבכירה בכדורגל גברים בספרד. היא מנוהלת בידי ליגת הכדורגל המקצועית הספרדית (LFP), ומתחרות בה 20 קבוצות מדי עונה. הליגה הוקמה בשנת 1929, ומאז מתנהלת מדי שנה ברציפות, למעט 1937–1939, בשל מלחמת האזרחים. בסך הכל התחרו בה מאז הקמתה 62 קבוצות, ו-9 מתוכן אף זכו באליפות. ריאל מדריד היא שיאנית האליפויות (36), וברצלונה סגניתה (28) והאלופה הראשונה (1929).\nלה ליגה הייתה מדורגת במקום הראשון בדירוג אופ\"א שמונה שנים ברציפות (2013–2020). בסך הכל לה ליגה הייתה במקום הראשון 23 פעמים, יותר מכל ליגה אחרת. בנוסף, המועדון המדורג ביותר בדירוג אופ\"א למועדונים הגיע 22 פעמים מהלה ליגה, יותר מכל ליגה אחרת, כולל עשר מתוך 11 העונות בין 2009 ל-2019. מועדוני הלה ליגה הם שיאני הזכיות בליגת האלופות (20), הליגה האירופית (13), הסופר קאפ האירופי (15) וגביע העולם למועדונים (7), ושחקניה זכו במספר הגבוה ביותר של פרסי כדור הזהב (23), כדורגלן השנה בעולם (19) ושחקן השנה של אופ\"א (11).\nלה ליגה היא אחת מליגות הספורט המקצועיות הפופולריות ביותר בעולם, עם ממוצע של 26,933 צופים במשחקי ליגה בעונת 2018/2019. זהו הממוצע השמיני בגובהו מבין כל ליגות הספורט המקומיות והמקצועיות בעולם, והשלישי בגובהו מבין כל ליגות הכדורגל בעולם, אחרי הפרמייר ליג והבונדסליגה. לה ליגה היא גם ליגת הספורט השישית הכי מכניסה בעולם, לאחר ה-NFL, ה-MLB, ליגת ה-NBA, הפרמייר ליג וה-NHL.",
    "pageid": 119283
  },
  {
    "title": "ליגת האלופות",
    "extract": "ליגת האלופות של אופ\"א (באנגלית: UEFA Champions League) היא טורניר כדורגל אירופי שנתי, שבו מתחרים המועדונים המצליחים ביותר במדינות המשויכות להתאחדות הכדורגל האירופית (אופ\"א). הטורניר הוא המפעל היוקרתי ביותר למועדונים בכדורגל האירופי. בעבר נקרא \"גביע אלופות אירופה למועדונים\".",
    "pageid": 62341
  },
  {
    "title": "מור (זמרת)",
    "extract": "מור רביעי (נולדה ב-26 בינואר 2001), הידועה בשם הבמה מור, היא זמרת-יוצרת ישראלית בתחום המוזיקה המזרחית.",
    "pageid": 2011156
  },
  {
    "title": "מיילי סיירוס",
    "extract": "מיילי ריי סיירוס (באנגלית: Miley Ray Cyrus; נולדה ב-23 בנובמבר 1992 תחת שם הלידה דסטיני הופ סיירוס) היא זמרת, פזמונאית, ושחקנית אמריקאית. נחשבת לאייקון פופ, סיירוס זכתה להכרה בזכות האמנות וההמצאות התדמיתיות המתפתחות שלה. סיירוס, בתו של זמר מוזיקת הקאנטרי בילי ריי סיירוס, נחשבת לאחת הדוגמאות הבודדות לאלילת נוער עם קריירת בידור מצליחה כמבוגר, בזמן שגילמה את הדמות הראשית בסדרת הטלוויזיה של ערוץ דיסני האנה מונטנה (2006–2011), שהתפתחה לזכיינית מצליחה מסחרית. בהיותה בתפקיד, הוציאה לאור 2 אלבומי פסקול שזכו להצלחה מסחרית במצעדי בילבורד והגיעו למקום הראשון במצעד הבילבורד 200 שבארצות הברית.\nהקריירה שלה כאמנית סולו החלה עם אלבומי הפופ-רוק שהגיעו למקום הראשון בארצות הברית, בהם Meet Miley Cyrus ‏(2007) וBreakout ‏(2008). אלבום המיני שלה The Time of Our Lives ‏(2009) הגיע למקום השני בארצות הברית. הסינגל המוביל \"Party in the U.S.A.\" נהפך לאחד משירים הנמכרים ביותר בכל הזמנים, והוסמך 14 פעמים פלטינה בארצות הברית. בניסיונה לבסס תדמית בוגרת, היא חקרה את ז'אנר הדאנס-פופ ב-Can't Be Tamed ‏(2010), שזכה לביקורות מעורבות. מאוחר יותר חתמה סיירוס בחברת התקליטים RCA רקורדס ולקחה כיוון אמנותי חדש עם Bangerz ‏(2013) המושפע מההיפ הופ וה-R&B. האלבום החמישי שלה בפסגת המצעד, הניב את הסינגלים \"We Can't Stop\" ו\"Wrecking Ball\" שהגיע למקום הראשון במצעד בילבורד הוט 100 ונהפך לשירה הראשון שמגיע לראש המצעד. לאחר מכן היא התעסקה במוזיקה ניסיונית כשהוציאה את Miley Cyrus & Her Dead Petz ‏(2015), ואימצה את ז'אנר מוזיקת הפופ-קאנטרי בYounger Now‏(2017), והתעמקה בז'אנר הרוק באלבומה Plastic Hearts ‏(2020). במעברה לחברת התקליטים קולומביה רקורדס בשנת 2021, סיירוס הוציאה את אלבומה השמיני Endless Summer Vacation ‏(2023). הסינגל המוביל מתוך האלבום \"Flowers\" הפך במהרה להצלחה בינלאומית ובפרט בארצות הברית והיה לשירה השני שהגיע למקום הראשון במצעד האמריקאי, וקטפה שני פרסי גראמי כולל תקליט השנה.\nכשחקנית, סיירוס החלה לככב בסרטים בולט (2008), האנה מונטנה: הסרט (2009), השיר האחרון (2010), LOL ‏(2012), ומרגלת מתבגרת (2013). בטלוויזיה, החלה סיירוס להיות הנושא המרכזי בסרט התיעודי מיילי: התופעה (2013), ובדמות הראשית במשבר בשש סצנות (2017), שימשה כמנטורית בשתי עונות בגרסה האמריקאית של The Voice, וכיכבה בתור \"רייצ'ל, ג'ק ואשלי טו\" בפרק השלישי בעונה החמישית של הסדרה האנתולוגיה מראה שחורה (2019). היא גם אירחה את מסיבת הסילבסטר של מיילי המיוחדת לחג (2011-2022).\nהשבחים בקריירה של סיירוס כוללים שלושה פרסי גראמי, פרס אחד בפרסי המוזיקה הבריטית, חמישה פרסי המוזיקה של בילבורד, שלושה פרסי הווידאו קליפים של MTV, ושמונה שיאי גינס. היא נקראה אגדת דיסני, כהוקרה על תרומתה לחברת וולט דיסני. סיירוס נכללה ברשימת האמנים הטובים ביותר בכל הזמנים, התשיעית על ידי בילבורד בדירוג האמניות הגדולות בכל הזמנים בילבורד 200 נשים,אחד מכוכבי הפופ הגדולים של בילבורד במאה ה-21, ואמנית הסינגלים הדיגיטלית בעלת הסמכה התשיעית הגבוהה של RIAA. הופיעה בנוסף ברשימות 100 האמנים המשפיעים ביותר בשנים 2008 ו-2014 של מגזין טיים, וברשימת פורבס 30Under30 בשנים 2014 ו-2021. מחוץ לתחום הבידור, סיירוס הקימה את הארגון ללא מטרת הרווח, \"Happy Hippie Foundation\" המתמקדת בקהילת הלהט\"ב וחסרי בית של נוער, ונתמכה על ידי סדרת הופעות אינטרנטיות Backyard Sessions.",
    "pageid": 472741
  },
  {
    "title": "ממר\"ם",
    "extract": "מרכז המחשבים ומערכות המידע (או, כמקובל יותר, בראשי תיבות היסטוריים: ממר\"ם) היא יחידת מחשבים באגף התקשוב וההגנה בסב\"ר בצה\"ל. ממר\"ם היא יחידת המחשב הראשונה שנוסדה בצה\"ל, ובתור שכזו נתנה שירותי מחשב לחילות צה\"ל ולאגפי המטה הכללי. היחידה נוסדה ב-15 ביולי 1959, לקראת רכישת המחשב הראשון לצה\"ל.\nפירושם המקורי של ראשי התיבות ממר\"ם היה \"מרכז מחשבים ורישום ממוכן\", אולם במשך השנים חדלו המילים \"רישום ממוכן\" לשקף את עיקר פעילות היחידה, ולראשי התיבות ניתנו משמעויות חדשות מדי זמן מה, בהתאם לשינוי תחומי פעולותיה של היחידה; ראשי התיבות הנוכחיים מייצגים את השם \"מרכז מחשבים ומערכות מידע\". בסיס היחידה נמצא במחנה מקלף ברמת גן.",
    "pageid": 98795
  },
  {
    "title": "מערך האיסוף הקרבי",
    "extract": "מערך האיסוף הקרבי (לשעבר חיל האיסוף הקרבי) הוא מערך בחיל האיסוף הקרבי והגנת הגבולות בזרוע היבשה של צה\"ל העוסק באיסוף מודיעין קרבי.\nראשיתו בחיל מודיעין שדה שהוקם בשנת 2001. בשנותיו האחרונות חיל האיסוף הקרבי היה מצוות למערך הגנת הגבולות, יחד עם גדודי חי\"ר גבולות, עד לאיחודם הסופי לחיל הגנת הגבולות ביולי 2020. לחיל המנון שכתב איזי מָן. \nבראש המערך עומד קצין בדרגת אלוף-משנה.",
    "pageid": 66041
  },
  {
    "title": "מרוקו",
    "extract": "ממלכת מרוקו (בערבית: المغرب, תעתיק מדויק: אל־מַעְ'רִבּ, או المملكة المغربية תעתיק מדויק: אַל־מַמְלַכַּה אל־מַעְ'רִבִּיַּה, תרגום מילולי: ממלכת המערב או הממלכה המערבית) היא מונרכיה בקצה הצפון-מערבי של יבשת אפריקה. מצפון היא גובלת בים התיכון, בסאוטה ומלייה (ספרד) ובמצר גיברלטר, במערבה באוקיינוס האטלנטי, במזרחה באלג'יריה ובדרומה בסהרה המערבית, אשר נמצאת בשליטת מרוקו מאז שנות ה-70 של המאה ה-20. מרוקו קיבלה את עצמאותה מצרפת בשנת 1956. בירת מרוקו היא העיר רבאט, על אף שהעיר המרכזית והגדולה ביותר בה היא קזבלנקה. הדת הרשמית במרוקו היא אסלאם-סוני והשפות הרשמיות בה הן צרפתית, ערבית וברברית.\nממלכת מרוקו חברה בליגה הערבית, באיחוד האפריקאי, באיחוד מדינות הים התיכון ובארגון לשיתוף פעולה אסלאמי. מרוקו היא גם המדינה החמישית העשירה באפריקה, ומתפרנסת בעיקר ממזון חקלאי, טקסטיל ותיירות.",
    "pageid": 19722
  },
  {
    "title": "משה",
    "extract": "מֹשֶׁה (ביהדות מכונה גם משה רבנו) הוא דמות מקראית, החשוב ביותר בנביאי ישראל. לפי התנ\"ך ומסורת הדתות האברהמיות, הוא נבחר על ידי אלוהים להיות מנהיגם של בני ישראל, להוציאם משעבוד מצרים ולמסור להם את התורה, שלפי המסורת נכתבה על ידו לפי נבואה שקיבל מאלוהים.\nבספר שמות מסופר שמשה נבחר על ידי אלוהים כדי להנהיג את בני ישראל בצאתם ממצרים, ושפטם ארבעים שנה בעת מסעם במדבר לארץ כנען, היא ארץ ישראל. במעמד הר סיני הוא קיבל את התורה מאלוהים ומסרה לעם ישראל. נתינת התורה על ידי משה משמעותית ביהדות, ולכן לעיתים התורה מכונה \"תורת משה\", ואף היהדות מכונה \"דת משה\". באופן דומה, יהודי מכונה לעיתים גם בן דת משה, או בערבית, موسوی (מוסווי; מוסא, משה). כמו כן, האמונה בנבואתו של משה ובהיותו אב לכל הנביאים היא העיקר השביעי בשלושה עשר העיקרים של הרמב\"ם. משה נחשב לנביא מרכזי גם באמונות מונותאיסטיות אחרות, כגון הנצרות והאסלאם. בקרב השומרונים הוא אף נחשב לנביא היחיד אי־פעם.\nעל פי המקרא, ימי ילדותו ונערותו עברו על משה בבית פרעה, שליט מצרים. תקופה משמעותית בחייו עברה עליו במדין, ובגיל שמונים לאחר שהקב\"ה נגלה אליו חזר למצרים כדי להנהיג את עם ישראל כאשר גאל אותם אלוהים מהשעבוד שם. משה לא זכה להיכנס עם בני ישראל לארץ כנען ונפטר לאחר שראה אותה מפסגת הר נבו.",
    "pageid": 7276
  },
  {
    "title": "משה דיין",
    "extract": "משה דיין (‏‏Ⓘ‏, ‏20 במאי 1915, ז' בסיון ה'תרע\"ה‏ – 16 באוקטובר 1981, י\"ט בתשרי ה'תשמ\"ב) היה מצביא, מדינאי ואיש ציבור ישראלי. כמי שהחל כקצין בהגנה ובפלמ\"ח, התקדם דיין בדרגות עד התמנותו לרמטכ\"ל הרביעי של צה\"ל, עליו פיקד בעת מבצע קדש. היה חבר הכנסת ושר בממשלות ישראל, שימש שר הביטחון במהלך מלחמת ששת הימים, מלחמת ההתשה ומלחמת יום הכיפורים, וכשר החוץ בממשלתו של מנחם בגין בעת חתימת הסכם השלום עם מצרים.\nדיין סימל באישיותו את טיפוס ה\"צבר\" – בן ההתיישבות העובדת, האוחז בידו האחת ברובה, ובשנייה במחרשה. כרמטכ\"ל נתפס דיין כאחד ממעצבי רוחו ודמותו של צה\"ל כצבא חזק בעל אופי התקפי ויוזם.\nכשר הביטחון נתפס דיין בעיני הציבור כאחד מהאחראים לניצחון הגדול במלחמת ששת הימים, אך גם כאחראי עיקרי, לצד ראש אמ\"ן אלי זעירא, למחדל במלחמת יום הכיפורים, וכמידת ההערצה שחש הציבור כלפיו לפני המלחמה – כך הייתה עוצמת משבר האמון כלפיו בתקופה שלאחריה. דיין שאף להתגבר על המשבר, ובערוב ימיו, כשכיהן כשר החוץ, תרם מניסיונו ומכושרו המדיני והביטחוני, לעיצוב דמותו של הסכם השלום עם מצרים. דיין האיש, תפיסתו המדינית והביטחונית, חייו האישיים הסוערים ואישיותו יוצאת הדופן והשנויה במחלוקת, היו בעלי השפעה רבה על מדינת ישראל בשלושת העשורים הראשונים לקיומה.\nרבים העדיפו לראותו בתפקידים הראויים לכישוריו ולניסיונו הצבאי והמדיני וליהנות מגישתו העניינית והמעשית, על אף כתמים ערכיים שדבקו בדמותו, כפרשיות אהבים, גנבת עתיקות, זלזול בחוק ויחס קשה למשפחתו.",
    "pageid": 2798
  },
  {
    "title": "משה קצב",
    "extract": "משה קצב (נולד בא' בטבת ה'תש\"ו, 5 בדצמבר 1945) הוא איש ציבור ישראלי שכיהן כנשיאהּ השמיני של מדינת ישראל. קודם לכן כיהן כראש מועצת קריית מלאכי, כחבר הכנסת, כסגן ראש הממשלה וכשר בממשלות ישראל.\nקצב הורשע בבית המשפט המחוזי בתל אביב בביצוע עבירות אונס, מעשים מגונים בכוח ובהטרדות מיניות של נשים שהיו כפופות למרותו בעת שכיהן כשר התיירות וכנשיא המדינה, בנוסף הורשע גם בשיבוש מהלכי משפט. בית המשפט המחוזי בתל אביב גזר על קצב שבע שנות מאסר בפועל. בדצמבר 2016, בתום ריצוי חמש שנות מאסר, שוחרר מהכלא בתנאים מגבילים, לאחר שעונשו קוצר. קצב הוא נשיא מדינת ישראל הראשון והיחיד שהורשע בבית משפט בעבירה פלילית.",
    "pageid": 2996
  },
  {
    "title": "משמר הגבול",
    "extract": "משמר הגבול, בראשי תיבות: מג\"ב, הוא כוח משמר גבול וז'נדרמריה, הזרוע המבצעית של משטרת ישראל, שמטרתהּ לתת מענה לבעיות בנושאי ביטחון פנים, לוחמה בטרור, לחימה בפשיעה קשה, אבטחת מתקנים רגישים (כולל מעברי גבול ושגרירויות), אבטחת האזורים הכפריים ומניעת גנבות חקלאיות, דיכוי הפרות סדר ובמקרה של מלחמה בתוך גבולות המדינה, לקיחת חלק בלחימה ובמעצרים. מג\"ב הוא כוח רב־תכליתי המסייע למשטרת ישראל ולצה\"ל בטיפול בבעיות שבתחומי התמחותו, ומשמש גם כעתודה מרכזית להתערבות מיידית באירועים. מטה משמר הגבול נמצא בלוד.\nסדר הכוחות של משמר הגבול, נכון לשנת 2022, הוא 8,523 איש (כ-25.75% מסדר הכוחות הכולל של משטרת ישראל) כוח האדם במג\"ב מורכב בעיקר מלוחמים, המשמשים בתפקיד ביניים בין שוטר לחייל. להלכה סמכויותיו של שוטר מג\"ב שוות לסמכויותיו של כל שוטר רגיל, אך לא כך הכשרתו, הוא מתמחה בלחימה כמו חייל קרבי (שוטרי משמר הגבול מוכשרים כרובאי 05) וחמוש ברובה סער כנשק אישי (שוטרים בשירות קבע חמושים גם באקדח שירות). כמחצית מהשוטרים משרתים במשמר הגבול במסגרת שירות החובה שלהם והמחצית השנייה הם אנשי קבע מקצועיים. למג\"ב כמה יחידות מיוחדות כגון: ימ\"מ, ימ\"ס, מתיל\"ן ויחידות החבלה – המתמחות בסוגים שונים של לחימה; וכוח מתנדבים שנקרא מתמי\"ד (מתנדבים במדים).\nמשמר הגבול הוקם בתחילה במסגרת צה\"ל כחיל הספר שהיה קיים חודשים מספר לאחר קום המדינה ועסק בשמירת גבולות, והוקם רשמית כחיל משטרתי בשנת 1953. מאז הקמתו עסק מג\"ב בתפקידים רבים ומגוונים והוא כוח ורסטילי המבצע משימות מסוגים רבים. יחידות מג\"ב פרושות בכל רחבי ישראל, מאילת ועד גבול לבנון, ובכל מקום הם כפופים למפקד האזור בו הם משרתים, כאשר ברוב חלקי הארץ הם כפופים למפקד המחוז המשטרתי וביהודה ושומרון – למפקד אוגדת איו\"ש (לפיקוד צה\"ל).\nמשמר הגבול הוא חיל חלוץ המשלב בני מיעוטים רבים המשרתים כלוחמים וכמפקדים בחיל. החיל מוביל גם בשילוב נשים בכל תפקידי הלחימה, כולל ביחידות המיוחדות.\nמג\"ב ובעיקר קציניו, משמשים גם כמאגר כוח אדם ממנו שואבת משטרת ישראל מועמדים מתאימים למילוי תפקידים במשטרה הרגילה. קציני מג\"ב לא מעטים הצטרפו לשדרות הפיקוד של המשטרה הכחולה.\nהשירות במשמר הגבול הוא שירות משטרתי במשטרת ישראל למרות שיתוף הפעולה של משמר הגבול עם צה\"ל, משמר הגבול הוא חלק מהמשטרה ולא מהצבא, מי שמשרת בשירות צבאי במשמר הגבול מגויס לצה\"ל, ולאחר שיבוצו בחייל מועבר למג\"ב, כזרוע הצבאית של משטרת ישראל.\nנכון ל-2025, שניים ממפקדי משמר הגבול הפכו לאחר מכן למפכ״לי המשטרה, מפקד מג״ב הראשון, פנחס קופל וקובי שבתאי.",
    "pageid": 62734
  },
  {
    "title": "נשיאי ארצות הברית",
    "extract": "נשיא ארצות הברית (באנגלית: President of the United States, ובקיצור POTUS) הוא ראש המדינה וראש הרשות המבצעת הנבחר של ארצות הברית. הנשיא מנהיג את הרשות המבצעת ואת הממשל הפדרלי, והוא מוגדר בחוקה כמפקד העליון של הכוחות המזוינים של ארצות הברית. 45 אנשים כיהנו בתפקיד זה (הנשיאים קליבלנד וטראמפ כיהנו שתי כהונות לא רצופות כל אחד). הנשיא המכהן וה-47 במספר הוא דונלד טראמפ, המכהן מאז 20 בינואר 2025.\nהנשיאות הקצרה ביותר הייתה זו של ויליאם הנרי הריסון – 31 ימים בלבד. האריסון חלה עוד בתחילה כהונתו, ומת תוך חודש בלבד, בשנת 1841. הנשיאות הארוכה ביותר הייתה זו של פרנקלין דלאנו רוזוולט – מעל 12 שנים ברציפות בין השנים 1933 ל-1945. רוזוולט היה הנשיא היחיד שכיהן יותר מפעמיים, ובעקבות כהונתו הארוכה תוקנה החוקה באופן שמגביל את כהונות הנשיא לשתיים.\nתשעה נשיאים לא מילאו את כהונתם. ארבעה נרצחו (אברהם לינקולן, ג'יימס גרפילד, ויליאם מקינלי וג'ון פיצג'רלד קנדי), ארבעה מתו שלא ברצח (ויליאם הנרי הריסון, זאכרי טיילור, וורן הרדינג ופרנקלין דלאנו רוזוולט), ואחד התפטר (ריצ'רד ניקסון).\nלהלן רשימת נשיאי ארצות הברית של אמריקה. לצד כל נשיא מוצגים המפלגה שכיהן מטעמה, תאריך השבעתו, תאריך סיום כהונתו, ומערכות הבחירות בהן ניצח. מובאים גם אירועים מרכזיים שאירעו בתקופת כהונתו של כל נשיא ובתחומי שליטתו. לא מובאת חקיקה של הקונגרס, ולא מובאת פסיקה של בית המשפט העליון (להוציא מקרים חריגים).",
    "pageid": 1624194
  },
  {
    "title": "נתן אלתרמן",
    "extract": "נתן אלתרמן (14 באוגוסט 1910, ט' באב ה'תר\"ע – 28 במרץ 1970, כ' באדר ב' ה'תש\"ל) היה משורר, פזמונאי, עיתונאי, פובליציסט, מחזאי, סופר ומתרגם ישראלי, מהמשוררים החשובים והמשפיעים ביותר בשירה העברית המודרנית. חתן פרס ישראל לספרות לשנת ה'תשכ\"ח, 1968.\nאלתרמן נולד בוורשה לבלה וליצחק אלטרמן, לימים מנהלה הראשון של מחלקת החינוך בעיריית תל אביב. ב-8 באפריל 1925 עלה עם משפחתו לארץ ישראל, ועבר להתגורר בתל אביב. למד בגימנסיה העברית \"הרצליה\".\nכבר כילד ניחן ביכולות כתיבה יוצאות דופן, ובינואר 1921, כשלמד בגימנסיה העברית \"מגן דוד\" שבקישינב, פרסם בכתב העת של הגימנסיה את שירו הראשון. את כל שיריו בתקופה שמעלייתו לארץ ישראל עד פברואר 1927, כ-70 שירים, איגד במחברתו האישית.\nב-1935 נישא לשחקנית רחל מרכוס ולזוג נולדה בת אחת, המשוררת והסופרת תרצה אתר.\nאלתרמן לחם במלחמת העצמאות במסגרת חטיבה 8, והשתתף במבצע יואב. הוא שוחרר משירות במלחמה בעקבות חששו של יצחק שדה לחייו של המשורר. על תחושותיו בעת המלחמה כתב בשירו ליל חניה.\nלאחר מלחמת ששת הימים היה ממייסדי התנועה למען ארץ ישראל השלמה. בשנה האחרונה לחייו חלה במחלת מעיים שממנה נפטר בגיל 59. הוא קבור בבית העלמין קריית שאול בתל אביב.\nחלק מארכיונו האישי מופקד במכון גנזים – ארכיון הסופרות והסופרים בישראל שממוקם בבית אריאלה בתל אביב.",
    "pageid": 4422
  },
  {
    "title": "סומליה",
    "extract": "סומליה (בסומלית: Soomaaliya; בערבית: الصومال), או בשמה המלא \"הרפובליקה הפדרלית של סומליה\", היא מדינה במזרח אפריקה הגובלת בקניה ממערב ובאתיופיה וג'יבוטי מצפון. סומליה סובלת מחוסר יציבות שלטונית ומחוסר יכולתו של השלטון המרכזי לכפות את מרותו על הכוחות השונים במדינה. הסמכות והשליטה בפועל הן בידי ממשלות של ישויות שאינן זוכות להכרה בין-לאומית – סומלילנד ופונטלנד, וכן בידי קבוצות וארגונים יריבים שונים המובילים את כוחות ההתנגדות והאופוזיציה.\nסומלילנד הכריזה ב-1991 על עצמאות מלאה ומתפקדת כמדינה עם בחירות דמוקרטיות, מטבע ומוסדות שלטון הנמצאים בעיר הבירה הרגייסה, אולם היא לא זכתה להכרה רשמית של אף מדינה בעולם. נציגויות בלתי-רשמיות של סומלילנד נמצאות בבריטניה, ארצות הברית ובחלק מהמדינות השכנות. במהלך מלחמת האזרחים נפגעה עיר הבירה של סומלילנד כתוצאה מהפצצות מן האוויר על ידי סומליה, ו-50,000 אזרחים נהרגו. כיום שוקמה סומלילנד ושורר בה משטר יציב עם כלכלה חקלאית מתפתחת. האיחוד האפריקאי הכריז ב-2006 על אפשרות של הכרה בסומלילנד בדומה להכרתו באריתריאה. פונטלנד הכריזה על \"עצמאות זמנית\" ורואה את עתידה כמחוז אוטונומי בסומליה.\nתושבי סומליה הם ברובם מוסלמים-סונים, והיא מוכרת כחברה בליגה הערבית, אף על פי שרק חלק מתושביה דוברי ערבית. שפותיה הרשמיות של סומליה הן סומלית וערבית.\nהיא גם חברה בארגון לשיתוף פעולה אסלאמי.",
    "pageid": 30575
  },
  {
    "title": "סם אלטמן",
    "extract": "סמואל (סם) האריס אלטמן (באנגלית: Samuel H. \"Sam\" Altman; נולד ב-22 באפריל 1985) הוא יזם יהודי-אמריקאי, משקיע, מתכנת, ובלוגר. מכהן כמנכ\"ל חברת OpenAI. נשיאה לשעבר של Y Combinator.\nבשנת 2023 נבחר על ידי הג'רוזלם פוסט ליהודי המשפיע בעולם.",
    "pageid": 1959597
  },
  {
    "title": "עונת 2025/2026 בליגת האלופות",
    "extract": "עונת 2025/2026 בליגת האלופות של אופ\"א היא העונה ה-71 בה מתקיים טורניר הכדורגל שמאורגן על ידי אופ\"א, והעונה ה-34 במתכונת החדשה מאז שונה שם הטורניר מגביע אלופות אירופה למועדונים לליגת האלופות.\nהזוכה בתואר תשחק נגד זוכת הליגה האירופית בסופר קאפ האירופי, תקבל כרטיס לליגת האלופות בעונת 2026/2027 ותעפיל לגביע העולם למועדונים 2029.\nהגמר ייערך בפושקש ארנה, בודפשט, הונגריה. ב-30 במאי 2026.",
    "pageid": 2388604
  },
  {
    "title": "עידן עמדי",
    "extract": "עידן עָמֵדִי (נולד ב-19 בפברואר 1988, א' באדר ה'תשמ\"ח) הוא זמר-יוצר ושחקן ישראלי.\nזכה בתארים \"שיר השנה\" ו\"תגלית השנה\" לשנת תשע\"א, ו\"שיר השנה\" ו\"זמר השנה\" לשנת תשע\"ג. הוא התפרסם ב-2010 בעונה השמינית של \"כוכב נולד\", שבה העפיל לגמר וסיים את התחרות במקום השני. ב-2017 החל לגלם את דמותו של שגיא צור בסדרת הטלוויזיה \"פאודה\".",
    "pageid": 882892
  },
  {
    "title": "עכשיו 14",
    "extract": "עכשיו 14, מכונה גם ערוץ 14, הוא ערוץ טלוויזיה מסחרי ישראלי בבעלות חברת \"ערוץ יהודי ישראלי בע\"מ\" שבשליטת יצחק מירילשוילי, המחזיק בה באמצעות תאגיד בשם \"כיתעים ריאל אסטייט אינווסטמנטס\", הרשום באיי הבתולה הבריטיים.\nהערוץ הוקם תחת רישיון שידור כערוץ מורשת, ועלה לאוויר ב־30 ביוני 2014 באפיק 20 בכבלים ובלוויין תחת המיתוג \"ערוץ 20\". ב־18 בינואר 2021 זכה הערוץ במכרז לשידור באפיק 14, ובנובמבר של אותה השנה החל לשדר באותו אפיק תחת השם הזמני \"ערוץ 14 בהרצה\", ולאחר מכן מותג כערוץ \"עכשיו 14\", והחל לשדר שידורי חדשות ואקטואליה. הערוץ מזוהה עם הימין הפוליטי בישראל, ובייחוד עם תמיכה בבנימין נתניהו. הערוץ אינו משדר בשבתות ובמועדי ישראל. הערוץ הוא ערוץ מסחרי זעיר, ועל כן אין לו חברת חדשות והוא אינו מחויב להפיק הפקות מקור באמצעות בתי הפקה חיצוניים.\nמנכ\"ל הערוץ בשנים 2021–2023 היה איתי וולמן. המנכ\"ל מאז 2023 הוא אריאל אדרי, העורך הראשי הוא יורם כהן ויושב ראש מערך חדשות 14 הוא אלון מזר.",
    "pageid": 1129088
  },
  {
    "title": "פרנץ יוזף הראשון, קיסר אוסטריה",
    "extract": "פרנץ יוזף קרל הראשון פון אסטרייך (בגרמנית: Franz Joseph Karl von Österreich‏; 18 באוגוסט 1830 – 21 בנובמבר 1916) היה קיסר אוסטריה, מלך בוהמיה והונגריה (2 בדצמבר 1848–1916), משושלת הבסבורג. נחשב לאחד המנהיגים הבולטים של אירופה במאה ה-19. תקופת מלכותו בת 68 השנים הייתה השנייה באורכה בהיסטוריה של אירופה עד זמנו לאחר לואי הארבעה עשר מלך צרפת. כיום, תקופת כהונתו היא השישית באורכה בהיסטוריה.\nבתחילת דרכו הנהיג מדיניות נוקשה הפוסלת כל גילוי לאומיות של העמים תחת שלטונו, אולם בהמשך גישתו התמתנה והפכה ליברלית יותר. כך למשל כחלק מהפשרה האוסטרו-הונגרית של 1867, הוא הנהיג מעמד שווה להונגריה ולאוסטריה, והקים את האימפריה האוסטרו-הונגרית, בראשה עמד. תחת שלטונו הפכה וינה למרכז תרבות בין-לאומי חשוב ומשפיע. הוא נודע גם ביחסו הסובלני ואוהד ליהודים, ובביקורו בארץ ישראל ב-1869 התקבל באהדה רבה. לאחר מותו, במהלך מלחמת העולם הראשונה, החלה הקיסרות להתפורר.",
    "pageid": 53213
  },
  {
    "title": "רום ברסלבסקי",
    "extract": "רום ברסלבסקי (נולד ב-4 בדצמבר 2003) הוא חייל ישראלי שנחטף ממסיבת הנובה, שבה עבד כמאבטח בעת חופשה מהצבא, במהלך טבח שבעה באוקטובר, בידי ארגון הג'יהאד האסלאמי הפלסטיני. הוא שוחרר במסגרת הסכם חמאס–ישראל ב-13 באוקטובר 2025.",
    "pageid": 2467557
  },
  {
    "title": "רועי שרון",
    "extract": "רועי (אלרועי) שרון (נולד בי\"ג בסיוון ה'תשל\"ה, 23 במאי 1975) הוא עיתונאי ישראלי, פרשן לענייני צבא וביטחון בתאגיד השידור הישראלי. עד מרץ 2017 שימש כתב השטחים של חדשות 10.",
    "pageid": 1156237
  },
  {
    "title": "רמת הגולן",
    "extract": "רָמַת הַגּוֹלָן (בערבית: هضبة الجولان, בתעתיק מדויק: הצ'בּת אל-ג'ולאן, בהגייה ספרותית: הַ֫דְ֗בַּת אַל-גַ'אוּלַ֫אן, בהגייה מדוברת: הַ֫דְ֗בֶּת אֶל-ג'וּלַ֫אן) היא אזור בצפון-מזרח מדינת ישראל, ממזרח לכנרת ולירדן ההררי. שטח הרמה הוא כ-1,800 קילומטרים רבועים, מהם כ-1,200 קמ\"ר בשליטת ישראל. ברמת הגולן נחלים רבים, המספקים כשליש ממי הכנרת. שלושת הבולטים שבהם מחלקים את רמת הגולן לשלושה חלקים – הצפוני (בין החרמון לנחל גילבון), המרכזי (בין נחל גילבון לנחל דליות), והדרומי (בין נחל דליות לירמוך).\nדיסציפלינות שונות מגדירות באופן שונה את גבולות השטח המוגדר כרמת הגולן:\nכאזור גאולוגי וביוגאוגרפי, רמת הגולן היא רמה שטוחה השוכנת בין אפיק הירמוך ומעיינות חמת גדר בדרומה, רכס החרמון בצפונה, הכנרת ועמק החולה במערבה, ומישורי הבשן והחורן במזרחה. זאת, אף כי הגבול הגאוגרפי בצד מזרח אינו ברור, כיוון שמישורי הבזלת של הבשן והחורן נמשכים עד להר הבשן, המרוחק מהגולן הישראלי.\nרמת הגולן כאזור גאופוליטי היא השטח שנמצא בידי ישראל מתום הקרבות בחזית הסורית במלחמת ששת הימים ב-1967, התחום ממזרח בקו סגול. ב-1981 החיל חוק רמת הגולן את החוק הישראלי בשטח רמת הגולן שתחם 'קו סגול', התחום ממזרח בקו הסכם הפרדת הכוחות בין ישראל לסוריה (1974).\nאזור זה שייך מנהלית לנפת רמת הגולן ושטחו 1,154 קמ\"ר. הוא כולל כשני שלישים מרמת הגולן הגאולוגית, וכן את חלקו הישראלי של החרמון. רמת הגולן והחרמון הם החלק המזרחי ביותר והצפוני ביותר שבשליטת מדינת ישראל, ולמעשה החלק היחידי משטח המדינה המצוי מזרחית לבקעת הירדן. רוב הגולן הישראלי הוא שטח בשיפוט המועצה אזורית גולן.\nמרבית הקהילה הבין-לאומית רואה ברמת הגולן כ\"שטח כבוש\" (\"טריטוריה במחלוקת\"). בהחלטה 497 של מועצת הביטחון של האו\"ם – הוגדר סיפוח הרמה בידי מדינת ישראל – כמהלך בלתי-חוקי, והחלטה דומה התקבלה גם על-ידי העצרת הכללית של האומות המאוחדות. ב-25 במרץ 2019 חתם נשיא ארצות הברית דונלד טראמפ, על צו נשיאותי-אמריקני המכיר בריבונות ישראל על רמת הגולן; חרף התנגדות עיקשת וביקורת רחבת-היקף ברחבי העולם על צעד זה.",
    "pageid": 11803
  },
  {
    "title": "שאול",
    "extract": "שָׁאוּל בֶּן קִישׁ הוא דמות מקראית, המוזכרת בתנ\"ך כמלך הראשון על ממלכת ישראל המאוחדת. תקופת מלכותו מתוארכת למחצית השנייה של המאה ה-11 לפנה\"ס. לפי הכרונולוגיה המקובלת בחקר המקרא, ייתכן שמלך בערך בשנים 1025–1005 לפנה\"ס.",
    "pageid": 9166
  },
  {
    "title": "שבע מצוות בני נח",
    "extract": "ביהדות, שבע מצוות בני נח הן מצוות שנצטוו עליהן כל בני האדם, ולא רק היהודים שקיבלו את תרי\"ג מצוות.\nשבע המצוות הן:\n\nחובת הקמת דינים (מערכת משפט)\nאיסור ברכת השם\nאיסור עבודה זרה\nאיסור גילוי עריות (יחסי מין אסורים)\nאיסור רצח\nאיסור גזל (לרבות גנבה וביזה)\nאיסור אכילת אבר מן החי\nלפי דברי חז\"ל, מצוות אלו ניתנו לנח ולבניו בברית הקשת המקראית, ויש מסורות לפיהן חלק מהמצוות, או כולן, ניתנו עוד לאדם הראשון. בתלמוד ובספרי הרמב\"ם ישנו עיסוק רב בפרטי שבע המצוות.\nכיום ישנם גורמים מסוימים ביהדות העוסקים בהפצת המצוות בקרב גויים. כתוצאה מפעילות זו ויוזמות עצמיות בקרב גויים, נוצרו בציבור הלא-יהודי חוגים, המתכנים \"בני נח\" (Noahides), המקבלים על עצמם את שבע המצוות.\nיש סימן לזכירת שבע המצוות: שלוש מצוות שייהרג ובל יעבור (עבודה זרה, שפיכות דמים וגילוי עריות), א - אבר מן החי, ב - ברכת השם, ג - גזל, ד - דינים.",
    "pageid": 10930
  },
  {
    "title": "שווייץ",
    "extract": "שְׁוַיְץ (לרוב נכתב שווייץ או שווייצריה; בגרמנית: Schweiz; בצרפתית: Suisse; באיטלקית: Svizzera; ברומאנש: Svizra; השם הרשמי: בגרמנית: ‏‏Ⓘ‏; בצרפתית: Confédération suisse; באיטלקית: Svizzera Confederazione; ברומאנש: Confederaziun svizra; בלטינית: Confœderatio Helvetica – הקונפדרציה ההלווטית, קונפדרציה הלווטיקה או הקונפדרציה השווייצרית) היא מדינה אלפינית ללא מוצא לים השוכנת במרכז אירופה. היא גובלת בגרמניה בצפון, בצרפת במערב, באיטליה בדרום, ובאוסטריה ובליכטנשטיין במזרח.\nשווייץ מוכרת בנופיה – בהריה ובאגמיה הרבים. לטופוגרפיה של שווייץ יש תפקיד מרכזי בעיצוב כלכלתה, תרבותה והמסורת המדינית שלה. היותה הררית הקשה על התהוות חקלאות קלאסית של מישורים נרחבים ואילץ את השווייצרים להתמקד בייצור מוצרים מתוחכמים כגון גבינות ויינות, שוקולדים, ושעונים. הטופוגרפיה גם הציבה אתגרים לתחבורה האזרחית והממשלתית, והקשתה על התקדמות צבאות אויב. עובדות אלו יצרו בין אזרחי שווייץ מגוון תרבותי ושפתי עשיר, אילצו את השלטון המרכזי לתת לאזרחים מידה רבה של עצמאות מקומית, ואפשרו התגוננות נגד אויבים קשים מבחוץ. לכן לשווייץ מסורת ארוכת שנים של משטר דמוקרטי יציב כמו גם מסורת של נייטרליות פוליטית וצבאית כלפי חוץ, ושווייץ משמשת כביתם של ארגונים בין-לאומיים רבים ושל בנקים גדולים. היא מאופיינת ברמת חיים גבוהה וכלכלתה יציבה.\nבמשך מרבית שנות קיומה, שווייץ הייתה קונפדרציה של קנטונים (מחוזות אוטונומיים) אשר תושביהם דוברי שפות שונות, ולא הייתה לה שפה רשמית. במהלך המאה ה-19, הקנטונים החליטו על הידוק שיתוף הפעולה, המדינה הוגדרה רשמית כפדרציה ומבחינה מנהלית היא אימצה מאפיינים חלקיים של ארגון פדרלי. כך, למשל, בדומה לפדרציות, אזרח שווייצרי נחשב לאזרח של אחד הקנטונים ולא של שווייץ כולה, אך בניגוד לקונפדרציות, התאזרחות בקנטון אחד דורשת את הסכמתם של הקנטונים האחרים.\nבמהלך המאה העשרים הוכרזו ארבע משפות המדינה כשפותיה הרשמיות. אחת מהן, רומאנש, משמשת שפה רשמית רק בשווייץ, וככל הנראה, רק בשווייץ קיימות קהילות הדוברות אותה. כאשר לא ניתן או לא נוח להשתמש בכל השפות לכתיבת שם המדינה, משמשת השפה הלטינית כברירת מחדל ובה נקראת המדינה: \"הקונפדרציה ההלווטית\" (Confœderatio Helvetica). שם זה וראשי התיבות שלו (CH) משמשים למטרות שונות, כגון סימול שם המדינה וסיומת האינטרנט שלה. בולים ומטבעות של שווייץ נושאים את השם Helvetia.",
    "pageid": 320
  },
  {
    "title": "שחר חסון",
    "extract": "שחר חסון (נולד ב-11 בספטמבר 1976) הוא קומיקאי, סטנדאפיסט, שחקן, מוזיקאי, תסריטאי, שדרן רדיו ומנחה טלוויזיה ישראלי.",
    "pageid": 656446
  },
  {
    "title": "שלומי קוריאט",
    "extract": "שלומי קוריאט (נולד ב-24 בספטמבר 1976) הוא שחקן, קומיקאי ומנחה טלוויזיה ישראלי.",
    "pageid": 388335
  },
  {
    "title": "אבי בלוט",
    "extract": "אַבְרָהָם (אָבִי) אַהֲרֹן בְּלוּט (נולד ב-28 בספטמבר 1974) הוא קצין בצה\"ל בדרגת אלוף, המשרת כמפקד פיקוד המרכז. לפני כן שירת כמפקד המכללה הבין-זרועית לפיקוד ולמטה, מפקד אוגדת איו\"ש, המזכיר הצבאי של ראש הממשלה, מפקד חטיבת עוז, מפקד עוצבת חצי האש, מפקד חטיבת יהודה, מפקד יחידת מגלן ומפקד גדוד 101.",
    "pageid": 1186401
  },
  {
    "title": "אברהם",
    "extract": "אַבְרָהָם (במקור: אַבְרָם, מכונה גם אברהם אבינו) הוא דמות מקראית, הראשון מבין שלושת האבות. אברהם הוא אביהם של יצחק וישמעאל (שלפי הקוראן, הערבים העדנאנים הם צאצאיו) ואבי המדיינים. נכדיו בני יצחק הם יעקב ועשו, שעל פי המקרא הם אבותיהם של בני ישראל, האדומים והעמלקים.",
    "pageid": 2009
  },
  {
    "title": "אוולין הגואל",
    "extract": "אוולין הגואל (נולדה ב-27 בינואר 1961) היא שחקנית  ישראלית, זוכת שני פרסי אופיר.",
    "pageid": 289889
  },
  {
    "title": "אוקראינה",
    "extract": "אוּקְרָאִינָה (באוקראינית: Україна) היא ארץ ומדינה השוכנת במזרח אירופה, ששטחה 603,628 קמ\"ר ואוכלוסייתה מנתה (לפני המלחמה עם רוסיה) 43 מיליון נפש. בירת אוקראינה, והעיר הגדולה ביותר בשטחה, היא קייב. אוקראינה חולקת גבולות עם בלארוס מצפון, פולין, סלובקיה והונגריה ממערב, רומניה ומולדובה מדרום מערב ורוסיה ממזרח. לאוקראינה קו חוף לאורך ים אזוב והים השחור. מבין מדינות אירופה, אוקראינה היא המדינה השנייה בגודל שטחה והשמינית בגודל אוכלוסייתה.\nאוקראינה היא רפובליקה דמוקרטית בעלת משטר נשיאותי-למחצה עם הפרדת רשויות. היא יצואנית דגנים גדולה, ומכילה בשטחה כ־5% מפוטנציאל המינרלים בעולם. היא מדינה מתפתחת ואחת המדינות העניות ביותר באירופה. צבאה הוא השני בגודלו באירופה לאחר הצבא הרוסי. במשך השנים הפכה לחברה ביותר מ־40 ארגונים בינלאומיים. בזמן שהייתה חלק מברית המועצות, הצטרפה אוקראינה לאומות המאוחדות כאחת המדינות המייסדות, יחד עם בלארוס, ביוזמת השלטונות הסובייטיים במוסקבה, ובזכות זה נהנתה ברית המועצות משלושה קולות בעצרת הכללית של האו\"ם.\nהיסטוריונים אוקראינים רואים את ראשית תולדות ארצם ברוס של קייב, ישות פוליטית סלאבית שקמה במאה התשיעית. במאה ה-14 סופח האזור על ידי דוכסות ליטא, שהתאחדה מאוחר יותר עם פולין. ב-1648, מרד קוזאקים בהנהגת בוגדן חמלניצקי הביא לייסוד ההטמאנות הקוזאקית, ישות עצמאית-למחצה, שפוצלה במהרה בין רוסיה לפולין-ליטא ופורקה סופית ב-1764. לאחר חלוקת פולין, עברו שטחי מדינת אוקראינה המודרנית שברשותה לידי האימפריה ההבסבורגית. במאה ה-19 קמה תנועה לאומית אוקראינית, שצברה תמיכה עממית, ביססה את השפה והתרבות המקומיות והנחילה את השם \"אוקראינה\" לאזורים עליהם תבעה ריבונות. לאחר נפילת האימפריה הרוסית והאימפריה האוסטרו-הונגרית בתום מלחמת העולם הראשונה, הוקמו מספר מדינות עצמאיות אוקראיניות, שהגדולה ביניהן הייתה הרפובליקה העממית של אוקראינה. אלו ניהלו מלחמות עם שכנותיהן כדי להתאחד ולקיים את עצמאותן, אך הובסו. הרפובליקה הסובייטית הסוציאליסטית האוקראינית, במסגרת ברית המועצות, נותרה כביטוי הלאומי היחיד. במלחמת העולם השנייה ולאחריה סיפחו הסובייטים את כל השטחים המאוכלסים באוקראינים שנותרו בשליטת מדינות אחרות. ב-1991, עם התפרקות ברית המועצות, הרפובליקה נעשתה למדינה עצמאית. השאיפה להתקרב לאיחוד האירופאי ולמערב, ולהתנתק מחוג ההשפעה הרוסי, היא אחד הגורמים לסכסוך מתמשך בין אוקראינה לרוסיה החל מ-2014 ולמלחמת אוקראינה–רוסיה החל מ-2022.",
    "pageid": 3888
  },
  {
    "title": "אורי גוטליב",
    "extract": "אוּרי גוֹטליבּ (נולד ב-11 במרץ 1969) הוא קומיקאי, שחקן, שדרן רדיו, מנחה טלוויזיה ומסעדן ישראלי. זוכה 2 פרסי האקדמיה לטלוויזיה עבור שחקן קומי בסדרה \"שוטטות\" לשנת 2003 ובסדרה \"אחד העם 1\" לשנת 2004.",
    "pageid": 190939
  },
  {
    "title": "אחמד א-שרע",
    "extract": "אחמד חוסיין א-שַּׁרַע (בערבית: أحمد حسين الشرع; נולד ב-29 באוקטובר 1982), המוכר בכינוי אבו מוחמד אל-ג'וּלַאנִי, הוא נשיא סוריה מאז 2024, שבעברו היה מורד ג'יהאדיסט סלפי, ומנהיג אסלאמיסטי סוני סורי.\nא-שרע החל את דרכו בשנות ה-2000 המוקדמות בארגון אל-קאעידה בעיראק, מיסודו של אבו מוסעב א-זרקאווי, ולחם נגד הכוחות האמריקאים לאחר הפלישה לעיראק. לאחר שחרורו ממעצר בשנת 2011, הוא חזר לסוריה והקים את \"ג'בהת א-נוסרה\", שלוחה של אל-קאעידה בסוריה. מחלקת המדינה של ארצות הברית הגדירה במאי 2013 את א-שרע כ\"טרוריסט עולמי\", וארבע שנים לאחר מכן הכריזה על פרס של 10 מיליון דולר עבור מידע שיוביל ללכידתו. בסביבות שנת 2014 סוכל פיגוע שתכנן הארגון נגד ישראל. בשנת 2016, א-שרע ניתק את הקשרים עם אל-קאעידה והקים את \"ג'בהת פתח א-שאם\", בברכת הדרך של איימן א-זוואהירי, מנהיג אל-קאעדה. בשנת 2017, הוא מיזג את ג'בהת פתח א-שאם עם קבוצות ג'יהאדיסטיות נוספות והקים את היאת תחריר א-שאם, אותה הנהיג עד הפלת משטר אסד.\nמשמעות כינויו של א-שרע \"אל-ג'ולאני\" היא \"הגולני\", משום זיקתו לרמת הגולן ומשפחת אביו שמקורה מהכפר פיק. זאת בעקבות בריחת משפחתו מהאזור לאחר כיבוש רמת הגולן על ידי צה\"ל במלחמת ששת הימים.",
    "pageid": 1284286
  },
  {
    "title": "אלביט מערכות",
    "extract": "אלביט מערכות בע\"מ היא חברה ביטחונית ישראלית העוסקת בפיתוח ובייצור של מערכות לחימה לכוחות הלוחמים ביבשה, באוויר ובים, בתחומי אלקטרוניקה, אלקטרואופטיקה, ארטילריה, תעופה, לייזר ועוד. החברה והחברות הבנות שלה פועלת במתחמים שונים הפרוסים ברחבי הארץ: קריית שמונה, תל חי, כרמיאל, נוף הגליל, יקנעם עילית, חיפה, טירת כרמל, ירושלים, נתניה, רעננה, רמת השרון, בני ברק, רמלה, חולון, פארק המדע קריית ויצמן בנס ציונה, רחובות, אשקלון, שדרות, באר שבע, ערד ורמת בקע שבנגב. החברה מעסיקה כ־21,000 עובדים ברחבי העולם מתוכם כ-15,000 עובדים בישראל.\nאלביט מערכות מפתחת, משווקת ומבצעת אינטגרציה של מערכות אלקטרוניות ואלקטרו-אופטיות ביטחוניות. החברה מתמקדת בפיתוח מערכות שליטה ובקרה, מערכות מודיעין ותצפית. משרד הביטחון, בתדרוך רשמי לכתבים הגדיר את אלביט [דרוש מקור] כמוקד ידע של מדינת ישראל בתחום הלייזר רב עוצמה. בתחום הלוחמה האלקטרונית הוגדרה אלביט על ידי מדינת ישראל כתשתית ידע לאומית - תלמ\"י.\nבדיווח של אלביט מערכות לבורסה על סיכום שנת העסקים 2021 נמסר כי צבר ההזמנות של החברה עומד על 13.7 מיליארד דולר. הכנסות החברה הסתכמו ב-5.3 מיליארד דולר והרווח הנקי עמד על 368 מיליון דולר.\nאלביט מערכות רכשה את תעש מערכות בשנת 2018 ובשנת 2019 את החטיבה לאמצעי ראיית לילה מהאריס האמריקאית. אלביט מתמחה במערכות הגנה ובהן מערכת דירקם (DIRCM) להגנת מטוסי נוסעים מפני טילים, מל\"טים, רקטות למגוון טווחים, מערכת הגנה אקטיבית לרק\"ם \"חץ דורבן\" ופגזי טנקים ורב תכליתיים וכן קסדות למטוסי קרב, מערכת ראיית לילה וכוונות לרובים. בשנת 2020 דיווחה אלביט מערכות על אודות רכישת ספרטון - חברה אמריקאית המתמחה במערכות ללחימה נגד צוללות. בתחילת אפריל 2021 החברה דיווחה על רכש BAE Systems Rokar המייצרת מערכות ניווט והנחיה לפצצות ורקטות המשולבות ברקטות של חטיבת היבשה/תע\"ש.\nהחברה נסחרת בנאסד\"ק האמריקאית ובבורסה לניירות ערך בתל אביב. ביולי 2010 העניק ארגון \"מעלה\" לאחריות תאגידית דירוג קטגורית פלטינה לחברה. בעל השליטה בחברה הוא איש העסקים מיקי פדרמן. נשיא החברה ומנכ\"לה הוא בצלאל מכליס.",
    "pageid": 117062
  },
  {
    "title": "בית המקדש השני",
    "extract": "בית המקדש השני היה מקדש לאלוהי ישראל אשר נבנה בהר הבית בירושלים על ידי עולי בבל בראשית שיבת ציון בתקופת בית שני בהנהגת זרובבל מבית דוד ויהושע בן יהוצדק הכהן הגדול, כ-70 שנה לאחר חורבן הבית הראשון ונחנך ביום ג' באדר בשנה הששית לדריווש מלך פרס, בתמיכת הפרסים ובעידודם, כפי שבוטאה בהכרזת כורש. בית המקדש עבר שיפוץ והורחב במידה ניכרת על ידי המלך הורדוס בשנת 19 לפנה\"ס, ונחרב בשנת 70 לספירה בידי הרומאים.\nלפי המחקר ההיסטורי, המקדש נחנך בשנת 516 לפנה\"ס בימי דריווש הראשון ועמד על תלו כ-586 שנים. לפי חז\"ל המקדש עמד על תלו (כולל שנות בנייתו) 420 שנים. הפער הגדול נובע מתארוך שונה של אורך שלטון הממלכה האחמנית על ממלכת פרס, הידוע בשם \"השנים החסרות\".\nבסדר קדשים במשנה נמצאת מסכת מידות המתארת את בית המקדש השני והר הבית. יוסף בן מתתיהו תיאר את מבנהו לאחר ששופץ והורחב בימי הורדוס.",
    "pageid": 229347
  },
  {
    "title": "בר רפאלי",
    "extract": "בר רפאלי (נולדה בט\"ו בסיון ה'תשמ\"ה, 4 ביוני 1985) היא דוגמנית, מנחת טלוויזיה, שחקנית ואשת עסקים ישראלית בעלת מוניטין בין-לאומי.",
    "pageid": 92899
  },
  {
    "title": "גל גדות",
    "extract": "גל גדות-ורסנו (נולדה ב-30 באפריל 1985) היא דוגמנית, שחקנית ומפיקה ישראלית. חברת האקדמיה האמריקאית לקולנוע ומלכת היופי של ישראל לשנת 2004.\nזכתה לפרסום עולמי כשגילמה את דמותה של ג'יזל ישר בסדרת הסרטים האמריקאית \"מהיר ועצבני\". לשיא הצלחתה הגיעה כאשר גילמה את גיבורת-העל וונדר וומן ביקום הקולנועי של DC בסרטים \"באטמן נגד סופרמן: שחר הצדק\", \"וונדר וומן\", \"ליגת הצדק\" ו-וונדר וומן 1984\".",
    "pageid": 633341
  },
  {
    "title": "דלתון",
    "extract": "בגאומטריה, דלתון הוא מרובע בעל שני זוגות נפרדים של צלעות סמוכות השוות באורכן.\nדלתון יכול להיות קמור ויכול להיות קעור. בדלתון קמור שני האלכסונים עוברים בתוך הדלתון, ואילו בדלתון קעור אחד האלכסונים עובר מחוץ לדלתון.\n\nדלתון קמור מורכב משני משולשים שווי־שוקיים שבסיסיהם הזהים צמודים זה לזה, וזוויות הראש שלהם מהוות זוויות נגדיות בדלתון. באיור המופיע, אלו הם המשולשים \n  \n    \n      \n        △\n        B\n        A\n        D\n      \n    \n    {\\displaystyle \\triangle BAD}\n  \n ו־\n  \n    \n      \n        △\n        B\n        C\n        D\n      \n    \n    {\\displaystyle \\triangle BCD}\n  \n. לכן ניתן לקרוא לזוויות \n  \n    \n      \n        ∠\n        A\n      \n    \n    {\\displaystyle \\angle A}\n  \n ו־\n  \n    \n      \n        ∠\n        C\n      \n    \n    {\\displaystyle \\angle C}\n  \n גם \"זוויות הראש\" ולשתיים האחרות \"זוויות הבסיס\", מתוך אנלוגיה למשולש שווה־שוקיים. האלכסון שמפריד את הדלתון למשולשים שווי שוקיים נקרא אלכסון משני, והאלכסון השני (שמפריד את הדלתון לשני משולשים חופפים) נקרא אלכסון ראשי.\nדלתון קעור גם הוא מורכב משני משולשים שווי־שוקיים בעלי בסיס משותף - אם כי במקרה זה אחד מהמשולשים נמצא בתוך השני (משולש \n  \n    \n      \n        △\n        B\n        C\n        D\n      \n    \n    {\\displaystyle \\triangle BCD}\n  \n נמצא בתוך משולש \n  \n    \n      \n        △\n        B\n        A\n        D\n      \n    \n    {\\displaystyle \\triangle BAD}\n  \n). ניתן לראות דלתון קעור כמעין \"חיסור\" של משולשים שווי-שוקיים בעלי בסיס משותף, כלומר חיסור שטח המשולש \n  \n    \n      \n        △\n        B\n        C\n        D\n      \n    \n    {\\displaystyle \\triangle BCD}\n  \n משטח המשולש \n  \n    \n      \n        △\n        B\n        A\n        D\n      \n    \n    {\\displaystyle \\triangle BAD}\n  \n (במקום חיבורם בדלתון קמור). בדלתון קעור, האלכסון המשני עובר מחוץ לדלתון והאלכסון הראשי בתוכו.\nמעוין הוא מקרה פרטי של דלתון שבו כל הצלעות שוות.\nריבוע הוא מקרה פרטי מיוחד של דלתון שבו כל הצלעות שוות וכל הזוויות שוות.",
    "pageid": 34224
  },
  {
    "title": "דני גולד",
    "extract": "דניאל (דני) גולד (נולד בשנת 1962) הוא ראש מפא\"ת ותת-אלוף במילואים בצה\"ל.",
    "pageid": 1062605
  },
  {
    "title": "דרום אפריקה",
    "extract": "רפובליקת דרום אפריקה (באפריקאנס: Republiek van Suid-Afrika; בזולו: IRiphabliki yaseNingizimu Afrika; באנגלית: Republic of South Africa) היא רפובליקה השוכנת בקצה הדרומי של יבשת אפריקה.\nדרום אפריקה גובלת בצפון עם נמיביה, עם בוטסואנה ועם זימבבואה, בצפון מזרח עם מוזמביק ועם אסוואטיני ומקיפה את לסוטו.\nתחילתה של דרום אפריקה כמושבה קולוניאלית הולנדית, שבהמשך הפכה למושבה בריטית. ב-31 במאי 1910 קיבלה דרום אפריקה עצמאות כדומיניון תחת הכתר הבריטי בשם \"איחוד דרום אפריקה\". ב-31 במאי 1961 שינתה את שמה ל\"רפובליקת דרום אפריקה\" ופרשה מחבר העמים הבריטי, אליו שבה ב-1994.\nדרום אפריקה היא אחת הגדולות במדינות אפריקה. על אף התהפוכות השלטוניות שידעה המדינה מעצמאותה עד היום, זוהי אחת המדינות היחידות באפריקה שמעולם לא התרחשה בהן הפיכה צבאית.",
    "pageid": 17727
  },
  {
    "title": "הארי הודיני",
    "extract": "הארי הודיני (במקור אריק וייס, בהונגרית: Erik Weisz; באנגלית: Harry Houdini;‏ בודפשט, 24 במרץ 1874 – ניו יורק, 31 באוקטובר 1926) היה יהודי-הונגרי-אמריקאי שהיה מגדולי הקוסמים, הפעלולנים ואמני ההיחלצות בכל הזמנים.",
    "pageid": 48810
  },
  {
    "title": "היחידה הטקטית לחילוץ מיוחד (669)",
    "extract": "היחידה הטקטית לחילוץ מיוחד 669 היא יחידה של חיל האוויר הישראלי המתמחה בחילוץ קרבי ביבשה, באוויר ובים. מפקדה הוא קצין בדרגת סגן אלוף. היחידה כפופה לכנף 7 – כנף כוחות אוויר מיוחדים.\nלוחמי 669 נמנים עם כוחות העילית של צה\"ל והם הלוחמים המאומנים ביותר למבצעי חיפוש והצלה קרבי. הם מתמחים ברפואת חרום, ובטכניקות חילוץ מיוחדות ביבשה ובים. הם יכולים להגיע ליעדם עם מסוקים, בצניחה טקטית, או לפעול עצמאית מצוידים בכלי רכב ייעודיים. הם ערוכים לחפש ולהציל נפגעים, צבאיים או אזרחיים, בכל מתאר ובכל עת. הם מאומנים להתנייד, לחבור ולהילחם עם כוחות מיוחדים אחרים. הם מומחים בחילוץ אנכי, בחילוץ מהים, מכלי טיס ורכב מרוסקים.\nבשל יכולותיה הייחודיות, היחידה משתתפת במבצעים מיוחדים של צה\"ל וגופי ביטחון אחרים, ולוחמיה חוצים קווי אויב באופן תדיר. בנוסף, מוזנקים צוותי היחידה לאירועי חילוץ מורכבים אשר גופי החירום האזרחיים אינם מסוגלים לתת להם מענה הולם.",
    "pageid": 77351
  },
  {
    "title": "הלל ביטון רוזן",
    "extract": "הלל ביטון רוזן (נולד ב-21 באוגוסט 1991) הוא עיתונאי ישראלי. כתב לענייני צבא וביטחון ומגיש בערוץ \"עכשיו 14\".",
    "pageid": 2010001
  },
  {
    "title": "הנרדף (סרט, 2025)",
    "extract": "הנרדף (באנגלית: The Running Man) הוא סרט מותחן דיסטופי עתידי בבימויו של אדגר רייט, שגם הפיק וכתב את התסריט יחד עם מייקל באקול, ומבוסס על רומן באותו השם משנת 1982 מאת סטיבן קינג. יהיה זה העיבוד הקולנועי השני לספר, לאחר סרט קודם באותו השם שיצא בשנת 1987.\nהסרט עלה לאקרנים ב-7 בנובמבר 2025.",
    "pageid": 2408194
  },
  {
    "title": "הר הבית",
    "extract": "הר הבית (בערבית: الحرم الشريف, בתעתיק מדויק: אלחרם אלשריף, בתעתיק הרגיל: אל-חראם א-שריף; באנגלית: Temple Mount) הוא מתחם קדוש ליהודים ולמוסלמים בחלקה הדרום־מזרחי של העיר העתיקה בירושלים. בימינו המתחם שטוח ברובו, בצורה כמעט מלבנית, שטחו כ־144 דונם, והוא מגיע לגובה של 743 מטר מעל פני הים בפסגתו.\nהר הבית הוא המקום הקדוש ביותר לעם היהודי, שבו שכן המבנה הקדוש ביותר ליהודים – בית המקדש (הראשון והשני), והוא המקום היחיד, על פי ההלכה, שבו יוכל לשכון המקדש בעתיד. היהודים פונים לכיוונו בתפילה שלוש פעמים ביום, ומתפללים להקמת בית המקדש השלישי. על־פי המסורת היהודית, הר הבית הוא המקום ממנו נברא העולם (\"אבן השתייה\"), בו התקיימה עקידת יצחק, ובו נעצרה מגפת דבר שהשתוללה בעם בימי דוד המלך.\nההר, עליו עומדים כיום מסגד אל־אקצא וכיפת הסלע, הוא המקום השלישי בקדושתו באסלאם הסוני. על־פי רוב פרשני הקוראן המוסלמים, ממנו עלה מוחמד השמימה עם המלאך גבריאל במסעו הלילי.\nהר הבית נחשב למקום בעל רגישות פוליטית בין-לאומית גבוהה, והמתחם עומד ברקע לסכסוכים רבים בין מוסלמים ליהודים מאז שנות ה־20 של המאה ה־20. מאז מלחמת ששת הימים המתחם נמצא בשליטה ישראלית, ולפי החוק הישראלי אף בריבונות ישראלית, ומנוהל באופן רשמי על ידי משרד הווקף בירדן.",
    "pageid": 10618
  },
  {
    "title": "השואה",
    "extract": "השואה היא ההגדרה הכוללת לשורת מעשי רצח עם ורדיפות אנטישמיות מתוכננות ומאורגנות, שבוצעו כנגד העם היהודי החל מעליית הנאצים לשלטון בגרמניה בתחילת 1933, ובמהלך מלחמת העולם השנייה ועד כניעת גרמניה הנאצית במאי 1945.\nהשואה תוכננה על ידי גרמניה הנאצית בהנהגתו של אדולף היטלר, חברי ותומכי הנאצים, עוזריהם, משתפי פעולה ושלטונות בעלות בריתה ובוצעה בכל שטחי הכיבוש הנאצי ושטחים בשליטת בעלות בריתה של גרמניה הנאצית. פשעים אלו, אשר החלו בפגיעה במעמד היהודים וגזלת נכסיהם וזכויותיהם, הסתיימו בניסיון השמדתם השיטתית של כל בני העם היהודי (הפתרון הסופי ל\"שאלה היהודית\"). מספר הנרצחים היהודים בשואה וכתוצאה ישירה ממנה נאמד בכשישה מיליון, עם בערך 5 מיליון קורבנות ששמם ידוע.\nהשואה נחשבת לרצח העם הגדול ביותר בהיסטוריה האנושית ולנקודת שבר ייחודית בתולדות העם היהודי. היקפה, שיטתיותה והמניע האידאולוגי שלה, הביאו לטראומה בין-דורית ולהשלכות עצומות ברמה הדמוגרפית והתרבותית אשר סימנו אותה כרכיב מרכזי בזהות היהודית המודרנית.\nהנאצים רצחו גם מיליוני לא־יהודים במלחמת העולם השנייה, בהם צוענים, הומוסקסואלים, גרמנים בעלי מוגבלויות ופגועי נפש, אזרחים פולנים ושבויי מלחמה מברית המועצות, אך המושג \"שואה\" מתייחס בעיקר להשמדת היהודים.",
    "pageid": 589226
  },
  {
    "title": "ולדימיר פוטין",
    "extract": "ולדימיר ולדימירוביץ' פוטין (ברוסית: Влади́мир Влади́мирович Пу́тин, ‏‏Ⓘ‏; נולד ב-7 באוקטובר 1952) הוא מדינאי רוסי המכהן כנשיא רוסיה החל משנת 2012. היה נשיא רוסיה גם בשנים 1999–2008, וכיהן כראש ממשלת רוסיה בשנים 1999–2000 וגם בשנים 2008–2012. משנת 2024 מכהן בקדנציה החמישית שלו כנשיא.\nב-31 בדצמבר 1999 מונה פוטין לנשיא בפועל של הפדרציה הרוסית עד תום הקדנציה של בוריס ילצין, שהודיע על פרישתו. בשנת 2000 נבחר פוטין לנשיא הפדרציה הרוסית וכיהן בתפקיד במשך שתי קדנציות מלאות, עד מרץ 2008. בשל מגבלות חוקתיות נמנע ממנו להתמודד על כהונה שלישית רצופה כנשיא רוסיה, ולקראת תום הקדנציה השנייה הוא סימן את דמיטרי מדבדב כמועמד המועדף עליו לתפקיד הנשיא הבא. במרץ 2008 נבחר מדבדב לנשיא בבחירות כלליות, ומינה את פוטין לראש ממשלת רוסיה. במרץ 2012 זכה פוטין בבחירות לנשיאות, ובמאי אותה שנה הושבע לתפקיד הנשיא לקדנציה שלישית. הוא חזר ונבחר לקדנציה רביעית גם במרץ 2018.\nפוטין נהנה מפופולריות רחבה ברוסיה ותדמית של מנהיג חזק שהחזיר סדר ויציבות לאחר שפל כלכלי שלווה להתפרקות ברית המועצות והתמודד בהצלחה עם הטרור הצ'צ'ני. עם זאת הוא עורר ביקורת מבית ומחוץ בשל הפרות זכויות אדם בצ'צ'ניה ובדאגסטן, יחס המדינה ללהט\"ב, התערבות רוסיה בבחירות לנשיאות ארצות הברית, סיפוח קרים והמעורבות במזרח אוקראינה, שהובילו לעיצומים מערביים. הקרמלין דחה את הביקורת כעוינת לרוסיה, ובמקביל ננקטו צעדים להשתקת מתנגדים, תוך טענות לרצח עיתונאים ויריבים פוליטיים. יחסיו עם אוליגרכים היו שנויים במחלוקת – עם חלקם שיתף פעולה, ואחרים רדף, כלא או הגלה. מאז חזר לנשיאות בשנת 2012 וביתר שאת, לאורך העשור השני של המאה ה-21 עלו טענות שונות למעורבותו בניסיונות לפגוע במועמדים שאינם מיישרים קו עם השלטון המרכזי, למשל, על ידי מאסרים והרעלות-לכאורה של דמויות פוליטיות.\nולדימיר פוטין זכה להכרה בינלאומית משמעותית בדירוגי מגזינים יוקרתיים. ב-2007 נבחר לאיש השנה של המגזין \"טיים\" בשל השפעתו על היציבות ברוסיה והפוליטיקה העולמית. מגזין \"פורבס\" דירג אותו כמנהיג החזק ביותר בעולם במשך ארבע שנים רצופות, מ-2013 עד 2016, על רקע פעולות כמו סיפוח קרים והמעורבות בסוריה. ב-2017 וב-2018 הופיע ברשימת \"טיים 100\", מה שמשקף את מעמדו כדמות מרכזית בזירה הבינלאומית. ביולי 2017 דווח כי הונו של פוטין נאמד בסך כ-200 מיליארד דולר.",
    "pageid": 20358
  },
  {
    "title": "ח'אולה חאג'-דיבסי",
    "extract": "ח'אולה חאג' דיבסי (בערבית: خولة حاج دبسي. תעתיק מדויק: ח'ולה חאג' דבסי, נולדה ב-1969 בכפר יאסיף) היא שחקנית ערבייה ישראלית, המכהנת כיו\"ר מדור לתרבות ערבית במשרד התרבות.",
    "pageid": 2126170
  },
  {
    "title": "יאיר שרקי",
    "extract": "יאיר מרדכי שֶׁרקי (נולד בי\"ד בשבט ה'תשנ\"ג, 5 בפברואר 1993) הוא עיתונאי ישראלי המשמש כתב ופרשן לענייני דתות ופוליטיקה של חברת החדשות, מגיש תוכניות אקטואליה בחדשות 12, ובעבר היה לו טור שבועי בעיתון \"מקור ראשון\".",
    "pageid": 1186027
  },
  {
    "title": "יובל צלנר",
    "extract": "יובל צֶלנֶר (נולד ב-2 במרץ 1978) הוא איש עסקים ופוליטיקאי ישראלי. חבר מועצת עיריית תל אביב יפו. היה מועמד עצמאי לראשות העיר תל אביב-יפו. \nצלנר שימש חבר הכנסת מטעם מפלגת קדימה כשנה במצטבר, בשלהי הכנסת ה-18 ובשלהי הכנסת התשע עשרה. שימש חבר ועדה קרואה בעיר אופקים, ומשנה למנכ\"ל בחברת הנדל\"ן הציבורית קבוצת חג'ג'.",
    "pageid": 1001972
  },
  {
    "title": "ילד רע (סדרת טלוויזיה)",
    "extract": "ילד רע היא סדרת טלוויזיה. את התסריט כתבו רון לשם והגר בן־אשר, שגם ביימה את הסדרה. יוצרי הסדרה הם דניאל חן, רון לשם, רועי פלורנטין, משה מלכה, עמית כהן ודניאל אמסל. הרעיון הראשוני לתסריט עלה בעקבות תחקיר של לשם על כלא לבני נוער, שפורסם במוסף \"7 ימים\" של ידיעות אחרונות בשנת 2000. התסריט לסדרה נכתב בהשראת אירועים אמיתיים מחייו של הסטנדאפיסט דניאל חן.\nבאפריל 2025 זכתה הסדרה בשבעה מפרסי האקדמיה לטלוויזיה לשנת 2024. הסדרה גם זכתה בפסטיבל ברלין לסדרות טלוויזיה בפרס סדרת הדרמה הטובה ביותר לשנת 2025. בספטמבר 2025 הסדרה נכללה בין המועמדות לפרס אמי הבין-לאומי בקטגוריית סדרת הדרמה הטובה ביותר.",
    "pageid": 2398247
  },
  {
    "title": "יש עתיד",
    "extract": "יש עתיד היא מפלגת מרכז ציונית־ליברלית ישראלית. המפלגה הוקמה בשנת 2012 ומאז עומד בראשה מייסדה, חבר הכנסת ויו\"ר האופוזיציה יאיר לפיד. המפלגה היוותה בעבר מפלגת שלטון לצד מפלגת ימינה, כחלק מהממשלה ה־36 שכוננה במבנה של ממשלת חילופים.\nהמפלגה התמודדה לראשונה בבחירות לכנסת התשע עשרה, זכתה להישג בולט של 19 מנדטים ובכך הייתה למפלגה השנייה בגודלה בכנסת. לאחר כשנתיים, בבחירות לכנסת העשרים נחלשה המפלגה ל־11 מנדטים והייתה למפלגה הרביעית בגודלה בכנסת. מהבחירות לכנסת העשרים ואחת ועד לבחירות לכנסת העשרים ושלוש היא התמודדה כחלק מרשימה משותפת בשם \"כחול לבן\" יחד עם המפלגות \"חוסן לישראל\" ו-\"תל\"ם\" בראשות בני גנץ ובוגי יעלון, בהתאמה. ב־29 במרץ 2020 פרשה מרשימת \"כחול לבן\" ויצרה סיעה משותפת עם \"תל\"ם\" בשם \"יש עתיד – תל\"ם\". לקראת הבחירות לכנסת העשרים וארבע, 2 הסיעות התפצלו למרכיביהן. בבחירות לכנסת ה־25 הגיעה לשיא כוחה וזכתה ל־24 מנדטים.\nבאופן כללי, יש עתיד נחשבת בעיקר כמפלגת מרכז, ומגדירה את עצמה כך. בעבר, יאיר לפיד תיאר את יש עתיד בתור \"מפלגת מרכז עם נטייה ימינה\", והתבטא נגד ארגוני שמאל.",
    "pageid": 1001367
  },
  {
    "title": "כדור הארץ",
    "extract": "כדור הארץ (או ארץ; מכונה גם \"העולם\") הוא כוכב הלכת השלישי במערכת השמש, החמישי בגודלו במערכת, והגדול מבין ארבעת כוכבי הלכת הארציים. על פי הערכות מדעיות, הוא נוצר לפני כ-4.54 מיליארד שנים\nוכ-20–30 מיליון שנים לאחר מכן רכש את הלוויין הטבעי היחיד סביבו, הירח.\nכמיליארד שנים לאחר היווצרותו הופיעו בו התאים החיים הראשונים. כדור הארץ הוא גרם השמיים היחיד שידוע על קיום חיים בו.\nיום כדור הארץ, המצוין ב-22 באפריל, הוכרז באו\"ם ב-2009, כיום בין-לאומי, המציין מודעות להגנת הסביבה של כדור הארץ.",
    "pageid": 250
  },
  {
    "title": "להב 433",
    "extract": "יחידת להב 433 היא היחידה הארצית למלחמה בפשיעה החמורה הארצית והבינלאומית, בשחיתות הציבורית ובפשע המאורגן בישראל. היחידה אחראית לאכיפת החוק ולמתן מענה מקצועי במאבק נגד הפשיעה החמורה המאורגנת והשחיתות הציבורית. מטה היחידה שוכן באזור התעשייה הצפוני של לוד ומפקדה הוא קצין בדרגת ניצב.\nהספרה 4 בשם היחידה מסמלת את ארבע היחידות הארציות שאוגדו עם הקמת להב, יחד עם המספר 33 - המסמל את יחידת הגדעונים.",
    "pageid": 791354
  },
  {
    "title": "להתחרט עליך (סרט)",
    "extract": "להתחרט עלייך (באנגלית: Regretting You) הוא סרט דרמה רומנטית אמריקאי, שבוים על ידי ג'וש בון על פי תסריט מאת סוזן מק'מרטין. הסרט מבוסס על רומן באותו שם מאת הסופרת קולין הובר, אשר יצא לאור בשנת 2019.\nבכורת הסרט התקיימה בברלין, גרמניה, ב-12 באוקטובר 2025. הסרט עלה לאקרנים בישראל ב-23 באוקטובר 2025; ובארצות הברית, ב-24 באוקטובר 2025, בהפצת סרטי פרמאונט.",
    "pageid": 2468033
  },
  {
    "title": "ליטא",
    "extract": "רפובליקת ליטא (בליטאית: Lietuvos Respublika) היא רפובליקה בלטית בצפון-מזרח אירופה. ליטא גובלת בלטביה בצפון, בבלארוס במזרח, בפולין בדרום, במובלעת רוסית (קלינינגרד) ובים הבלטי במערב. היא אחת משלוש המדינות הבלטיות, יחד עם לטביה ואסטוניה. בשנת 2004 הצטרפה ליטא לברית נאט\"ו ולאיחוד האירופי. ליטא היא המדינה הבלטית הראשונה מבין מדינות ברית המועצות לשעבר, שהפכה למדינה עצמאית ב-11 במרץ 1990, שנה לפני התפרקות ברית המועצות.",
    "pageid": 7840
  },
  {
    "title": "מאי גולן",
    "extract": "פלורה מאי ברדה-גולן (נולדה ב־3 במאי 1986, כ\"ד בניסן ה'תשמ\"ו) היא השרה לשוויון חברתי וקידום מעמד האישה וחברת כנסת מטעם מפלגת הליכוד. לפני בחירתה לכנסת, הייתה פעילה בולטת במאבק נגד הסתננות מאפריקה לישראל, בעיקר באזור דרום תל אביב. היא הקימה את עמותת \"העיר העברית\" וכיהנה כיושבת ראש העמותה.",
    "pageid": 1302550
  },
  {
    "title": "מבצע אנטבה",
    "extract": "מבצע אנטבה או מבצע יונתן (שם המבצע שנקבע בצה\"ל היה \"כדור הרעם\") הייתה פעולת פשיטה צבאית שביצע צה\"ל באוגנדה במוצאי שבת, אור ליום ראשון, 4 ביולי 1976 (ו' בתמוז ה'תשל\"ו), במטרה להציל 105 נוסעים ישראלים ואנשי צוות מטוס אייר פראנס, שנחטפו על ידי טרוריסטים גרמנים ופלסטינים, במהלך טיסתם מישראל לצרפת. למרות התבצרותם של החוטפים במדינה עוינת, כמעט כל החטופים חולצו בשלום. במהלך המבצע נהרגו שלושה בני ערובה וכן מפקד סיירת מטכ\"ל, סגן אלוף יוני נתניהו, ובעקבות זאת נקרא המבצע על שמו.",
    "pageid": 7795
  },
  {
    "title": "מחלקת הל\"ה",
    "extract": "מחלקת הל\"ה (נקראת גם שיירת הל\"ה או הל\"ה; כונתה מחלקת ההר על ידי חיים גורי בשירו \"הנה מוטלות גופותינו\") הייתה מחלקה מקובצת של 40 לוחמים. בעת מלחמת העצמאות, 35 מאנשיה (בגימטריה - \"ל\"ה\") יצאו לתגבר את גוש עציון המנותק, ובדרך נפלו בקרב. חללי המחלקה מנו 20 אנשי פלמ\"ח ו-15 אנשי חי\"ש, אנשי חטיבת עציוני, חלקם הגדול סטודנטים באוניברסיטה העברית בירושלים, ובהם כמה סיירים. על המחלקה פיקד דני מס, שהיה קודם לכן מפקדו של גוש עציון. הל\"ה יצאו לדרכם אור ליום שישי, ה' בשבט תש\"ח, הלילה שבין 15 ל-16 בינואר 1948. לפנות בוקר התגלתה המחלקה, כותרה על ידי המוני ערבים מהסביבה, וכל לוחמיה נהרגו בקרב ממושך באותו יום. פרשת הל\"ה הפכה לאחד האתוסים החשובים ביותר של המלחמה, ולסמל של הערכים והאמונות שעליהם התחנכו הדורות הבאים. החל משנות ה-80 של המאה ה-20 החל ויכוח בין ההיסטוריונים על שאלות מרכזיות בפרשה זו.",
    "pageid": 47143
  },
  {
    "title": "מלחמת המפרץ",
    "extract": "מלחמת המפרץ, הידועה גם כמלחמת המפרץ הראשונה וכמבצע סופה במדבר היא מלחמה שהתנהלה מ-2 באוגוסט 1990 ועד 28 בפברואר 1991 (מבצע \"סופה במדבר\" עצמו החל ב-17 בינואר 1991), ובמהלכה הוקמה, באישור האומות המאוחדות, קואליציה בראשות ארצות הברית בת 34 מדינות, שמטרתה הייתה שחרור כווית הכבושה.\nלאחר הפלישה העיראקית לכווית וכיבושה, נקטה מועצת הביטחון של האומות המאוחדות בסנקציות נגד עיראק והציבה בפניה אולטימטום – נסיגה תוך ארבעה חודשים מכווית, או שקואליציה רחבה תנקוט בפעולה צבאית לשחרור כווית. משפג האולטימטום, פתחה קואליציה בת 34 מדינות, בראשות ארצות הברית, במבצע \"סופה במדבר\" שהחל במתקפה אווירית רחבת היקף, ולאחר מכן גם במהלך קרקעי בן 100 שעות במהלכו שוחררה כווית. במהלך הלחימה תקפה עיראק בטילים את ערב הסעודית ואת ישראל.",
    "pageid": 332821
  },
  {
    "title": "מרגי (מוזיקאי)",
    "extract": "יהונתן יעקב מרגי (נולד ב-10 בפברואר 2000), המוכר בשם משפחתו מרגי, הוא זמר-יוצר, רקדן, דוגמן ושחקן ישראלי. התפרסם בעקבות השתתפותו בעונה החמישית של תוכנית הריאליטי \"הכוכב הבא לאירוויזיון\", כשהגיע למקום השני.",
    "pageid": 1621896
  },
  {
    "title": "סביבון",
    "extract": "סביבון הוא צעצוע עם גוף עבה ונקודה חדה בתחתיתו, מיועד להסתובב על צירו האנכי, מתאזן על קצהו בשל האפקט הגירוסקופי. הסביבונים הנפוצים מופעלים על ידי סיבובם באמצעות אצבעות כף היד, אך יש גם המופעלים באמצעות חוט (פורפרה) או באמצעות מנגנון הפעלה מכני. לאחר הפעלתו הסביבון מסתובב זמן מה סביב צירו, לעיתים גם תוך התקדמות במישור, עד שהחיכוך מביא לעצירתו.\nמקורו של הסביבון היהודי (ביידיש: דְרַיידְל) הוא במשחק מזל  שהיה מקובל בקרב עמים שונים באירופה ומקורו ככל הנראה רומאי. סביבונים מתקופת רומא העתיקה נמצאו בחפירות ארכאולוגיות באי סרדיניה. מרומא התפשט המשחק לגרמניה, שם אומץ על ידי יהודי אשכנז כמשחק לחנוכה. לעיתים שימש הסביבון ככלי מאגי.[דרוש מקור]",
    "pageid": 70723
  },
  {
    "title": "סכיזופרניה",
    "extract": "סכיזופרניה (מונח שהומצא בהשראת היוונית: σχιζοφρενία; בעברית גם: שַׁסַּעַת. באנגלית Schizophrenia) היא הפרעה נפשית ממושכת, מורכבת והטרוגנית בביטוייה, השייכת לקבוצת ההפרעות הנפשיות המלוות לרוב בתופעות של פסיכוזה. הפרעה זו מתאפיינת בהזיות, שמיעת קולות שאף אחד אחר לא שומע, מחשבות שווא, הפרעות בארגון הדיבור והחשיבה, צמצום רגשי, פגיעה בהנאה ובכוח הרצון והיוזמה (initiative), בעיות קוגניטיביות (בזיכרון, קשב, פונקציות ניהוליות וכו'), התנהגויות מוזרות המוסברות על ידי החוויות הפנימיות החריגות (ההזיות, מחשבות השווא) ועל ידי שיבושי מערכות בקרה (קוגניטיביות), קשיים תפקודיים רבים בתחום התעסוקתי והחברתי. בדרך כלל מחלקים את התופעות לתופעות \"חיוביות\" כגון הזיות, שמיעת קולות, התנהגויות מוזרות ומחשבות פרנויות, ותופעות \"שליליות\" כגון פגיעה בהנאה וביוזמה. רוב התרופות לטיפול בסכיזופרניה מכווונות לטיפול בתופעות ה\"חיוביות\".\nפירוש המונח הלטיני, שמקורו ביוונית, הוא מוח או שכל מפוצל או שסוע, אך סכיזופרניה איננה \"פיצול אישיות\" (הפרעת זהות דיסוציאטיבית); הכוונה במונח היא לפיצול או אי תיאום עם המציאות. מונח זה המקובל בסיווג הפסיכיאטרי, אינו תיאור מדויק לכל הצורות והביטויים המגוונים של הפרעה זו.\nסכיזופרניה מסווגת כהפרעה פסיכוטית, אך התופעות הפסיכוטיות אינן קבועות ולעיתים חלק מהתופעות נעלמות תוך כדי טיפול.\nהגורמים להתפתחות מחלת הסכיזופרניה עדיין לא ידועים. לפי תאוריה הרווחת, לדופמין יש תפקיד חשוב בהתפתחות סכיזופרניה. דופמין הוא מתווך עצבי המשמש להעברת מידע בין התאים במוח וקשור לתחושות הנאה ותגמול. כשאדם עובר חוויה מהנה, כמו קיום יחסי מין, רמת הדופמין במוח עולה. לפי התאוריה, בסכיזופרניה יש השפעה עודפת של דופמין, או שרמות הדופמין המופרשות במוח גבוהות מדי, או שמוחם של החולים נעשה רגיש במיוחד לדופמין שמופרש. רמות גבוהות מדי של דופמין עלולות לשבש את המסלולים במוח שאחראים לחלק מהתפקודים הנפשיים החשובים ביותר כמו זיכרון, רגשות, התנהגות חברתית ומודעות עצמית. הפרעות בפעילויות אלו יכולות להסביר את הסימפטומים הפסיכוטיים של סכיזופרניה, כמו שמיעת קולות ומחשבות שווא. רוב התרופות הנמצאות בשימוש היום בטיפול בסכיזופרניה מורידות את כמות הדופמין בדם.",
    "pageid": 669717
  },
  {
    "title": "עירית לינור",
    "extract": "עירית לינוּר (נולדה ב-18 באוקטובר 1961, ח' בחשוון תשכ\"ב) היא סופרת, מתרגמת, עיתונאית, תסריטאית, במאית, פובליציסטית ושדרנית רדיו ישראלית.",
    "pageid": 11492
  },
  {
    "title": "פיקוד הצפון",
    "extract": "פיקוד הצפון (בר\"ת: פָּצָ\"ן) הוא פיקוד מרחבי בצבא ההגנה לישראל. הפיקוד, אשר מפקדתו הראשית נמצאת בצפת, הוא האחראי על כל היחידות הממוקמות בין החרמון לנתניה. משימתו של פיקוד הצפון היא הגנה על גבולותיה הצפוניים של ישראל עם סוריה לבנון וירדן (בצפון המדינה). מפקד הפיקוד הנוכחי הוא אלוף רפי מילוא.",
    "pageid": 84315
  },
  {
    "title": "קוונטין טרנטינו",
    "extract": "קוונטין ג'רום טָרַנְטִינוֹ (באנגלית: Quentin Jerome Tarantino; נולד ב-27 במרץ 1963) הוא במאי, צלם קולנוע, תסריטאי, מחבר, יוצר טלוויזיה, מפיק קולנוע, סופר ושחקן אמריקאי, זוכה שני פרסי אוסקר (מתוך 8 מועמדויות). הוא ידוע כיוצר עלילות לא ליניאריות, עם מלל רב, דיאלוגים חריפים ואלימות קיצונית. מוטיב הנקמה שזור ברבים מסרטיו.",
    "pageid": 15011
  },
  {
    "title": "ראפיניה (כדורגלן יליד 1996)",
    "extract": "רפאל דיאס בלולי (בפורטוגזית: Raphael Dias Belloli; נולד ב-14 בדצמבר 1996), הידוע יותר בשם ראפיניה, הוא כדורגלן ברזילאי המשחק בעמדת הקיצוני בברצלונה מהלה ליגה ובנבחרת ברזיל.",
    "pageid": 1891378
  },
  {
    "title": "רבי עקיבא",
    "extract": "רבי עקיבא בן יוסף (נולד במאה הראשונה - מת בין שנת 132 לשנת 136 לספירה), מגדולי חכמי ישראל, היה תנא ארץ ישראלי, בן הדור השלישי של התנאים והיה מתומכי מרד בר כוכבא. מקובל כי נהרג על קידוש השם כאחד מעשרת הרוגי מלכות, אך יש מקורות מאוחרים לתקופתו שפיקפקו בכך. התגורר בבני ברק ובלוד.\nהיה בר פלוגתא של רבי ישמעאל, רבי טרפון, רבי יוחנן בן נורי, ואחרים. פיתח שיטה לפירוש המקרא שעל פיה יש לייחס משמעות לכל מילה ואף לכל אות במקרא. הטביע את חותמו על הלכות רבות ועל ערכים במסורת ובחשיבה היהודית.",
    "pageid": 14002
  },
  {
    "title": "רון שחר",
    "extract": "רון שחר (נולד ב-2 בדצמבר 1970) הוא שחקן, קריין, דוגמן ומנחה טלוויזיה ישראלי.",
    "pageid": 126896
  },
  {
    "title": "רחובות",
    "extract": "רְחוֹבוֹת היא עיר במחוז המרכז בישראל. רחובות נוסדה כמושבה במישור החוף הדרומי בי\"ד באדר ה'תר\"ן, 5 במרץ 1890, על ידי עולים חובבי ציון במסגרת חברת \"מנוחה ונחלה\". רחובות הוכרזה כעיר בשנת 1950. העיר חברה בארגון פורום ה-15.\nהעיר רחובות נודעת בעיקר בזכות מכון ויצמן למדע, הפקולטה לחקלאות של האוניברסיטה העברית והמרכז הרפואי קפלן הנמצאים בתחומה. בעבר הייתה ידועה כעיר שבה פרדסים רבים – על כן סמל התפוזים בדגלה. בעבר הייתה סיסמתה \"עיר המדע וההדרים\" – אך סיסמה זו שונתה ל\"עיר המדע והתרבות\", לאחר שבעשור השני של המאה ה-21, התמעטה מאוד בשטחה חקלאות ההדרים, ואת מקומם של הפרדסים תפסה הבנייה החדשה. שכנותיה של רחובות הן: בצפון נס ציונה, בצפון-מזרח רמלה, במזרח כפר ביל\"ו בדרום-מזרח מועצה אזורית גזר, בדרום קריית עקרון, בדרום מערב מועצה אזורית ברנר ויבנה, במערב ודרום מערב מועצה אזורית גן רווה.",
    "pageid": 7773
  },
  {
    "title": "שלושת חוקי הרובוטיקה",
    "extract": "שלושת חוקי הרובוטיקה הם חוקים שנוסחו על ידי סופר המדע הבדיוני והביוכימאי היהודי-אמריקאי, אייזק אסימוב, בסדרת סיפורי מדע בדיוני שכתב החל משנות הארבעים של המאה ה-20, ומאוחר יותר גם בספרים. ב-1950 יצאה לאור אנתולוגיה של תשעה מהסיפורים המוקדמים בהם החוקים מוזכרים בשם \"אני, רובוט\".\nהחוקים נועדו להיות חלק מהתכנות הבסיסי של הרובוטים בעלי המוחות הפוזיטרוניים המתוארים בספריו של אסימוב ואף רובוט לא יכול להפר אותם מבלי לצאת מכלל פעולה, מכיוון שהחוקים מוטבעים באופן פיזי במסלולי המוח של הרובוטים.",
    "pageid": 19308
  },
  {
    "title": "תאג\"ד (סדרת טלוויזיה)",
    "extract": "תאג\"ד היא סדרת טלוויזיה ישראלית שעלתה לשידור ב-19 בספטמבר 2016 בחברת yes. יוצר הסדרה הוא ציון רובין, שגם כתב וביים. הסדרה מתארת את עלילותיהם של חובשי תאג\"ד של גדס\"ר צנחנים שמספרו בסדרה שונה ל-33. שיר הנושא של הסדרה בעונה הראשונה הוא \"ימים יפים\", אותו כתב והלחין אביהו לנדוור, ובעונה השנייה השיר \"עוד יום\" של להקת פול טראנק.\nב-7 בנובמבר 2016, \"yes\" הזמינה לסדרה עונה שנייה. היא עלתה ב-15 ביוני 2020. על אף סיומה של זו בקליף האנגר, התסריטאי והבמאי רובין החליט שלא להמשיך את הסדרה לעונה שלישית.\nביולי 2018 נרכשה הסדרה על ידי חטיבת הטלוויזיה של סרטי פרמאונט, וזו הפיקה את העיבוד האמריקאי \"68 Whiskey\".",
    "pageid": 1408037
  },
  {
    "title": "תיק 4000",
    "extract": "תיק 4000 (או פרשת בזק-אלוביץ' או פרשת בזק-וואלה; שמו הרשמי של התיק: מעבר לאופק) היא חקירה פלילית שניהלה יחידת להב 433 של משטרת ישראל, בשיתוף הרשות לניירות ערך החל מיוני 2017. הפרשה, הכוללת כמה תת-פרשות, החלה בחקירת התנהלות של בכירים בחברות \"בזק\", \"yes\", \"וואלה! NEWS\" ו\"חלל תקשורת\" ושל עובדי מדינה שפעלו מתוקף תפקידם מול חברת \"בזק\". בהמשך התרחבה החקירה לחשדות בדבר קשרים פסולים בין שאול אלוביץ' שהיה בעל השליטה בקבוצת בזק לבין ראש ממשלת ישראל בנימין נתניהו.\nבספטמבר 2019 הוגש כתב אישום בכפוף לשימוע נגד שאול אלוביץ', סטלה הנדלר ואחרים על תתי פרשות נפרדות בתיק. במאי 2020 החל משפט נתניהו, לאחר שהיועץ המשפטי לממשלה אביחי מנדלבליט החליט להעמיד לדין את נתניהו באשמת שוחד ומרמה והפרת אמונים. את בני הזוג שאול ואיריס אלוביץ' הוחלט להעמיד לדין בגין עבירות שוחד, שיבוש מהלכי משפט והדחה בחקירה. על פי החשד, ההתנהלות הניבה לאלוביץ' רווחים בשווי של לפחות 1.8 מיליארד שקל. בדצמבר 2020, הוגש כתב אישום נגד אלוביץ' ובכירים בבזק בשתי תת-פרשות.",
    "pageid": 1502863
  },
  {
    "title": "תלמוד",
    "extract": "תַּלְמוּד הוא סוגה לימודית שהחלה ונפוצה בתקופת האמוראים, חכמי ישראל בתקופה שלאחר חתימת המשנה, בתחילת המאה ה-3. השם \"תלמוד\" מקורו בזמן התנאים ומשמעו לימוד, עיון ופירוש. התלמוד נכתב בעיקר כפרשנות לדברי התנאים, כותבי המשניות והברייתות. הגות זו התפתחה בו בזמן בבבל ובארץ ישראל, מה שהוביל לכתיבתם של שני תלמודים: התלמוד הבבלי והתלמוד הירושלמי. התלמוד הבבלי (הנודע גם בשמו הארמי: \"גמרא\") נפוץ יותר מהירושלמי, וחכמי ההלכה בדורות שלאחר כתיבת התלמוד קיבלו לרוב את התלמוד הבבלי לפסיקת הלכה למעשה.\nהתלמוד הבבלי, בהשפעת חכמי ישראל שחיו בתקופות שלאחר כתיבתו – הסתמאים, הסבוראים, הגאונים, הראשונים והאחרונים – הפך לספר ההלכתי החשוב ביותר לצד המשנה, והוא הספר הנלמד ביותר בישיבות ובקרב תלמידי חכמים. חיבורים רבים חוברו עליו, והוא הספר ההלכתי המצוטט ביותר בספרות ההלכה.",
    "pageid": 13466
  },
  {
    "title": "תן",
    "extract": "תן הוא שם כולל למספר מינים במשפחת הכלביים בעלי גוף בינוני, המצויים באפריקה ובדרום אסיה כשהמין תן זהוב חי בישראל. התנים הם טורפים בינוניים הניזונים בעיקר מנבלות, אף שיאכלו גם בעלי חיים קטנים עד בינוניים ואף פירות זמינים. הם חיים בקבוצות קטנות ופעילים ביום ובעיקר בלילה.",
    "pageid": 5234
  },
  {
    "title": "קטגוריה:שחקני קולנוע וטלוויזיה אמריקאים",
    "extract": "",
    "pageid": 79187
  },
  {
    "title": "קטגוריה:שחקני קולנוע וטלוויזיה ישראלים",
    "extract": "",
    "pageid": 79203
  },
  {
    "title": "אגף המודיעין",
    "extract": "אגף המודיעין (בראשי תיבות: אמ\"ן) של צה\"ל הוא חלק מקהילת המודיעין הישראלית, האחראי על איסוף וניתוח מודיעין צבאי. אגף המודיעין פועל בתיאום ובמשולב עם שירותי המודיעין האחרים על פי הגדרת ייעודם.\nאגף המודיעין נושא באחריות למתן התרעה מפני מלחמה ומפני פעולות איבה וטרור, להערכת המודיעין הלאומית במישור הצבאי והמדיני, למתן מודיעין צבאי שוטף ולהפצתו, לביטחון המידע, ולמודיעין המסכל בצה\"ל.\nאגף המודיעין מנחה מקצועית את כל גופי המודיעין בצה\"ל:\n\nגופי המודיעין בזרועות צה\"ל: להק המודיעין (למד\"ן) בחיל האוויר ומספן המודיעין (מד\"ן) בחיל הים.\nיחידות המודיעין בפיקודים המרחביים: פיקוד הצפון, פיקוד המרכז, פיקוד הדרום ופיקוד העורף; ובאוגדות והחטיבות שתחתיהם.\nאגף המודיעין פועל בתיאום עם המוסד למודיעין ולתפקידים מיוחדים (\"המוסד\"), שירות הביטחון הכללי (שב\"כ), ואגף המודיעין במשטרת ישראל.\nבראש אגף המודיעין עומד קצין בדרגת אלוף. ראש אגף המודיעין הנוכחי הוא האלוף שלומי בינדר.\nלאחר מלחמת יום הכיפורים הוחלט על הפרדה בין אגף המודיעין לחיל המודיעין, אשר בראשו יעמוד קצין מודיעין ראשי, שיהיה כפוף לראש אמ\"ן ויבוא במקום תפקיד \"עוזר ראש אמ\"ן לחמ\"ן\". המטרה הייתה לאפשר לראש אמ\"ן להתמסר לנושאי המחקר, הערכת המודיעין וההתרעה, ולהסיר ממנו את הצורך לדאוג לטיפול היום-יומי בענייני הלוגיסטיקה והארגון הקשורים לניהול זרוע המודיעין בצבא.",
    "pageid": 29206
  },
  {
    "title": "אהוד יתום",
    "extract": "אהוד יצחק יתום (נולד ב-26 בספטמבר 1948) הוא חבר הכנסת לשעבר מטעם הליכוד בכנסת ה-16. קודם לכן כיהן בשורת תפקידים בכירים בשב\"כ, ונודע בשל מעורבותו בפרשת קו 300 שבה השתתף בהריגת שני המחבלים שנתפסו בחיים, לאחר שחטפו ב-1984 את האוטובוס.",
    "pageid": 97421
  },
  {
    "title": "אורי גבריאל",
    "extract": "אוּרי גבריאל (נולד ב-3 באפריל 1955) הוא שחקן ומדבב ישראלי, מהדמויות הבולטות בקולנוע הישראלי. זוכה פרס אופיר לשחקן הראשי הטוב ביותר לשנת 2005.",
    "pageid": 152891
  },
  {
    "title": "אורלי זילברשץ",
    "extract": "אורלי זילברשץ (לשעבר: אורלי זילברשץ-בנאי; נולדה ב-11 בדצמבר 1957) היא שחקנית, בדרנית, פזמונאית וזמרת ישראלית. זוכת שני פרסי אופיר ופרס האקדמיה לטלוויזיה.",
    "pageid": 179988
  },
  {
    "title": "אילבן (דברים מוזרים)",
    "extract": "אילבן (באנגלית: Eleven) היא דמות בדיונית המופיעה בסדרת דרמת-מדע בדיוני של נטפליקס, \"דברים מוזרים\", שנהגתה על ידי האחים דאפר; ולה יכולות פסיכו-קינטיות וטלפתיות. לאחר שאומצה על ידי מפקד המשטרה ג'ים הופר, מקבלת אילבן את שמה החוקי; ג'יין \"אל\" הופר (באנגלית: Jane \"El\" Hopper).\nאת דמותה של אילבן מגלמת השחקנית הבריטית מילי בובי בראון, שזכתה לשבחי הביקורות על גילום הדמות, שנחשבת לדמות פורצת הדרך  של הסדרה.",
    "pageid": 2197500
  },
  {
    "title": "אינסטגרם",
    "extract": "אינסטגרם (באנגלית: Instagram) הוא יישום חינמי אמריקאי ורשת חברתית עצמאית לשיתוף תמונות וסרטוני וידאו, כאשר כל שיתוף נקרא \"רשומה\" (Post), שמאז 2012 מפותחת על ידי הבעלים מטא. היישום מאפשר למשתמשים לצלם תמונות או סרטונים, ולאחר מכן לשתף אותם ברשתות החברתיות האחרות (פייסבוק, טוויטר, טאמבלר) או בדואר אלקטרוני. וכן לעקוב אחרי משתמשים אחרים באמצעות הרשת החברתית של אינסטגרם, שם ניתן לצפות ולהגיב על פוסטים של אנשים אחרים. עוד מאפשר היישום הוספה של מסננים גרפיים שונים המשדרגים את חזות הפוסטים ומעניקים להם מראה שונה. בשנים האחרונות נוספו כלים כגון: \"סטורי\" - סרטון/תמונה שניתן לצפות בהם למשך 24 שעות, \"רילס\" - סרטונים שמורכבים מכמה סרטונים או תמונות עד 30 שניות, ואופציה לרכוש פריטים בחנויות בתוך האפליקציה.",
    "pageid": 984193
  },
  {
    "title": "אלי אוחנה",
    "extract": "אליהו (אלי) אוחנה (נולד ב-1 בפברואר 1964) הוא כדורגלן עבר ישראלי, חלוץ מצליח, המזוהה יותר מכל עם קבוצת בית\"ר ירושלים בה שיחק במרבית שנות פעילותו. אגדת המועדון, שגם לאחר הפרישה שימש בו במספר תפקידים מקצועיים וניהוליים. אוחנה שימש כמאמן כדורגל במספר מועדונים וכיום הוא פרשן כדורגל בערוץ הספורט, ופאנליסט בערוץ i24NEWS.\nאוחנה נכלל ב\"היכל התהילה של הכדורגל הישראלי\", הוביל את בית״ר לשנים המוצלחות ביותר בתולדותיה ונחשב בעיני רבים לשחקן המוצלח והמזוהה בתולדות המועדון. בנוסף זכה עם מכלן בגביע המחזיקות (תחרות המקבילה לליגה האירופית של היום) והוא גם אחד השחקנים הבולטים ביותר ששיחקו בנבחרת ישראל (אותה גם אימן באופן זמני). בשנת 1988 זכה אוחנה בפרס בראבו, המוענק לשחקן הצעיר המצטיין באירופה והוא הישראלי היחיד שזכה בפרס זה עד כה.\nבשנת 2004 נבחר אוחנה להשיא משואה ביום העצמאות.",
    "pageid": 31326
  },
  {
    "title": "אליזבת השנייה, מלכת הממלכה המאוחדת",
    "extract": "המלכה אליזבת השנייה (שמה הפרטי המלא: אליזבת אלכסנדרה מרי; באנגלית: Elizabeth II,‏ Elizabeth Alexandra Mary; ‏21 באפריל 1926 – 8 בספטמבר 2022) הייתה מלכת הממלכה המאוחדת של בריטניה הגדולה וצפון אירלנד ו-14 מדינות נוספות. היא כיהנה בנוסף כראש חבר העמים הבריטי, בו חברות גם מדינות שהיא לא מלכה עליהן. החל מספטמבר 2015 הפכה למלכה אשר תקופת כהונתה היא הארוכה ביותר בהיסטוריה של המלוכה הבריטית. בעת פטירתה הייתה האדם עם הוותק הרב ביותר בעולם הנושא בתואר \"ראש מדינה\".\n\nמלבד היותה ראש הממלכה המאוחדת וחבר העמים הבריטי, שימשה אליזבת המפקדת העליונה של הצבא הבריטי והמושלת העליונה של הכנסייה האנגליקנית העולמית. במקומות מסוימים היא נשאה תארים שונים, בין היתר: דוכסית נורמנדי, דוכסית לנקסטר, ראש השבטים העליונה של פיג'י ושליטת האי מאן.\nבתחילת שלטונה, בשנת 1952, היו נתונות למלכותה שבע מדינות, ולאורך כהונתה היא מלכה ב-32 מדינות שונות. במהלך כהונתה קיבלו מדינות רבות שהיו נתונות לשלטון האימפריה הבריטית עצמאות, אך חלקן הוסיפו לראות בה את מלכתן באופן סמלי עד שמינו לעצמן ראש מדינה מקומי (בדרך-כלל נשיא). 14 מדינות מלבד בריטניה הוסיפו לראות בה את מלכתן עד לפטירתה, בשנת 2022, בהן קנדה, אוסטרליה, ניו זילנד ושאר ממלכות חבר העמים הבריטי. בכל מדינה ממדינות אלו הוכר שלטונה של המלכה באופן עצמאי והיא הייתה מיוצגת בהן על ידי מושל כללי, שמונה מטעמה בהמלצת הממשלה המקומית. כל המדינות שבהן מלכה אליזבת השנייה היו חברות בחבר העמים הבריטי ואוכלוסייתן מקיפה כ-140 מיליון תושבים. בחבר העמים הבריטי חברות גם מדינות שלא היו נתונות למלכותה של אליזבת השנייה, אולם היא כיהנה גם כראש הארגון.\nסמכויותיה היו רחבות היקף להלכה, אך בפועל היא לא עשתה בהן שימוש. כמעט כל פעולותיה, בפרט בתחום הפוליטי, נעשו לצרכים סמליים וטקסיים בלבד. לדוגמה, בעת הצגת ממשלה חדשה בבריטניה, היא קראה את הנאום שכתב ראש הממשלה הנבחר. עם זאת, תחקירים שנעשו על שימוש בכוח הרשמי של המלוכה הראו שנעשה שימוש, בהקף לא ידוע, בחובת הפרלמנט לקבל את הסכמת המלוכה לדיון על הצעות חוק שנוגעות לאינטרסים או לסמכות של המלוכה כדי להשפיע על החקיקה.\nכהונתה החלה עם פטירת אביה, המלך ג'ורג' השישי, ב-6 בפברואר 1952. היא נישאה בשנת 1947 לנסיך פיליפ, שמאז נישואיהם ועד מותו נשא את תואר \"הדוכס מאדינבורו\" (ובהתאם, אליזבת הייתה גם דוכסית אדינבורו מנישואיה לפיליפ, בלי קשר לעובדת היותה מלכה), שכן במקרה שהמלכה מכהנת בתפקיד המונרך, בעלה לא נקרא \"מלך\".\nב-8 בספטמבר 2022 הלכה לעולמה בגיל 96, לאחר 70 שנות מלכות. את הכתר ירש בנה, המלך צ'ארלס השלישי.",
    "pageid": 12468
  },
  {
    "title": "אנא בכוח",
    "extract": "\"אָנָּא בְּכֹחַ\" הוא פיוט הנאמר בתפילת שחרית לאחר פרשת הקורבנות, וברוב הקהילות גם כחלק מקבלת שבת, וכן לאחר ספירת העומר הנמשכת שבעה שבועות. שש התיבות (המילים) של כל אחת משבע השורות מסמלת יום בספירה, ואת היום השביעי של הספירה מסמלים ראשי התיבות של השורה הנאמרת באותו 'שבוע' כלומר באותם שבעה ימי ספירה.",
    "pageid": 132669
  },
  {
    "title": "בית הכנסת אבריטש",
    "extract": "בית הכנסת 'אבריטש' (בשמו המלא: בית הכנסת ע\"ש האדמו\"ר רבי אברהם דב מאבריטש) הוא בית הכנסת מהמאה ה-19, השוכן בלב העיר העתיקה בצפת וידוע, בין היתר, בעקבות הינצלותם של עשרות מתפללי בית הכנסת בזמן רעידת האדמה הגדולה של 1837, כאשר מייסד בית הכנסת האדמו\"ר רבי אברהם דוב מאבריטש ציווה לתלמידיו להתאסף סביבו ולהשתטח על הארץ. כל תלמידיו של הרב שפעלו לפי הוראתו ניצלו והאבנים שעל-גבם לא קרסו.",
    "pageid": 1763695
  },
  {
    "title": "בנק הפועלים",
    "extract": "בנק הפועלים הוא בנק מסחרי בישראל. על פי נתוני הדוחות הכספיים לשנת 2023, זהו הבנק השני בגודלו בישראל במונחי הון עצמי, והוא מעסיק כ-8,800 עובדים. הפעילות הבינלאומית של הבנק כוללת את סניף ניו יורק (BHI) ונציגויות בארצות הברית, ועוסקת בעיקר בהענקת שירותי אשראי עסקי, סח\"ח ופיקדונות הן לחברות ישראליות הפועלות בארצות-הברית והן לחברות מקומיות. כמו כן, כוללת את הפועלים שווייץ ובנק הפועלים לוקסמבורג שנמצאים בתהליך סגירה. מניות הבנק נסחרות בבורסה לניירות ערך בתל אביב.\nהבנק נוסד בשנת 1921 על ידי ההסתדרות הציונית וההסתדרות הכללית, והיה בשליטת ההסתדרות עד שנת 1983, עת הולאם עקב משבר מניות הבנקים. בשנת 1997 נמכר גרעין השליטה בבנק לקבוצת אריסון-דנקנר בראשות תד אריסון. בעלת השליטה בבנק עד לשנת 2018 הייתה חברת אריסון השקעות שבשליטת שרי אריסון. בפברואר 2025 מונה נעם הנגבי ליו\"ר הדירקטוריון. באוגוסט 2024 מונה ידין ענתבי למנכ\"ל הבנק.",
    "pageid": 155308
  },
  {
    "title": "ג. יפית",
    "extract": "יפית גרינברג (מוכרת בשמה המסחרי: ג. יפית; 9 באוגוסט 1951 – 30 בנובמבר 2021) הייתה פרסומאית ואשת עסקים ישראלית. הייתה הבעלים של קבוצת הפרסום: \"ג. יפית תקשורת\", המאגדת תחתיה את החברות: \"ג. יפית בע\"מ\", \"Gkids&young\", \"גלעד תדמית\", \"TRM\" ,\"Gimalaya\", Big Big light\" ,\"G Conversation\" (העוסקת בקידום מכירות) ושליש ממשרד הפרסום ענבר מרחב ג'י. יו\"ר קבוצת G תקשורת ומבעלי סטימצקי לשעבר.\nגרינברג זכתה לפרסום במיוחד בזכות כתבות וקמפיינים פרסומיים בהם המליצה לרכוש מוצרים, בהתבסס על מחקרים ובדיקות שערכה. היא נחשבה למותג חזק בתחום הצרכנות והתמחתה בניהולם של מהלכי שיווק אתגריים: מינוף מותגים, שינויים בהרגלי הצריכה, שינוי ההתנהגות הצרכנית ומיצוב מחדש.",
    "pageid": 255865
  },
  {
    "title": "גביע המדינה בכדורגל",
    "extract": "גביע המדינה בכדורגל (נקרא מטעמים מסחריים גם גביע המדינה ווינר) הוא המפעל השני בחשיבותו בכדורגל הישראלי אחרי ליגת העל בכדורגל, והוא טורניר הגביע הבכיר בישראל, המאורגן תחת ההתאחדות לכדורגל בישראל. הגביע בנוי מכ-12 סיבובים בהם עשויות להשתתף כלל קבוצות הכדורגל הרשומות בהתאחדות לכדורגל החל מהליגה הנמוכה ביותר - ליגה ג' ועד הליגה הבכירה - ליגת העל, כאשר הן מתמודדות במשחק אחד בכל סיבוב בטורניר בשיטת גביע. החל מעונת המשחקים 2023/24 מחזיקת הגביע בכל עונה זוכה בכרטיס לסיבוב הראשון במוקדמות הליגה האירופית שבעונה לאחר מכן. מחזיקת הגביע הנוכחית היא הפועל באר שבע.",
    "pageid": 39615
  },
  {
    "title": "גוגל (חברה)",
    "extract": "חברת גוגל (באנגלית: Google LLC) היא חברת טכנולוגיה אמריקנית ותאגיד רב־לאומי, בבעלות חברת־האם, אלפאבית. חברת גוגל, מתמחה בשירותים ומוצרים הקשורים לאינטרנט, הכוללים טכנולוגיות פרסום מקוון, מנוע חיפוש, מחשוב ענן, תוכנה וחומרה. עיקר הכנסותיה מגיע מפרסום ברשת, דרך שירותי הפרסום שלה – Google Ads (לשעבר AdWords), ופעילות הליבה של החברה היא פרסום, בהתבסס על נתונים הנאספים על המשתמשים.\nהחברה הוקמה בספטמבר 1998 על ידי לארי פייג' וסרגיי ברין, בעת שלמדו באוניברסיטת סטנפורד, והפכה לחברה ציבורית באוגוסט 2004. בהצהרת הכוונות הרשמית של החברה היא \"לארגן את כלל המידע העולמי ולהופכו לנגיש ויעיל לכלל העולם\".\nחברת הייעוץ גרטנר העריכה כי גוגל עושה שימוש ביותר ממיליון שרתי אירוח ברחבי העולם, ושבכל יום שרתי גוגל מטפלים ביותר ממיליארד שאילתות חיפוש וביותר מ־24 פטה־בית של מידע שנוצר על ידי משתמשים בשלל שירותיה של גוגל.\nהחברה מציעה מגוון מוצרי אינטרנט, כגון: שירות הדואר האלקטרוני \"ג'ימייל\", אתר הווידאו \"YouTube\" ואתר הבלוגים Blogspot של חברת Blogger, שנרכשה על ידי גוגל בשנת 2003.\nגוגל מציעה גם תוכנות שולחניות כגון: דפדפן האינטרנט \"גוגל כרום\", תוכנת ארגון ועריכת תמונות – \"Google Photos\" ותוכנת מסרים מיידיים – \"Google Chat\".\nגוגל מובילה את פיתוחה של מערכת ההפעלה לטלפונים סלולריים \"אנדרואיד\", מערכת ההפעלה למחשבים \"Chrome OS\" מערכת ההפעלה לטלוויזיות Android TV.\nהאתר הראשי של גוגל, google.com, הוא האתר הנצפה ביותר באינטרנט. בבעלותה גם אתרים נוספים כגון YouTube, ‏Blogger ו־Orkut.\nהחברה היא אחת מחמש חברות הביג טק – חברות טכנולוגיית המידע הגדולות ביותר בארצות הברית. מרכזיותה של החברה בשוק האינטרנט העולמי גוררת עניין רב בתרבות העולמית ופעילותה מסוקרת בחדשות תדיר. החברה זכתה אף לביקורות בשלל נושאים, בין היתר בענייני פרטיות, זכויות יוצרים וצנזורה.",
    "pageid": 414482
  },
  {
    "title": "גידי גוב",
    "extract": "גדעון (גידי) אפרים גוב (נולד ב-4 באוגוסט 1950, כ\"א באב ה'תש\"י) הוא זמר, שחקן, קומיקאי ומנחה טלוויזיה ישראלי.\nהתפרסם בראשית דרכו כאחד מכוכבי להקת הנח\"ל לצד ירדנה ארזי, לאחר מכן היה חבר בלהקות המצליחות \"כוורת\", \"גזוז\" ו\"דודה\".\nהוציא אלבומים ולהיטים רבים וכן הופיע כסולן, עם הלהקות השונות, ובשיתוף פעולה עם זמרים נוספים; בין היתר השתתף בהקלטת האלבום המצליח \"הכבש השישה עשר\". השתתף בסרטים ובתוכניות טלוויזיה, לרבות התוכנית המצליחה \"זהו זה!\".",
    "pageid": 7421
  },
  {
    "title": "גיוס חרדים לצה\"ל",
    "extract": "גיוס חרדים לצה\"ל והימנעותם מגיוס מהווה נקודת מחלוקת בחברה הישראלית מאז הקמת המדינה ועד ימינו. עם הקמת מדינת ישראל הונהג שירות חובה בצה\"ל, אך גיוסם של תלמידי ישיבות נדחה בהסדר המכונה \"תורתו אומנותו\", שלפיו ניתנה אפשרות לדחות את הגיוס לצה\"ל כדי לעסוק בלימוד תורה. רוב תלמידי הישיבות שגיוסם נדחה במסגרת \"תורתו אומנותו\" הם חרדים, ורוב החרדים דוחים את גיוסם מדי שנה עד לחציית גיל הגיוס, כך שאינם מתגייסים כלל. מנהלת החרדים הצבאית היא האמונה על נושא גיוס החרדים בצה\"ל. כיום רוב הגברים היהודים שאינם מתגייסים לצה\"ל נפטרים מכך באמצעות \"הסדר תורתו אומנותו\".\nבציבור הדתי-לאומי שיעור גיוס הבנים לצה\"ל הוא גבוה במיוחד. רובם המכריע משרת שירות באורך רגיל. מיעוטם משרת במסגרת ישיבות ההסדר, או במסגרת הסדרים כמו הסדר מרכז ושלב ב' או מתגייסים לשירות לאומי-אזרחי.\nבשנת 1998 פסק בג\"ץ כי הפטור הגורף משירות, שנתן שר הביטחון לכלל תלמידי הישיבות, אינו חוקתי בשל הפגיעה הלא-מידתית בשוויון, ופסל אותו. מאז פסל בג\"ץ את כל ההסדרים שהושגו בסוגיה זו. החל מ-1 ביולי 2023 אין תוקף חוקי לשחרורם של בני הישיבות משירות בצה\"ל. במרץ 2024 החל להתגבש מתווה לחקיקת תיקון לחוק שירות ביטחון שנועד להסדיר את פטור \"תורתו אומנותו\" תוך צמצום השימוש בו, ולהסדיר את חובת הגיוס לצבא או לארגוני התנדבות חלופיים למי שאינו עונה על הגדרות הפטור. ביוני 2024 פסק בג\"ץ שאין מסגרת חוקית המאפשרת להבחין בין בני ישיבות לאזרחים אחרים בישראל המחויבים בגיוס, ולכן לממשלה אין סמכות חוקית למנוע את גיוסם לצבא, ובהתאם לכך חובה לפעול לגייסם. ההחלטה גם אסרה על העברת כספי תמיכה לישיבות וכוללים עבור תלמידים שקיבלו פטור.",
    "pageid": 858407
  },
  {
    "title": "גלעד קריב",
    "extract": "הרב גלעד קָרִיב (נולד ב-30 בנובמבר 1973, ה' בכסלו ה'תשל\"ד) הוא חבר הכנסת מטעם מפלגת העבודה, יו\"ר ועדת העלייה, הקליטה והתפוצות, לשעבר יו\"ר ועדת החוקה, חוק ומשפט של הכנסת. במקצועו עורך דין ורב רפורמי. ממנהיגי היהדות הרפורמית בישראל.\nקריב פעיל בזירה הציבורית בנושאי יחסי הדת והמדינה, קידום חופש הדת והמצפון, הקיום המשותף של יהודים וערבים, צדק חברתי, פתרון שתי המדינות והקשר בין ישראל לתפוצות.",
    "pageid": 879652
  },
  {
    "title": "דניאל רדקליף",
    "extract": "דניאל ג'ייקוב רדקליף (באנגלית: Daniel Jacob Radcliffe; נולד ב-23 ביולי 1989) הוא שחקן קולנוע, טלוויזיה ותיאטרון בריטי-יהודי, זוכה פרס טוני. התפרסם בזכות גילום דמותו של הארי פוטר בסדרת סרטי הקולנוע הנושאת שם זהה ומבוססת על ספריה של ג'יי קיי רולינג.\nרדקליף התחיל לשחק כבר בגיל עשר בסרט הטלוויזיה משנת 1999 של רשת ה-BBC, \"דייוויד קופרפילד\", ובשנת 2001 שיחק על המסך הגדול בסרט \"החייט מפנמה\". בגיל 10 לוהק לדמות הגיבור הראשי בסרט \"הארי פוטר ואבן החכמים\". הוא כיכב כעשר שנים בתור הארי פוטר במשך כל שמונת הסרטים של הסדרה, שהגיעה לתומה בסרט \"הארי פוטר ואוצרות המוות - חלק שני\". רדקליף הפך לאחד השחקנים המרוויחים ביותר בעולם בזמן צילומי סדרת הארי פוטר, וזכה לתהילה בין-לאומית ולסיקור חיובי בתקשורת על תפקידו.",
    "pageid": 37890
  },
  {
    "title": "דרו פרננדז",
    "extract": "פדרו פרננדס סרמיינטו (נולד ב-12 בינואר 2008), הידוע בכינוי דרו, הוא שחקן כדורגל ספרדי, המשחק בעמדות הקשר התקפי או הקיצוני שמאלי בקבוצת ברצלונה.",
    "pageid": 2488209
  },
  {
    "title": "האינתיפאדה השנייה",
    "extract": "האינתיפאדה השנייה (הקרויה בפי הפלסטינים אינתיפאדת אל-אקצא בערבית: انتفاضة الأقصى; תעתיק מדויק: אנתפאדת אלאקצא) הייתה התקוממות פלסטינית אלימה נגד מדינת ישראל, שהחלה בסוף ספטמבר 2000. הכינוי שניתן על ידי צה\"ל לאירועים אלה (עוד לפני פריצתם) היה \"אירועי גאות ושפל\". כינוי זה נותר קוד פנימי במערכת הביטחון; השם הנהוג בישראל כיום הוא \"האינתיפאדה השנייה\", להבדיל מהאינתיפאדה הראשונה.\nהתקוממות אלימה זו כללה בתחילתה מהומות ופעולות מחאה בדרגות אלימות שונות, אך במהרה הפכו פעולות טרור ולוחמת גרילה לביטויה המרכזי. מאפיין מובהק של הפעילות הפלסטינית במאבק זה היה שימוש נרחב בפיגועי התאבדות נגד אזרחי מדינת ישראל, שהחלו כבר באוקטובר 2000, כחודש לאחר תחילתה והתגברו ככל שנמשכה. תחילתה של האינתיפאדה הובלה על ידי ארגון הפת\"ח, ובהמשך הצטרפו ארגון הג'יהאד האסלאמי והחמאס שהובילו את הפעילות האלימה. את פעולות הטרור נגד הישראלים ביצעו כלל הארגונים הפלסטינים כאשר החמאס היה הדומיננטי שבהם.\nהאינתיפאדה השנייה מוטטה כמעט לחלוטין את הסכמי אוסלו מ־1993, והסלימה את הסכסוך לרמה שלא נראתה זה עשרות שנים. במהלכה נמנו אלפי קורבנות בשני הצדדים, הן בקרב הלוחמים והן בקרב האזרחים. האינתיפאדה גרמה גם למיתון בישראל, אשר שיאו היה בשנים 2002 ו-2003 ולפגיעה קשה בכלכלה הפלסטינית.\nנקודת המפנה באינתיפאדה השנייה הייתה מבצע חומת מגן באביב 2002 בו צה\"ל השתלט מחדש על מרכזי הערים הפלסטיניות ומחנות הפליטים ביהודה ושומרון, תוך מעצרם וחיסולם של מאות מחבלים, והחל בפעילות יום-יומית לסיכול הטרור הפלסטיני, בסיוע השב\"כ והימ\"מ. הפעילות הביטחונית, בשילוב בניית גדר ההפרדה ומותו של יאסר ערפאת בסוף 2004, הביאו לדעיכת גל הטרור ביהודה ושומרון.",
    "pageid": 7294
  },
  {
    "title": "זכרון יעקב",
    "extract": "זִכְרוֹן יַעֲקֹב היא מועצה מקומית במחוז חיפה בישראל. היא נוסדה כמושבה ב-6 בדצמבר 1882 בידי עולים חובבי ציון מרומניה, והייתה המושבה השנייה של אנשי העלייה הראשונה (אחרי ראשון לציון).\nהמושבה יושבת על חוטם הכרמל, חלקו הדרומי של רכס הכרמל. היא הוכרזה כמועצה מקומית בשנת 1950.",
    "pageid": 7936
  },
  {
    "title": "חברת החדשות",
    "extract": "החדשות 12 (בעבר החדשות 2 ובשמה המלא חברת החדשות הישראלית בע\"מ) היא חברת תקשורת ישראלית, שמפיקה את מהדורות החדשות ואת רוב תוכניות האקטואליה עבור \"קשת 12\" ובבעלות \"קשת\". החברה פועלת בהתאם להוראות חוק הרשות השנייה לטלוויזיה ורדיו. מאז 2020 אתר חדשות 12 נודע בשם N12, כשהוא מתופעל על גבי אתר מאקו.\n\nהחל מ-2 באוגוסט 2020 משדרת החברה גם מבזקי חדשות בשמונה תחנות רדיו אזוריות, לאחר שנים רבות בהן שידרה \"חדשות 13\" את המבזקים, גם בימי \"חדשות 10\".\nהחל משנת 2000 אולפני החברה שוכנים בקריית התקשורת נווה אילן שבהרי ירושלים. לפני כן שכנו אולפני החברה באולפני הבירה ברחוב יפו שבירושלים.\nבמשך שנים רבות הפיקה החברה את תוכני החדשות והאקטואליה עבור \"ערוץ 2\" הישראלי ולכל זכייניותיו – \"טלעד\", \"קשת\" ו\"רשת\", ובין פיצול \"ערוץ 2\" למיזוג \"רשת\"-\"עשר\" עבור \"רשת 13\". מאז פיצול ערוץ 2 ב-1 בנובמבר 2017 ועד 16 בינואר 2019, חברת החדשות התקיימה בבעלות משותפת של הזכייניות, ובהתאם לכך שידרה במקביל בערוצים \"קשת 12\" ו\"רשת 13\" את: מבזקי הבוקר, \"מהדורה ראשונה\", \"שש עם עודד בן עמי\", \"המהדורה המרכזית\", \"אולפן שישי\", \"סדר עולמי\" ו\"חדשות סוף השבוע\". בתקופת שידורי החברה בשני הערוצים במקביל, חדלה החברה מלקדם את שידורי הזכייניות בערוצים החדשים שלהן. כמו כן, שלוש תוכניות בולטות של החברה לא שודרו בשני הערוצים במקביל: \"לילה טוב ישראל\" (אשר ירדה מהאוויר עת מיזוג \"רשת\"-\"עשר\") ו\"פגוש את העיתונות\" שודרו רק ב\"ערוץ 13\" ואילו \"התוכנית הכלכלית\" (\"תוכנית חיסכון\") שודרה רק ב\"ערוץ 12\", זאת מאחר שהתוכנית מוגדרת כתוכנית תעודה – ואינן כלולות בתוכניות שמורשות לשידור בשני הערוצים. בנוסף, עובדי חברת החדשות לא הופיעו בתוכניות הזכייניות ובערוצים החדשים – ומגישים של מבזקי \"החדשות\" לא שוחחו עם מגישי התוכניות של \"רשת\" ו\"קשת\" ולא הופיעו לצידם ב\"חלונות\" (כפי שקרה עד אז במקרים של תוכניות בוקר ואקטואליה במסגרת שידורי \"ערוץ 2\").\nבתחילה, הפעילות המקבילה בשני הערוצים הייתה אמורה להימשך למשך שלוש שנים נוספות לאחר הפיצול – עד נובמבר 2020, כשבתום התקופה, החברה תועמד למכרז או שיתקיים תמחור בין הזכייניות. בעקבות מיזוג רשת-עשר, החברה עברה לבעלות בלעדית של \"קשת\" כבר בינואר 2019. ב-16 בינואר 2019, אחרי כ-25 שנים בהן הפיקה ושידרה חברת החדשות עבור \"רשת\", החברה עברה לשדר באופן בלעדי ב\"ערוץ 12\" של \"קשת\", ששילמה 120 מיליון ש\"ח עבור מחצית החברה, והפכה לבעלת השליטה היחידה בה.",
    "pageid": 35424
  },
  {
    "title": "חולון",
    "extract": "חוֹלוֹן היא עיר במחוז תל אביב בישראל, במישור החוף הדרומי. היא גובלת בצפון עם תל אביב, מקוה ישראל ואזור; בדרום עם ראשון לציון; ובמערב עם בת ים.\nשטח השיפוט שלה הוא 19,200 דונם ואוכלוסייתה מונה 197,193 תושבים. העיר נוסדה בשנת 1940 כאיחוד של חמש שכונות: גרין, מולדת, אגרובנק, קריית עבודה ושכונת עם. חולון הוכרזה כעיר בשנת 1950. העיר חברה בארגון פורום ה-15. חולון היא העשירית בגודל אוכלוסייתה בישראל והעיר השלישית בגודלה במחוז תל אביב.",
    "pageid": 4728
  },
  {
    "title": "חטיבת האש 282",
    "extract": "חטיבת האש 282 (עד 2017: אגד ארטילרי 282), או עוצבת גולן, היא חטיבת אש בעוצבת געש (אוגדה 36) שבפיקוד הצפון. כיחידה שכפופה מקצועית והכשרתית לחיל התותחנים, מפעילה החטיבה ארטילריה מסוגים שונים.\nהעוצבה כוללת כיום ארבעה גדודים של תומ\"תים מדגם דוהר M-109AL, מהם שני גדודים סדירים (\"קרן\" ו\"נמר\") ושני גדודי מילואים (\"מגן\" ו\"שפיפון\", שהיה אף הוא גדוד סדיר עד העשור הראשון של המאה ה-21), גדוד אחד של משגרי רקטות מנתץ (גדוד \"הרעם\") ואת גדוד \"עיטם\" גדוד המרכז יחידות איכון ומטאורולוגיה. בנוסף לגדודי האגד, נכלל גם פלחי\"ק גולן – פלוגת הקשר החטיבתית.\nעד ראשית שנת 2017 כללה העוצבה גם את יחידת מיתר.\nמפקדת החטיבה, הפלחי\"ק ובסיסי הקבע של היחידות הסדירות ממוקמים במחנה יפתח, ולפני כן היו במחנה קרן שברמת הגולן.\nהחטיבה הוקמה כאגד ארטילרי במסגרת שלדית זמן קצר לפני מלחמת יום הכיפורים, כאשר עם פרוץ הקרבות הוכפפו הכוחות הארטילרים ברמת הגולן לאגד. במלחמה סייע האגד לחטיבה 7 בקרבות הבלימה ברמת הגולן ובהמשך בקרבות ההבקעה לסוריה וסיוע לחטיבת גולני בכיבוש החרמון. במבצע ליטני השתתפו יחידות האגד בכוחות שחדרו ללבנון. במלחמת לבנון הראשונה כלל האגד שלושה גדודים סדירים ושלושה גדודי מילואים שפוצלו בין גזרות הלחימה השונות. בין השאר השתתפו כוחות האגד בקרב על הבופור, קרבות עין חילווה וכיבוש צידון, הקרב על כפר סיל, והמצור על ביירות. בהמשך העשור הראשון והשני של המאה ה-21 לקח האגד חלק בלחימה במבצעי צה\"ל ברצועת עזה. בשלהי שנת 2017 אורגן האגד מחדש כחטיבת אש.\nבשנים הקרובות החטיבה צפויה להיות הראשונה לקלוט את תותחי הרועם – התותח החדש של צה״ל.\nבדצמבר 2023, במלחמת חרבות ברזל במהלך התמרון הקרקעי, חצו לראשונה לוחמי חטיבת האש 282 את הגבול ופעלו ברצועת עזה, בשיתוף פעולה עם צוות הקרב החטיבתי של חטיבה 188 בשכונת שג׳אעייה.",
    "pageid": 804693
  },
  {
    "title": "חיל הים",
    "extract": "חיל הים, או בשמו הרשמי \"זרוע הים\", הוא הזרוע הימית של צה\"ל. החיל מבצע את מרבית הפעילות של צה\"ל בזירה הימית. בראש החיל עומד קצין בדרגת אלוף. מפקד חיל הים הנוכחי הוא אלוף דוד סער סלמה.\nעל פי הערכה של המכון למחקרי ביטחון לאומי לשנת 2014, בזרוע הים משרתים 9,500 חיילי סדיר ועוד 10,000 חיילי מילואים. בשנת 2004 יחידות הקומנדו של חיל הים כללו כ-300 לוחמים.",
    "pageid": 25775
  },
  {
    "title": "יגאל עמיר",
    "extract": "יגאל עמיר (נולד ב־23 במאי 1970) הוא רוצחו של ראש ממשלת ישראל החמישי, יצחק רבין.\nעמיר, פעיל ימין רדיקלי, רצח את רבין בליל 4 בנובמבר 1995, בתום עצרת תמיכה בממשלה ובהסכמי אוסלו, במטרה לעצור את ביצוע ההסכמים. הוא נעצר במקום הרצח, הורשע ונגזר עליו מאסר עולם בתוספת 6 שנים על פציעת המאבטח יורם רובין. בהמשך התווספו לעונש המאסר שלו חמש שנות מאסר, ולאחר ערעור המדינה הוחמר העונש לשמונה שנות מאסר.",
    "pageid": 720320
  },
  {
    "title": "יובל שטייניץ",
    "extract": "יובל שטייניץ (נולד ב-10 באפריל 1958) הוא פוליטיקאי ואיש ציבור ישראלי, יו\"ר \"רפאל - מערכות לחימה מתקדמות\". כיהן כשר האוצר וכשר בתפקידים נוספים בארבע ממשלות ישראל וכחבר הכנסת מטעם מפלגת הליכוד. הוא דוקטור לפילוסופיה, ובעבר שימש מרצה בכיר לפילוסופיה באוניברסיטת חיפה. בנובמבר 2022 חזר להרצות באקדמיה ושימש מרצה באוניברסיטת רייכמן ובמחלקה ללימודים הומניסטיים ואומנויות בטכניון. ספרו \"הזמנה לפילוסופיה\", שיצא ב-74 מהדורות והדפסות, נחשב לספר הפילוסופיה הנמכר ביותר בתולדות מדינת ישראל.",
    "pageid": 143536
  },
  {
    "title": "יזהר אשדות",
    "extract": "יזהר אשדות (נולד ב-23 בנובמבר 1958 בירושלים) הוא זמר, מלחין ומוזיקאי ישראלי. פרסומו הראשון בא כחבר להקת תיסלם, ולאחר מכן פיתח קריירת סולו מצליחה, לצד עבודה כמעבד ומפיק מוזיקלי פעיל.",
    "pageid": 116290
  },
  {
    "title": "ירדן",
    "extract": "ממלכת יַרְדֵּן (בערבית: الأردنّ אל-אֻרְדֻן, השם הרשמי: المملكة الأردنّيّة الهاشميّة אַלְמַמְלַכַּה (א)לְאֻרְדֻנִּיָּה (א)לְהַאשִמִיָּה, הממלכה הַיַרְדֵּנִית הַהַאשִמִית) היא מדינה במזרח התיכון. היא גובלת בצפונה בסוריה, במערב בישראל וביהודה ושומרון, בדרום בים סוף (מפרץ אילת) ובערב הסעודית, במזרח בערב הסעודית, ובצפון-מזרח בעיראק. רוב מכריע מאוכלוסיית ירדן, של כ-92%, הם ערבים-מוסלמים מהזרם הסוני. המדינה חברה בארגון לשיתוף פעולה אסלאמי, והיא אף חברה-מייסדת בליגה הערבית.\nעם הקמתה נקראה אמירות עבר הירדן (Transjordan Emirate, إمارة شرق الأردن) ובעקבות הפלישה של הלגיון הערבי של עבר הירדן לארץ ישראל המערבית בשנת 1948, כיבוש יהודה ושומרון וסיפוחם לממלכה ההאשמית – שינתה הממלכה את שמה לירדן. לשטח המסופח קראו הגדה המערבית (כאחת מגדות נהר הירדן), לעומת הגדה המזרחית, שבה הוקמה הממלכה הירדנית ההאשמית.",
    "pageid": 328
  },
  {
    "title": "ירוחם",
    "extract": "ירוחם (יְרֹחָם) היא מועצה מקומית בבקעת ירוחם שבנגב, השייכת מנהלתית למחוז הדרום בישראל. היא הוכרזה כמועצה מקומית בשנת 1959. שוכנת כ-11 ק\"מ מדרום מערב לדימונה, וכ-27 ק\"מ מדרום מזרח לבאר שבע.",
    "pageid": 7950
  },
  {
    "title": "ירון זליכה",
    "extract": "יָרוֹן זלִיכַה (נולד ב-20 ביולי 1970) הוא כלכלן ישראלי, רואה חשבון, ופסיכולוג חברתי. החשב הכללי במשרד האוצר לשעבר. מכהן כנשיא המועצה האקדמית העליונה וראש בית הספר לחשבונאות, כלכלה וניהול כספים בקריה האקדמית אונו. בעל שתי פרופסורות שהוענקו לו על ידי הוועדה העליונה למינוי פרופסורים במל\"ג - פרופסור חבר לכלכלה במסלול המחקרי משנת 2013 ופרופסור חבר לחשבונאות במסלול הנלווה למומחים משנת 2010.\nהוא התמודד בבחירות לכנסת העשרים וארבע ובבחירות לכנסת העשרים וחמש כראש המפלגה הכלכלית החדשה אשר הקים, אך המפלגה לא הצליחה לעבור את אחוז החסימה ולא נכנסה לכנסת.",
    "pageid": 378317
  },
  {
    "title": "ישראל באירוויזיון",
    "extract": "ישראל השתתפה בתחרות הזמר של האירוויזיון עד כה 47 פעמים (ובגמר 40 פעמים), החל מהצטרפותה לראשונה ב-1973, כאשר הזמרת אילנית נשלחה כנציגתה בתחרות עם השיר \"אי שם\".\nמאז הצטרפותה, נעדרה ישראל מהתחרות 5 פעמים: ב-1980, 1984, 1994, 1996 וב-1997. ישראל זכתה 4 פעמים בתחרות זו ב-1978, 1979, 1998 ו-2018 ונמצאת במקום השביעי בטבלת הזכיות של התחרות בכל הזמנים.\nישראל היא אחת מארבע המדינות היחידות (האחרות הן ספרד, לוקסמבורג ואירלנד), שזכתה בתחרות פעמיים ברציפות (שנה אחר שנה)- לפחות פעם אחת (אירלנד היא המדינה היחידה שזכתה שלוש פעמים ברציפות).",
    "pageid": 444912
  },
  {
    "title": "ישראל מאיר לאו",
    "extract": "הרב ישראל מאיר לאו (נולד בכ\"ב בסיוון ה'תרצ\"ז, 1 ביוני 1937) הוא רב ישראלי. שימש הרב הראשי לישראל בשנים 1993–2003, וכרבה של תל אביב-יפו בין השנים 1988–1993, וכן בין השנים 2005–2017. מכהן כיו\"ר מועצת יד ושם. חתן פרס ישראל למפעל חיים לשנת ה'תשס\"ה.",
    "pageid": 46062
  },
  {
    "title": "לאונרדו דיקפריו",
    "extract": "לאונרדו וילהלם דיקפריו (באנגלית: Leonardo Wilhelm DiCaprio;‏ נולד ב-11 בנובמבר 1974) הוא שחקן ומפיק אמריקאי. זוכה פרס האוסקר לשחקן הטוב ביותר עבור הסרט האיש שנולד מחדש ו-3 פרסי גלובוס הזהב. דיקפריו החל את הקריירה שלו בהופעות בפרסומות בטלוויזיה, ולאחר מכן המשיך בתפקידי אורח בסדרות טלוויזיה כגון אופרת-הסבון \"סנטה ברברה\" והסיטקום \"להתבגר ולהתגבר\", בראשית שנות ה-90. את הקריירה הקולנועית שלו החל בשנת 1991 בתפקיד ג'וש בסרט האימה \"יצורים 3\", ולאחר מכן בתפקיד טובי בסרט \"כך הייתי\" משנת 1993, לצידו של רוברט דה נירו. דיקפריו זכה לשבחים על תפקיד המשנה שגילם בסרט \"מה עובר על גילברט\" (1993), וזכה להכרה ציבורית בעקבות התפקידים הראשיים שגילם בדרמת ההתבגרות \"יומן נעורים\" (1995) והטרגדיה השייקספירית \"רומיאו וג'ולייט\" (1996), בטרם השיג תהילה בינלאומית עם האפוס הרומנטי של ג'יימס קמרון משנת 1997 - \"טיטניק\" - הסרט הרביעי המכניס ביותר בכל הזמנים.\nדיקפריו זכה בשלושה פרסי גלובוס הזהב עבור השחקן הטוב ביותר בסרט דרמה על הופעותיו כהווארד יוז בסרט \"הטייס\" (2004) וכיו גלאס בסרט \"האיש שנולד מחדש\" (2015) ובעבור השחקן הטוב ביותר בסרט קומדיה או מוזיקלי על הופעתו כג'ורדן בלפורט בסרט \"הזאב מוול סטריט\" (2013). הוא זכה בפרס באפט\"א לקולנוע הראשון שלו עבור השחקן הטוב ביותר עבור \"האיש שנולד מחדש\". הוא היה מועמד לשישה פרסי אוסקר - חמישה מתוכם כשחקן ואחד כמפיק - וזכה בפרס אוסקר לשחקן הטוב ביותר לשנת 2015, עבור \"האיש שנולד מחדש\". בנוסף למשחק, דיקפריו ייסד חברת הפקות משלו, בשם Appian Way Productions. דיקפריו הוא פעיל סביבתי הפועל למאבק בשינוי האקלים.",
    "pageid": 52939
  },
  {
    "title": "ליאור רז",
    "extract": "ליאור רז (נולד ב-24 בנובמבר 1971) הוא שחקן תסריטאי ומפיק פרסומות ישראלי. זכה בפרס האקדמיה לטלוויזיה לשנת 2017 על משחקו בסדרת הדרמה \"פאודה\" ובאותה שנה היה שותף לפרס נוסף של האקדמיה הישראלית לטלוויזיה, על כתיבת התסריט הטוב ביותר לסדרת דרמה, גם כן על \"פאודה\".\nבדצמבר 2024 עוטר בתואר אביר  מסדר האמנויות והספרות הצרפתי.[דרוש מקור]",
    "pageid": 492933
  },
  {
    "title": "מאיה בוסקילה",
    "extract": "מאיה בוסקילה (נולדה ב-9 בנובמבר 1977) היא זמרת, דוגמנית ושחקנית ישראלית. זמרת השנה במצעד הפזמונים העברי השנתי לשנת 2004.",
    "pageid": 44764
  },
  {
    "title": "מהר\"ל מפראג",
    "extract": "רבי יהודה ליווא בן בצלאל (נולד בסביבות 1522, ה'רפ\"ב – ספטמבר 1609, י\"ח באלול ה'שס\"ט), המוכר בכינויו מהר\"ל (מורנו הרב רבי ליווא) מפראג (בספרות הגרמנית כונה \"רבי לֵב הגבוה\"), היה רב, פוסק הלכה, פילוסוף והוגה דעות, מגדולי ישראל הבולטים בתחילת העת החדשה.\nהמהר\"ל נחשב כמי שיצר גשר בין הגות ימי הביניים להגות הרנסאנס, בתקופה שבה פרחה הקבלה בארץ ישראל. שימש כאב בית הדין וכראש ישיבה בערים פוזנן שבפולין, ניקלשבורג (ניקולסבורג; כיום מיקוּלוב) שבמוראביה ופראג שבבוהמיה (שתי האחרונות חלק מכתר בוהמיה, ומצויות בצ'כיה של ימינו).\nהמהר\"ל נודע בבקיאותו הרבה בתלמוד, בספרות האגדה המדרשית ובקבלה. היה בקי גם בפילוסופיה (בפרט זו האריסטוטלית), וכן באסטרונומיה ובשאר המדעים של תקופתו. כמו כן, היה מנהיג רוחני-פוליטי, ובעל מהלכים אצל רודולף השני, קיסר האימפריה הרומית הקדושה.\nתורתו השפיעה רבות על תנועת החסידות, שקמה למעלה ממאה וחמישים שנים לאחר מותו. ספריו (תפארת ישראל, נצח ישראל) נחשבים[דרושה הבהרה] כבסיס שמקנה הסתכלות תורנית נכונה על עולם התורה וקניית אמונה. ספרו נתיבות עולם, פותח צוהר להבנת מידות נפש האדם. אישיותו המיוחדת, אשר בה רב הנסתר על הגלוי, שימשה כר פורה לסיפורים ואגדות על פועלו למען יהודי פראג, כגון זו על הגולם שיצר.",
    "pageid": 2836
  },
  {
    "title": "מוחמד",
    "extract": "מוחמד בן עבדאללה בן עבד אל-מוטלב, הידוע כמֻחַמַּד (בערבית: مُحَمَّد, ‏‏Ⓘ‏, 570 בערך – 8 ביוני 632) היה מנהיג חברתי, דתי ופוליטי ערבי שייסד את דת האסלאם. נחשב במסורת המוסלמית לאחרון ולחשוב ביותר מבין הנביאים שקדמו לו בדתות השונות; תורתו ומנהגיו משמשים יחד עם הקוראן לבסיס האמונה האסלאמית.\nמוחמד נולד בסביבות שנת 570 בעיר מכה שבחצי האי ערב (כיום בערב הסעודית) לעבדאללה בן עבד אל-מטלב ולאשתו אמינה בנת והב. אביו מת כמה חודשים לפני לידתו, ואמו מתה כשהיה בן שש. מוחמד היתום חונך על ידי סבו, עבד אל-מוטלב אבן האשם ודודו אבו טאלב. מוחמד נהג להתבודד במערה בהר ג'בל א-נור ולהתפלל במשך ימים רצופים. בשנת 610, כשהיה בן 40, סיפר מוחמד שעבר התגלות מהמלאך גבריאל, לפיה דרך החיים הראויה היא התמסרות לאל היחיד. מוחמד החל להפיץ את משנתו במכה, אך הוא ומאמיניו נרדפו בשל אמונתם ונאלצו להגר בשנת 622 לעיר יַתְ'רִבּ, שנודעה לימים בשם אל-מדינה. בדצמבר 629 מוחמד אסף צבא של 10,000 מאמינים, יצא בראשו למכה וכבש אותה. בשנת 632 חלה מוחמד ומת. בשעת מותו רוב תושבי חצי האי ערב כבר המירו את דתם לתורתו של מוחמד – האסלאם.",
    "pageid": 416182
  },
  {
    "title": "מלחמת וייטנאם",
    "extract": "מלחמת וייטנאם היא הכינוי המקובל במרבית העולם המערבי למלחמה שהתנהלה בין צפון וייטנאם הקומוניסטית והווייטקונג (אשר נתמכו על ידי ברית המועצות וסין) לבין דרום וייטנאם וארצות הברית. המלחמה מכונה גם \"מלחמת הודו־סין השנייה\", ובווייטנאם היא ידועה בשם \"המלחמה האמריקאית\".\nהמלחמה החלה ב-1955 והסתיימה בניצחון צפון וייטנאם בשנת 1975 ובאיחודה של וייטנאם כולה תחת שלטון קומוניסטי, כשנתיים לאחר נסיגת ארצות הברית. מלחמה זו נחשבת לחוליה בולטת במלחמה הקרה בין הגוש המערבי-קפיטליסטי לגוש המזרחי-קומוניסטי. מעריכים כי מספר ההרוגים הכולל במלחמה היה קרוב לארבעה מיליון נפש, בהם כ-2 מיליון מאזרחי וייטנאם (צפון ודרום), לאוס וקמבודיה, כ-1.2 מיליון חיילים מצפון וייטנאם וכוחות הוייטקונג, כ-224 אלף חיילים מדרום וייטנאם וכ-58 אלף חיילים אמריקניים.\nמלחמת וייטנאם היא חלק מרצף מלחמות ופעולות איבה באזור הודו-סין שהחלו בפלישה היפנית להודו סין במהלך מלחמת העולם השנייה בשנת 1940 ונמשכו כמעט ברצף עד 1975.",
    "pageid": 4618
  },
  {
    "title": "מלכי ישראל ויהודה",
    "extract": "מלכי ישראל ויהודה היו השליטים המונרכיים של ממלכת ישראל וממלכת יהודה, מממלכת ישראל המאוחדת ועד חורבן ממלכת יהודה בידי הבבלים.\nעל פי המתואר בספר שמואל, שבטי ישראל שבארץ ישראל התגבשו לממלכה אחת שעליה מלך תחילה שאול המלך ולאחריו דוד המלך. בספר מלכים ובדברי הימים מתואר כיצד לאחר מות שלמה, בנו של דוד, מתפצלת ממלכת ישראל המאוחדת לשתי ממלכות: ממלכת ישראל וממלכת יהודה.\nלפי המקרא, ממלכת ישראל כללה את עשרת השבטים, ומלכה הראשון היה ירבעם; ממלכת יהודה כללה את השבטים יהודה ובנימין, ומלכה היה רחבעם בן שלמה. ממלכת ישראל כללה כמה שושלות, בעוד שושלת בית דוד לא פסקה (לפי המקרא; אמינות רציפות השושלת נתונה במחלוקת במחקר) עד לאובדן העצמאות והיציאה לגלות בבל.",
    "pageid": 2429
  },
  {
    "title": "מרשעת (מחזמר)",
    "extract": "מרשעת: הסיפור שלא סופר על המכשפות מארץ עוץ (או בקצרה: מרשעת) הוא מחזמר משנת 2003 עם מילים ולחן מאת סטיבן שוורץ, ותסריט מאת ויני הולצמן. המחזמר מבוסס באופן רופף על הספר \"מרשעת: תולדות חייה וזמנה של המכשפה הרעה מהמערב\" מאת גרגורי מגוויר משנת 1995.\nהעלילה מסופרת מנקודת מבטן של המכשפות מארץ עוץ ובהתמקדות בהן; העלילה מתחילה לפני בואה של דורותי גייל וממשיכה לאחר בואה לארץ עוץ מקנזס.\nהמחזמר הופק על ידי Universal Stage Productions בשיתוף מארק פלאט, ג'ון ב. פלאט ודייוויד סטון. ג'ו מנטלו ביים את המחזמר ויין קילנטו יצר את הכוראוגרפיה. המחזמר הועלה בברודוויי בתיאטרון גרשווין. ההפקה המקורית בברודוויי זכתה בשלושה פרסי טוני, שישה פרסי דרמה דסק ובפרס גראמי. ב-28 באוקטובר 2019, הפקת המחזמר בברודוויי עקפה את עלובי החיים והפכה להפקת המחזמר במקום החמישי עם מספר ההופעות הרב ביותר בברודוויי.\nמשך ההצגה הוא שעתיים ו-45 דקות (כולל הפסקה של 15 דקות).",
    "pageid": 785196
  },
  {
    "title": "עודד קטש",
    "extract": "דוד עודד קטש (נולד ב-10 באוקטובר 1974) הוא כדורסלן עבר ומאמן כדורסל ישראלי, המשמש כמאמנה של מכבי תל אביב מליגת העל והיורוליג. קטש נחשב לאחד מגדולי שחקני הכדורסל הישראלי בכל הזמנים, ולאחד משחקני הכדורסל המובילים באירופה מאמצע שנות ה-90 ועד תחילת שנות האלפיים.",
    "pageid": 45753
  },
  {
    "title": "עוצבת המפץ",
    "extract": "עוצבת המפץ (אוגדה 146; לשעבר אוגדה 319, אוגדה 131 ואוגדה 38) היא אוגדת מילואים הכפופה לפיקוד הצפון. אוגדה 146 היא אוגדת המילואים הגדולה ביותר בצה\"ל.\nהאוגדה נודעה גם כאוגדת האלוף שרון במלחמת ששת הימים ואוגדת משה פלד במלחמת יום הכיפורים.\nמפקד האוגדה הנוכחי הוא תת-אלוף בני אהרון.",
    "pageid": 790019
  },
  {
    "title": "פראג",
    "extract": "פראג (בצ'כית: ‏‏Ⓘ‏) היא בירת צ'כיה והעיר הגדולה ביותר בה. פראג מהווה את המרכז הכלכלי, התרבותי והתעשייתי של צ'כיה. היא ממוקמת על הנהר ולטאבה (Vltava), גשר קארל החוצה את הנהר. האוכלוסייה מונה כ־1.3 מיליון תושבים. שטח המטרופולין של פראג 6,977 קמ\"ר. בין כינוייה של פראג: \"העיר בעלת מאות הצריחים המחודדים\", \"העיר הזהובה\", \"אם כל הערים\" ו\"הלב של אירופה\".",
    "pageid": 747
  },
  {
    "title": "פרקליטות המדינה",
    "extract": "פְּרַקליטות המדינה היא רשות ממשלתית המייצגת את מדינת ישראל ואת רשויות השלטון בפני בתי המשפט ובתי הדין השונים, על כל ערכאותיהם. הפרקליטות היא חלק מהרשות המבצעת של מדינת ישראל, ופועלת ארגונית כחלק ממשרד המשפטים. עשיית הפרקליטות מתפרסת על תחומי משפט רבים, בהם הפלילי, האזרחי, החוקתי והמינהלי, הכלכלי-פיסקאלי, דיני עבודה וכן המשפט הבין-לאומי. בתחום אכיפת החוק הפלילי פועלת הפרקליטות באופן עצמאי ובלתי תלוי.\nנכון לסוף שנת 2022, פרקליטות המדינה מורכבת מ-14 יחידות מטה ומ-13 פרקליטויות מחוז. יש בה 2,114 עובדים, בהם 1,163 פרקליטים, 385 מתמחים, 267 עובדים מנהליים, 149 סטודנטים, 104 בני ובנות שירות לאומי ו-49 חוקרי המחלקה לחקירות שוטרים. בראש הפרקליטות עומד פרקליט המדינה ולו ארבעה משנים – המשנה לעניינים פליליים, המשנה לעניינים אזרחיים, המשנה לעניינים מיוחדים והמשנה לאכיפה כלכלית.\nעל פי רוב, יחידות המטה הן המופיעות בבית המשפט העליון ובבית הדין הארצי לעבודה, ופרקליטויות המחוז הן המופיעות בבתי משפט השלום והמחוזי, בבית המשפט לענייני משפחה, בבית הדין האזורי לעבודה ובטריבונלים אחרים (כגון: ועדות שחרורים שמונו לפי חוק שחרור על-תנאי ממאסר, התשס\"א–2001) ובמקרים חריגים גם בערכאות אחרות דוגמת בית משפט לעניינים מקומיים, בית הדין הרבני וההוצאה לפועל.",
    "pageid": 204098
  },
  {
    "title": "קופה ראשית – דמויות",
    "extract": "קופה ראשית היא קומדיית מצבים סאטירית ישראלית מסוגת מוקומנטריה, המתרחשת בסניף יבנה של רשת המרכולים הפיקטיבית \"שפע יששכר\". במהלך 5 עונות הסדרה משתתפות דמויות מגוונות המתארות את המתרחש בחנות, לצד הדמויות הראשיות של צוות העובדים והלקוחות הקבועים.",
    "pageid": 2010655
  },
  {
    "title": "רכבת ישראל",
    "extract": "רכבת ישראל בע\"מ היא חברה ממשלתית, האחראית להפעלת צי הנייד על מסילות הברזל הבין עירוניות בישראל. החברה עוסקת בשינוע נוסעים ומטען באמצעות רכבות, מפעילה את תחנות הנוסעים ותחנות טעינת משא ואחראית על תכנון ופיתוח תשתיות הרכבת במדינה.\nאיגרות חוב של החברה נסחרות בבורסה לניירות ערך בתל אביב.\n\nממלא מקום מנכ\"ל רכבת ישראל הוא אבי אלמליח, ויושב ראש דירקטוריון הרכבת הוא משה שמעוני.",
    "pageid": 5152
  },
  {
    "title": "רם נהרי",
    "extract": "רם נהרי (נולד ב-12 במאי 1970) הוא במאי, תסריטאי ויוצר טלוויזיה ישראלי.",
    "pageid": 202355
  },
  {
    "title": "תלמוד בבלי",
    "extract": "תַּלְמוּד בַּבְלִי (כינויים נוספים: גְּמָרָא, שַ\"ס, תלמודה של בבל) הוא אחד משני התלמודים המפרטים את הגותם ההלכתית והאגדית המרכזית של האמוראים – חכמי ישראל בתקופה שלאחר חתימת המשנה, מתחילת המאה ה-3 ועד לסוף המאה ה-5 עת חתימת התלמוד הבבלי, שהתגוררו בבבל (מסופוטמיה) ובארץ ישראל. הגות זו נכתבה בעיקרה כפרשנות על דברי דורות קודמים של חכמים, בפרט על המשנה ועל הברייתות. עם זאת הוא מכיל שיח פורה בתחומים תורניים רבים. התלמוד הבבלי נחשב לטקסט המרכזי של היהדות הרבנית לאחר התנ\"ך, ולמקור העיקרי של ההלכה היהודית הדתית והתאולוגיה היהודית.\nבנוסף לתוכן האמוראי, מצויים בתלמוד קטעי עריכה וקישור שנכתבו בתקופה מעט מאוחרת יותר בידי עורכים בבליים מדור הסבוראים, שחלק מדבריהם משוקעים בתלמוד עצמו. מלבד המשנה מביא התלמוד גם מובאות תנאיות אחרות, שלא נכנסו לסדרי המשנה, המכונות \"ברייתות\" – חיצוניות (חלקן מוזכרות גם במדרשי התנאים: מכילתא, ספרא וספרי, בתוספתא ובמקומות אחרים).\nשפת התלמוד הבבלי היא שילוב של עברית משנאית (בציטוט המשנה וציטוט דברי אמוראים מוקדמים) וארמית בבלית (בטקסט הפרשני). התלמוד הבבלי הוא בעל היקף גדול, ובמהדורות השגרתיות – שבהן נדפס התלמוד כשאליו מסופחים אוסף של פרשנים ופוסקים שונים – הוא מודפס ב-20 כרכים. החל מהדפסת ש\"ס ונציה בשנים 1520–1523, נקבעה \"צורת הדף\", שקבעה את עיצובם וחלוקתם של דפי התלמוד והמפרשים שלצידם. חלוקה זו נשמרה גם במהדורת וילנא, שהיא הבסיס למהדורות הנפוצות של התלמוד הבבלי עד לימינו. לפי חלוקה זו מצויים בתלמוד הבבלי 2,711 דפים.",
    "pageid": 13470
  },
  {
    "title": "תסמונת קושינג",
    "extract": "תסמונת קושינג (באנגלית: hyperadrenocorticism, Cushing's Syndrome) היא הפרעה אנדוקרינית הנובעת מהפרשה מוגברת של קורטיקוסטרואידים מקליפת בלוטת יותרת הכליה. הרופא המנתח הארווי קושינג דיווח על התסמונת בשנת 1932. זוהי תסמונת נדירה יחסית, וההיארעות שלה נעה בין 1-2:100,000 איש בשנה.\nקליפת בלוטת יותרת הכליה מפרישה הורמונים קורטיקוסטרואידים בתגובה לאותות שמקורם בהיפותלמוס ובבלוטת יותרת המוח. שיבוש בציר זה יכול להביא להפרשתם בעודף. חשיפת יתר להורמונים יכולה להיגרם גם עקב מינון יתר של נטילת קורטיקוסטרואידים כתרופה.\nתסמונת קושינג מוגדרת כתסמונת הכוללת מספר ממצאים קליניים שונים והנגרמת כתוצאה מחשיפה כרונית לעודף של גלוקוקורטיקואידים (\"סטרואידים\")- מכל סיבה שהיא.\nהתסמונת או ההפרעה האמורה יכולה להיות תלויה בהפרשה של ההורמון ACTH (הורמון אדרנוקורטיקוטרופי), ואז תיקרא ACTH-dependent (כלומר, יש עודף של הפרשת סטרואידים כתוצאה מהפרשת יתר של ההורמון הנ\"ל, המופרש כתוצאה מאדנומה בבלוטת ההיפופיזה או ממקור אחר כגון סרטן), או תסמונת שאינה תלויה בהפרשה עודפת של ACTH, ואז תיקרא ACTH-independent (למשל, אדנומה בבלוטת האדרנל המפרישה סטרואידים, קרצינומה בבלוטת האדרנל, היפרפלזיה של בלוטות האדרנל או למשל טיפול ארוך טווח בסטרואידים.\nהמונח \"מחלת קושינג\" (ולא תסמונת קושינג) מתייחס באופן ספציפי רק למצב אחד - בו יש הפרשה בעודף של ההורמון ACTH מבלוטת ההיפופיזה כתוצאה מאדנומה (סוג של גידול) בהיפופיזה.\nאבחנה של תסמונת קושינג נעשית באמצעות מבחן דיכוי דקסמתזון.",
    "pageid": 213751
  },
  {
    "title": "בהוטן",
    "extract": "ממלכת בְּהוּטָן/בְּהוֹטָן (לפי האקדמיה ללשון העברית בּוּטָאן) היא מדינה ללא מוצא לים בהרי ההימלאיה המזרחיים. היא גובלת מצפון במחוז האוטונומי הטיבטי שברפובליקה העממית של סין, ומדרום בהודו. המשטר במדינה הוא מונרכיה חוקתית. כלכלתה המסורתית התבססה בעיקר על חקלאות לצריכה עצמית. מאז שהפכה ליצרנית חשמל ואנרגיה הידרואלקטרית החקלאות מהווה רק כ-55% מהתמ\"ג בממלכה. בירת בהוטן והעיר הגדולה ביותר בה היא טהימפהו, והעיר פונטשולינג משמשת כמרכז הכלכלי של המדינה.\nבהוטן היא אחת המדינות המבודדות ביותר בעולם. תיירות והשפעות זרות מנותבות על ידי הממשלה כך שלא יתערבו בהלך הדת הבודהיסטית הטיבטית בקרב תושבי המדינה. השפה הרשמית היא דזונגקה (פירוש השם: \"שפת אנשי הדזונג\").\nבהוטן מתוארת רבות כשריד האחרון של התרבות הבודהיסטית המסורתית בהימאליה. חוקת בהוטן מאפשרת לכאורה חופש דת, אך זוכים לו רק בודהיסטים מזרם המהאיאנה והינדואיסטים. משנת 1990 תועדו מקרים רבים של הפרת זכויות אדם בבהוטן, בהם גירושם של כ-100,000 מבני הלוצשאמפה  לנפאל לאחר שהפגינו בעד דמוקרטיה במדינה.\nבהוטן היא המדינה היחידה בעולם שלה מאזן פחמן שלילי, כלומר היא אוגרת יותר פחמן דו-חמצני מאשר היא פולטת, ובכך תורמת למלחמה במשבר האקלים. היא עושה זאת על ידי הגבלת תיירות לשטחה, ייעור מוגבר והפקת חשמל ממי נהרות.",
    "pageid": 20228
  },
  {
    "title": "בוחן בר-אור",
    "extract": "בוחן בר-אור הוא מבחן לכושר גופני אשר הומצא בידי פרופסור עודד בר אור. מטרתו כפולה: לתת אמצעי לפיקוד לוודא רמת כשירות סבירה לחייליו, ולתת לחייל משוב בנוגע למצב כושרו העכשווי.\nבעבר נבדקו בבוחן מספר כפיפות הבטן (15 נקודות מקסימום) שמסוגל הנבחן לבצע, כמה שכיבות סמיכה מסוגל הנבחן לעשות (15 נקודות מקסימום), ומשך זמן הריצה למרחק של אלפיים מטר (70 נקודות מקסימום). החל משנת 2014 בוטל תרגיל כפיפות הבטן (מסיבה בריאותית בטענה שהתרגיל עלול לפגוע בגב), וביחידות השדה הוחלף בתרגילי מקבילים ועליות מתח עם אפוד, בנוסף מבצעים ריצות ספרינטים קצרות בין קונוסים. כמו כן, הוארכה הריצה למרחק של 3000 מטר. הציון נקבע על סמך זמן הריצה בלבד, ובשאר התרגילים יש לבצע את מספר החזרות הנדרש ללא קבלת ציון עליהם. במבחני מיון ליחידות שדה בצה\"ל נעשה שימוש רב במבחן הבר-אור, והוא נועד להוות כלי מיון.\nהבוחן משמש לבחינת שיפור כושר החייל לאורך מהלך קורסים שונים (בהם טירונות וקורס קצינים).\nעל פי רוב המבחן מתבצע במהלך קורסים אלו שלוש פעמים: בתחילת הקורס, באמצעו ובסיומו. באופן זה ניתן לראות את התקדמות הכושר לאורך הזמן.\nבמספר קורסים משמש מבחן הבר-אור ככלי למדידת עמידה ברף הכושר הנדרש. לדוגמה, במיוני גיבושים ובקורס הקצינים יש לצבור לפחות 55 נקודות על מנת לעבור את תנאי הסף.\nהצטיינות בבוחן בר-אור מזכה את החייל בסיכת \"מצטיין בר-אור\". הניקוד המינימלי הדרוש לקבלת סיכת ההצטיינות הוא 90.\nממוצע הניקוד בקרב מתגייסים ליחידות קרביות הוא 60 ובקרב מתגייסים ליחידות מובחרות הוא 90.",
    "pageid": 199614
  },
  {
    "title": "ברכת כהנים",
    "extract": "בִּרְכַּת הכֹּהֲנִים היא ברכה המופיעה בתורה בספר במדבר במסגרת ציווי על הכהנים לברך את בני ישראל, ואת בני ישראל להתברך מן הכהנים. הברכה מורכבת משלושה פסוקים עיקריים ועל כן נקראת גם \"ברכה משולשת, ופסוק נוסף שנאמר בסיום.\nכיום, במהלך חזרת הש\"ץ של תפילת העמידה, בין ברכת מודים לברכת שים שלום, הברכה נאמרת על ידי הכהנים בנשיאת כפיים, כאשר ידיהם מושטות כלפי הציבור. פסוקי ברכת כהנים משמשים לברכה אצל יהודים גם בהזדמנויות אחרות, למשל בפדיון הבן.",
    "pageid": 38564
  },
  {
    "title": "בת חן סבג",
    "extract": "בת חן סבג (נולדה ב-24 באוגוסט 1984) היא שחקנית ותסריטאית ישראלית, זוכת שני פרסי האקדמיה הישראלית לקולנוע וטלוויזיה, המוכרת בעיקר בזכות סדרת הטלוויזיה בכיכובה, \"מטומטמת\", אותה גם יצרה וכתבה.",
    "pageid": 1023420
  },
  {
    "title": "גזלייטינג",
    "extract": "גזלייטינג (מאנגלית: Gaslighting; בעברית: גִּזְלוּת דעת או גִּזְלוּת) היא צורת התנהגות הכוללת מניפולציה של הזולת כדי לגרום לו לפקפק בתפיסותיו ובחוויותיו ולהטיל ספק בבוחן המציאות שלו. המושג משמש בעיקר בשפת הדיבור ופחות בשפה המקצועית. מדי פעם יש התייחסויות למושג בספרות הטיפולית, למשל בהקשר של טקטיקות מניפולטיביות של אנשים הסובלים מהפרעת אישיות אנטיסוציאלית. בעבר השתמשו במושג זה כדי להתייחס למניפולציה קיצונית העלולה לגרום לאשפוז פסיכיאטרי. מקור המונח במחזה של פטריק המילטון \"Gas Light\" משנת 1938, שעובד לסרט Gaslight משנת 1944, והשימוש בו החל להיות נפוץ בערך בשנים 2016 - 2018.\n\"גזלייטינג\" נבחרה כ\"מילת השנה\" לשנת 2022 על ידי מילון מרים וובסטר.",
    "pageid": 1715314
  },
  {
    "title": "האר\"י",
    "extract": "רבי יצחק בן שלמה לוריא (ה'רצ\"ד, 1534 – ה' באב ה'של\"ב, 15 ביולי 1572), הידוע בכינוי האר\"י או האר\"י הקדוש, היה גדול מקובלי צפת במאה ה־16 והוגה שיטה חדשה בקבלה. תלמידיו מכונים גורי האר\"י. שיטתו הנקראת על שמו, קבלת האר\"י, אומצה על ידי בתי מדרש רבים העוסקים בתורת הסוד. אף שנסתלק בקיצור שנים, תורתו השפיעה רבות על דורו ועל הדורות הבאים אחריו.",
    "pageid": 8084
  },
  {
    "title": "המהפכה הצרפתית",
    "extract": "המהפכה הצרפתית (בצרפתית: Révolution française) הייתה תקופת טלטלה וחילופי שלטון בהיסטוריה של צרפת בין 1789 ל-1799, שהתחוללו בה שינויים מהותיים בסדרי החברה והממשל ושמהווה ציון דרך בתולדות העולם המודרני.\nבמהלך שנות ה-80 של המאה ה-18, תחת שלטונו של המלך לואי השישה עשר, קרסה הממלכה תחת עולו של משבר כלכלי בלתי ניתן לתיקון שנגרם בעיקר בגלל המבנה החברתי של חלוקה למעמדות ומשטר זכויות-היתר שהיה נהוג בצרפת של אותה תקופה. ב-1789 לא היה יכול הכתר לשלם עוד את חובותיו או לגייס די כוח פוליטי להעברת הרפורמות הנדרשות, ונאלץ לכנס את אספת המעמדות כדי להשיג את הסכמת כל נתיניו להעלאת מיסים. מהלך זה סימן את התמוטטות סמכותה של המלוכה האבסולוטית, ופתח את הדרך לבחינת מודלים חדשים, בהשפעת רעיונות עידן הנאורות שנפוצו בקרב המשכילים. עם פתיחת אספת המעמדות הכריזו פשוטי העם, \"המעמד השלישי\", כי הם דורשים שוויון אזרחי וחוקה, והקימו את האספה הלאומית. השלטון ניסה לדכאם, אך ב-14 ביולי 1789 יצא ההמון בפריז לרחובות וכבש את הבסטיליה בעוד המשמעת בצבא מתפוררת. המלך נכנע והסכים לשתף פעולה. כמו כן פרץ גל של מהומות איכרים באזורים הכפריים. ב-4 באוגוסט ניצלו זאת רודפי השוויון באספה כאמתלה לביטול זכויות-היתר המעמדיות. ב-26 באוגוסט אושררה הצהרת זכויות האדם והאזרח, והאספה פנתה לערוך רפורמות נרחבות בתקווה ליצור מלוכה חוקתית.\nהניסיון לגבש הסכמה רחבה, שבראשו עמדו דמויות כמו המרקיז דה לה פאייט ואונורה מירבו, נכשל. פערים הולכים וגדלים ניבעו בין השכבות והסיעות באספה ובציבור ככל שנענו התביעות המוקדמות. בתחילה ביקשו הליברלים זכות בחירה מוגבלת בסף הכנסה, הפרדת רשויות ומערכת בלמים ואיזונים. בהמשך עלו כוחות שמאל שתבעו שלטון ריכוזי חזק שייבחר על ידי כלל הציבור ויערוב גם לשוויון חברתי. ככל שהמהפכה התקדמה, כך פנו יותר ממתנגדיה לגלות ולהגירה, ואף ניסו ליזום מרידות נגדה ממדינות אחרות. בקיץ 1790 בוטל מעמד האצולה והאספה תבעה מהכנסייה הקתולית להישבע אמונים למדינה תוך עקיפת הממסד הדתי. סירוב רוב הכמרים הניע מדיניות דיכוי כלפיהם שקוממה את השמרנים, ומחאתם דרבנה הקצנה משמאל שלובתה בעיקר על ידי המועדון היעקוביני רב-ההשפעה. המלך לואי זמם בסתר נגד המהפכה ועמד בפומבי לצד הגולים והכמרים. ב-20 ביוני 1791 ניסה להימלט מפריז והוקיע את כל הצעדים שאולץ להסכים להם. החשש מהתמוטטות מפעלם ומאלימות האספסוף הניע רבים מוותיקי המהפכה להתמתנות עוד קודם. כשהקיצונים בפריז תבעו להדיח ולשפוט את המלך, דיכאו אותם המתונים בכוח בטבח שאן דה מארס ב-16 ביולי והקימו את מועדון הפייאנטים, שפרשו מן היעקובינים. ב-1 באוקטובר אושררה \"חוקת 1791\" שיצרה מלוכה חוקתית, בתקווה לסדר פוליטי יציב.\nבמהרה התחוור שהפערים בין הפייאנטים לכתר גדולים מדי לגישור, וסיעתם איבדה את השלטון. תחתם עלו הז'ירונדינים, שדרשו מלחמה נגד הגולים ופטרוניהם שתאחד את האומה ותאלץ את לואי לחשוף את כוונותיו. ב-20 באפריל 1792 הוכרזה מלחמת הקואליציה האנטי-צרפתית הראשונה נגד קיסר אוסטריה. האחריות לכישלונות הצבאיים נתלתה במלך, שאכן היה במגע חשאי עם האויב וקיווה להצלה על ידו, והתחזקה התביעה להדיחו. אף הז'ירונדינים החלו לחשוש מן השמאל הקיצוני יותר, אך פלישת האויב לצרפת היטתה את שיווי המשקל הפוליטי נגדם. לאחר שהאספה המחוקקת סירבה לשפוט את המלך, חוללו הרדיקלים בפריז הפיכה ב-10 באוגוסט 1792 בגיבוי האספסוף העירוני, הסנקילוטים. הוקמה רשות מכוננת חדשה, הוועידה הלאומית, שהייתה אמורה ליצור חוקה לטעמם. השלטון נתפס בידי סיעת המונטניארדים. הם הכריזו על צרפת כרפובליקה והוציאו להורג את המלך לואי. מדיניות המלחמה הנוקשה הביאה לשורת מרידות בתוך צרפת, ואף הז'ירונדינים בוועידה מחו. בתגובה, ערכו המונטניארדים הפיכה נוספת בתמיכת הסנקילוטים נגד הז'ירונדינים ב-2 ביוני 1793, ואסרו את מנהיגיהם. שורת חוקי חירום למלחמה באויב מבית ומחוץ וריכוז כל הכוח הביצועי בידי הוועד לשלום הציבור, הובילו לתחילת שלטון הטרור באוקטובר, ולהשעיית החוקה הריכוזית החדשה שהכינה הוועידה. רבבות הוצאו להורג או נטבחו. הטרור נרגע בראשית 1794, אך אז פרץ מאבק שליטה בין שלוש הסיעות המונטניארדיות: המתונים תומכי ז'ורז' דנטון, הקיצונים האברטיסטים שקראו להחריף את אמצעי החירום, ואנשי מקסימיליאן רובספייר באמצע. ההתנגשות ביניהן הסתיימה בחיסול שתי הראשונות ובעליית רובספייר ככמעט שליט-יחיד באפריל. הוא הנהיג תקופה נוספת של טרור נגד כל מי שחשד בו, אך בכך איחד את הוועידה נגדו. הוא עצמו הופל בהפיכה והוצא להורג ב-28 ביולי 1794.\nאחרי שהשמאל נחלש עקב מחזורי הטיהורים, החלה המהפכה לנטות ימינה לשמרנות לראשונה לאחר שנים של הקצנה. מנגנוני הטרור פורקו ושרידי המונטניארדים דוכאו בתקופה שנודעה כ\"ריאקציה התרמידורית\". השמאל והימין דוכאו חליפות באיזון זהיר. לאחר שהסנקילוטים ניסו לערוך הפיכה ב-20 במאי 1795, חוסלו בסיסי הכוח שלהם ומארגניהם נעצרו; צעד דומה מצד המלוכנים המתעוררים, שערכו התקוממות ב-5 באוקטובר, הסתיים אף הוא בהבסתם ובדיכויים. הוועידה התרמידורית הכינה את \"חוקת 1795\", שהקפידה על בלמים ואיזונים וכיוונה לרצות את בעלי הרכוש. ב-1 בנובמבר נפתח שלטון הדירקטוריון, גוף מבצע בן חמישה אנשים שהיה אמור להתנהל בפיקוח המחוקק אך למעשה פעל כדיקטטורה. המשטר החדש נשען יותר ויותר על הצבא, שהזרמת המשאבים וכוח האדם אליו הפכה אותו לגוף החזק בפוליטיקה הארצית. ב-4 בספטמבר 1797 ערך הדירקטוריון הפיכה צבאית ותפס את השליטה בגלוי לאחר שתוצאות הבחירות לא היו לרוחו. הממשל החדש איבד את מעט התמיכה שהייתה לו עם פרוץ מלחמת הקואליציה האנטי-צרפתית השנייה ב-1799; בהפיכת 18 בברימר, ב-9 בנובמבר אותה שנה, תפס המצביא נפוליאון בונפרטה את השלטון. הוא ביסס במהרה משטר יציב וסיים למעשה את המהפכה. נפוליאון ויתר אפילו על היומרה להנהיג שלטון ייצוגי, וב-1804 ביטל את הרפובליקה והכתיר את עצמו לקיסר.",
    "pageid": 2968
  },
  {
    "title": "הפרעת דחק פוסט-טראומטית",
    "extract": "הפרעת דְּחָק פוסט־טראומטית (או הַלֶּמֶת; רווח גם תרגום השאילה הפרעת דחק בתר־חבלתית; באנגלית: Post-Traumatic Stress Disorder; PTSD) או פוסט־טראומה, היא הפרעה פסיכיאטרית מתחום ההפרעות הקשורות לטראומה וגורמי דחק, המאובחנת כאשר תסמיניה נמשכים מעל לארבעה שבועות. פוסט־טראומה עלולה להיווצר בעקבות חשיפה לאירוע טראומטי הכרוך בסיכון ממשי לאדם או לסובבים אותו. לדוגמה: תאונת דרכים, אונס, פיגוע טרור, קרב, שוד, תקיפה מינית, אלימות, שרפה וכדומה.\nאנשים עם פוסט-טראומה סובלים מתחושות של פחד, חרדה וחוסר אונים, מזיכרונות פולשניים של האירוע, מניסיונות להימנע ממה שמזכיר את האירוע ומעוררות מוגברת. כל אלו עלולים לפגוע באופן חמור בתפקודם של הסובלים מן ההפרעה וביכולתם לנהל חיי שגרה תקינים.\nכ-10% מהתושבים בישראל סובלים מפוסט־טראומה, מנסיבות צבאיות ואחרות. מודלים למניעת פוסט־טראומה בקרב נפגעי הלם משלבים הבעת מחויבות להישאר עם הנפגע, עידודו לבצע פעולות פשוטות, בקשה למענה על שאלות רציונליות והבנייה של רצף האירועים. הטיפול לאחר קבלת האבחנה יכול להתמקד בטראומה עצמה או בהתמודדות עם ההווה.",
    "pageid": 10009
  },
  {
    "title": "חמי רודנר",
    "extract": "חיים (חֶמי) רוּדנר (נולד ב-28 באוקטובר 1964) הוא זמר-יוצר ומוזיקאי ישראלי.\nהתפרסם בתחילת הקריירה כסולנה של להקת הרוק \"איפה הילד?\", ומאוחר יותר פתח גם בקריירת סולו.",
    "pageid": 53091
  },
  {
    "title": "ישראל קסטנר",
    "extract": "ישראל רודולף (רֶזֶ'ה) קַסְטְנֶר (בהונגרית: Kasztner Rezső;‏ אפריל 1906 – 15 במרץ 1957) היה משפטן, עיתונאי ופעיל פוליטי. בזמן השואה היה חבר ועד העזרה וההצלה בבודפשט שארגן פעולות הצלה שונות, בהן \"רכבת קסטנר\" הידועה גם כ\"רכבת המיוחסים\". הוא נרצח בידי מתנקשים בתל אביב, לאחר שנטען ששיתף פעולה עם הנאצים.\nבשנת 1952 פרסם העיתונאי הירושלמי מלכיאל גרינוולד, כתבה שבה האשים את קסטנר כי שיתף פעולה עם השלטון הנאצי במלחמת העולם השנייה. היועץ המשפטי לממשלה, חיים כהן, הגיש כתב אישום נגד גרינוולד בגין הוצאת דיבה. משפטו של גרינוולד, שעורר עניין ציבורי רב, הפך לבירור רחב יריעה של שואת יהודי הונגריה ופעילותו של קסטנר במהלכה, ונודע כ\"משפט קסטנר\". בצד הנאשם עמדו עורכי הדין שמואל תמיר, דב לוין, דן פון ויזל ושרגא בירן. בצד התובע עמד הפרקליט אמנון תל מפרקליטות מחוז ירושלים. ביוני 1955 זיכה בית המשפט המחוזי את גרינוולד מרוב ההאשמות, והשופט בנימין הלוי כתב בפסק דינו כי \"קסטנר מכר את נפשו לשטן\". על רקע המשפט נרצח קסטנר בתל אביב.\nהמדינה ערערה על פסק הדין של בית המשפט המחוזי, ופסק הדין של בית המשפט העליון, שניתן לאחר הרצח, קבע ברוב של 3 מול 2 שופטים, כי קסטנר לא שיתף פעולה עם הנאצים ולא היה מעורב ברצח בעקיפין של יהודי הונגריה ובשותפות גזל עם הנאצים. עם זאת, השופטים הסכימו פה אחד ש\"קסטנר הציל באמצעות שקר ביודעין ובאורח פלילי\" את פושע המלחמה הנאצי קורט בכר מעונש המוות שציפה לו בנירנברג. השופט שמעון אגרנט כתב בפסק דינו כי \"את קסטנר תשפוט ההיסטוריה ולא בית המשפט\".",
    "pageid": 18653
  },
  {
    "title": "כראמל (סדרת טלוויזיה)",
    "extract": "כראמל היא סדרת טלוויזיה לילדים ונוער המבוססת על סדרת הספרים המצליחה של מאירה ברנע-גולדברג, \"כראמל\". הסדרה שודרה לראשונה ב־2 בינואר 2022 בערוץ כאן חינוכית. ב-10 ביולי 2025 הוכרז שתהיינה חמש עונות לסדרה.",
    "pageid": 2029356
  },
  {
    "title": "מבצע צוק איתן",
    "extract": "מבצע צוק איתן היה מבצע צבאי רחב-היקף שהוביל צה\"ל ברצועת עזה בין 8 ביולי (י' בתמוז) ל-26 באוגוסט 2014 (ל' באב ה'תשע\"ד), במשך 50 ימי לחימה בין ישראל לבין חמאס וארגוני טרור נוספים.\nהמבצע הוכרז בעקבות ירי רב של ארטילריה רקטית מרצועת עזה לעבר דרום ישראל, שהחל כתגובה ל\"מבצע שובו אחים\" ביהודה ושומרון ומעצרם של כ-400 פעילי טרור, בעיקר מארגון חמאס, לאחר חטיפת שלושת הנערים הישראלים ורציחתם ב-12 ביוני אותה שנה. המבצע החל בשלב של הפצצות כבדות של חיל האוויר הישראלי, חיל השריון וחיל התותחנים על רצועת עזה, כשבמקביל ישראל ספגה ירי רקטי מרצועת עזה והתמודדה עם חדירה של מחבלים חמושים לשטחה שהגיעו מרצועת עזה דרך הים או דרך מנהרות. בשלב השני, שהחל ב-17 ביולי, נכנסו כוחות קרקעיים של צה\"ל לרצועה, תחילה לבית חאנון, במטרה להרוס מנהרות טרור שחדרו לשטח ישראל, וכעבור שלושה ימים החל קרב שג'אעייה. במהלך הלחימה כוחות חיל ההנדסה הקרבית איתרו וניטרלו כ-30 מנהרות טרור שהיוו איום על יישובי עוטף עזה. כוחות הקרקע הישראליים יצאו מהרצועה עד 5 באוגוסט, ובמשך 21 יום נוספים נמשכה הלחימה בתקיפות ארטילריה הדדיות ותקיפות אוויריות ישראליות. במהלך המבצע נעשו 12 ניסיונות תיווך לשם השגת הפסקת אש, כשרובם התקבלו על ידי ישראל ונדחו על ידי חמאס. המבצע הסתיים ב-26 באוגוסט לאחר 50 ימי לחימה, עם קביעת הפסקת האש.\nעם תחילת המבצע נפרסו סוללות כיפת ברזל ברחבי ישראל כדי להגן גם על יישובים במרכז הארץ. במהלך המבצע נורו 4,594 רקטות ארטילריות ופצצות מרגמה מרצועת עזה לעבר ישראל, מתוכן 735 יורטו על ידי כיפת ברזל, 64 מהן נפלו בשטחי מגורים, 3,607 נפלו בשטחים פתוחים בישראל ו-188 נפלו בתוך שטחי הרצועה. ישראל תקפה 6,231 מטרות בשטחי רצועת עזה; 10,590 מבנים נפגעו בתקיפות, 4,024 מבנים נהרסו כליל ו-32 מנהרות הושמדו.\nבצד הישראלי נהרגו 68 חיילים, 5 אזרחים ואזרח זר אחד, ונפצעו 1,433 חיילים ו-837 אזרחים. בצד הפלסטיני נהרגו בין 936 ל-1,408 פעילי טרור, ובין 761 ל-1,473 אזרחים, מעל ל-11,000 פלסטינים נפצעו, ומעל ל-200 פעילי טרור נעצרו בידי ישראל. בנוסף, עשרות פלסטינים ברצועת עזה הוצאו להורג בידי חמאס בטענה ששיתפו פעולה עם ישראל. במהלך הלחימה בין 300 אלף לחצי מיליון מתושבי הרצועה עזבו את בתיהם. ב-2019 אמר בני גנץ, הרמטכ\"ל שפיקד על צה\"ל במהלך צוק איתן, שבמבצע נהרגו 1,364 מחבלים פלסטינים.\nהמבצע נחשב למבצע הצבאי הנרחב ביותר של צה\"ל בעזה עד למלחמת חרבות ברזל מבחינת משך הלחימה, מספר ההרוגים והפצועים בצד הישראלי ובצד הפלסטיני, עלותו הכספית לשני הצדדים הלוחמים ובהיותו המבצע הצבאי הראשון בהיסטוריה של מדינת ישראל שהוענק לאחריו אות מערכה למרות אי-הכרזתו כמלחמה.",
    "pageid": 1201545
  },
  {
    "title": "מלחמת ההתשה",
    "extract": "מלחמת ההתשה (בערבית: حرب الاستنزاف, חַרְבּ אֶל־אִסְתִנְזַאף) הייתה מלחמה בין ישראל לבין מצרים, שהחלה ב-11 ביוני 1967 ונמשכה עד 7 באוגוסט 1970, מועד שבו הסכימו הצדדים על הפסקת אש שנכנסה לתוקף למחרת. המלחמה החלה כיוזמה מצרית להתשת ישראל תוך הפרת הסכם הפסקת האש שסיים את מלחמת ששת הימים. את השם \"מלחמת ההתשה\" (\"חרב אל-אסתנזאף\") העניק לה נשיא מצרים גמאל עבד אל נאצר, והיא הסתיימה בהתשה של שני הצדדים.\nהמלחמה נמשכה למעלה משלוש שנים לאורך החזית המצרית, הירדנית והסורית. עיקר הלחימה היה בחזית תעלת סואץ שבה צבא מצרים וצה\"ל ניהלו מלחמת התשה זה כנגד זה. הצבא המצרי ביצע הפגזות חוזרות ונשנות של המוצבים לאורך תעלת סואץ. בנוסף, נעשה ניסיון מצד המצרים להוביל באו\"ם החלטה שתאלץ את ישראל לסגת מסיני. ישראל ניסתה לשמר את הישגיה במלחמת ששת הימים, ופעלה במלחמת ההתשה למניעת הישג קרקעי מצרי. מלחמת ההתשה החלה בעצימות נמוכה לאורך קו התעלה זמן קצר לאחר סיומה של מלחמת ששת הימים. העימות הסלים לעצימות גבוהה החל במרץ 1969.\nבחזית המצרית, המלחמה התאפיינה בהפגזות כבדות של ארטילריה מצרית על עמדות צה\"ל לאורך התעלה, ופשיטות קומנדו מצריות. בתגובה הפעיל צה\"ל את חיל האוויר שניסה לשתק את מקורות הירי לאורך התעלה ובשלב מאוחר יותר עבר לתקיפת מטרות רבות בעומק מצרים. בנוסף, יזמה ישראל פשיטות קומנדו ופשיטות משוריינות לשטח מצרים. תקיפות אלו, שאיתן לא יכלו המצרים להתמודד, גרמו להתערבות סובייטית ישירה במלחמה. המלחמה הובילה לעליית המעורבות הסובייטית במצרים, ובסופו של דבר להתבססות של חיל האוויר הסובייטי להגנת ערי מצרים שהובילה לקרב אווירי ישיר בין ישראל לברית המועצות. בנוסף חימשה ברית המועצות את מצרים בסוללות טילים להגנה אווירית, ששינו את המאזן האסטרטגי והשפיעו משמעותית על מלחמת יום הכיפורים.\nבסופו של דבר, המלחמה נגמרה בתיקו אסטרטגי. אף צד לא הצליח להדביר את הכוחות של היריב. לצד מלחמה זו התנהלה גם מלחמת ההתשה בבקעת הירדן ומלחמת ההתשה בחזית הסורית. בסיומה של המלחמה, מצרים, בסיועה המסיבי של ברית המועצות, הצליחה לנטרל חלק מהעליונות האווירית הישראלית באזור העימות מעל תעלת סואץ, הודות לקידום מערכי הנ\"מ המתקדמים אל עבר התעלה. לפיתוח ולהצבה של מערך הנ\"מ המצרי ברדיוס שמכסה מספר קילומטרים לתוך הגדה המזרחית של התעלה, היו השלכות מהותיות על המערכה האווירית במלחמת יום הכיפורים.",
    "pageid": 1291
  },
  {
    "title": "מני בנימין",
    "extract": "מנחם (מני) בנימין (נולד ב-31 בינואר 1973) הוא קצין משטרה ישראלי בדרגת ניצב המכהן כראש להב 433.",
    "pageid": 2390547
  },
  {
    "title": "ערד (רובה)",
    "extract": "הערד הוא רובה קרבין ישראלי, שתוכנן ומיוצר על ידי תעשיות נשק לישראל (IWI). הרובה מיועד לכוחות מיוחדים של צבא ומשטרה, ונמצא בשירות הימ\"מ של מדינת ישראל וצה\"ל, וביחידות משטרתיות וצבאיות של מדינות אחרות.\nה\"ערד\" הוא קרבין (רובה מקוצר) מבוסס על בוכנת גז עם נצרה בוררת בעלת שלושה מצבים: נצור, ירי בודדות (חצי-אוטומטי) וירי אוטומטי מלא, דבר ההופך אותו לרובה סער מקוצר. היותו רובה סער מקוצר הופך אותו למתאים ליחידות העוסקות בלוחמה בשטח בנוי וכן לכוחות מיוחדים וליחידות טקטיות ללוחמה בטרור והשתלטות.\nה\"ערד\" תוכנן להיות אמין יותר וקל לתחזוקה מאשר רובי קרבין קיימים, כגון ה-M4 קרבין. מנגנון הפעולה של הנשק מבוסס על בוכנת גז ונחשב אמין ועמיד יותר מהתכנון המקורי של משפחת M16, המבוסס על מנגנון החזר גזים הרגיש יותר ללכלוך אבק ותנאים סביבתיים קשים. הוא כולל מעצה עשוי מפולימרים וקת פולימרית מתכוונת. הקנה הצף מחושל בשיטת הכאה קרה והקדח מצופה בכרום על מנת לשפר את משך השימוש שלו ואת הדיוק. כמו כן, הוא ניתן להחלפה מהירה. הרובה משופר גם מבחינת ארגונומיה: קת נפתחת מתכוונת, ידית אחיזה נוחה דמוית-אקדח, תפעול אמבידקסטרי (בשתי הידיים, כגון מיקום הנצרה), מסילות פיקטיני על המתפסים בכל הכיוונים ועוד. הרובה קומפקטי במיוחד: אורך הקנה 292 מילימטרים (11.5 אינץ') ומשקלו ריק כ-2.85 ק\"ג. אורכו הכולל עם קת פתוחה במלואה הוא 80 ס\"מ. עם זאת, הערד מוצע גם עם קנה באורך 368 מילימטרים (14.5 אינץ'), ואז הוא שוקל 3.07 ק\"ג ואורכו עולה ל-87.5 ס\"מ עם קת פתוחה במלואה.\nבעקבות הצלחת הרובה השיקה IWI דגם שלו בקליבר 7.62x51 מ\"מ נאט\"ו ו-6.5 מ\"מ קרידמור הנקרא \"ערד 7\" ומוצע בשני אורכי קנה: 406 מילימטרים (16.0 אינץ') ו-508 מילימטרים (20.0 אינץ'). ה\"ערד 7\" בדגם DMR (קל\"צ) נועד לשמש כרובה קלעים וכרובה צלפים חצי-אוטומטי וכולל קת מתכווננת עם משענת לחי והדק בן שני שלבים.",
    "pageid": 2018196
  },
  {
    "title": "קוריאה הצפונית",
    "extract": "קוריאה הצפונית, ובשמה הרשמי הרפובליקה הדמוקרטית העממית של קוריאה (בקוריאנית: 조선민주주의인민공화국, תעתיק מדויק: צ'וֹסוֹן מִינְג'וּג'וּאֶה אִינְמִין גּוֹנְגְּהְוָאגּוּק), היא מדינה במזרח אסיה, בחלקו הצפוני של חצי האי הקוריאני. בירתה של המדינה והעיר הגדולה ביותר בה היא פיונגיאנג. האזור המפורז הקוריאני, הנמצא בחלק הדרומי של המדינה, משמש כשטח חוצץ בין המדינה לקוריאה הדרומית. היא גובלת גם ברפובליקה העממית של סין בצפון ובמערב, ויש לה גבול קצר גם עם רוסיה בצפון-מזרח.\nהמשטר בקוריאה הצפונית הוא חד-מפלגתי, כשהמפלגה השולטת היא מפלגת הפועלים של קוריאה הצפונית. ממשלת קוריאה הצפונית פועלת לפי אידאולוגיית ג'וצ'ה שפיתח קים איל-סונג, נשיאה הראשון של המדינה, הדוגלת ב\"הסתמכות עצמית\" וניהול משק אוטרקי. קים איל-סונג הוא היחיד בהיסטוריה של קוריאה הצפונית שהחזיק בתואר \"נשיא המדינה\", ולאחר מותו הוכרז כנשיאה הנצחי של המדינה. אף על פי שקים איל-סונג פעל לפי אידאולוגיית ג'וצ'ה כבר ב-1955, הג'וצ'ה הפכה לאידאולוגיה הרשמית של המדינה רק ב-1972, לאחר אשרור החוקה החדשה במדינה.\nלאחר התפרקות ברית המועצות ב-1991 וסדרה של אסונות טבע, שרר רעב המוני במדינה שהביא למותם של בין 800,000 ל-3.5 מיליון איש. לנוכח נסיבות אלו, אימץ שליט המדינה באותה תקופה, קים ג'ונג איל, את ה\"סונגון\" הידועה כמדיניות \"קדימות לצבא העם\". מדיניות זו דגלה בהפניית משאביה של המדינה לצבא בעדיפות ראשונה ונועדה לחזק את המדינה ואת ממשלתה. בעשור השלישי של המאה ה-21, קוריאה הצפונית היא אחת המדינות המיליטריסטיות ביותר בעולם והיא בעלת יכולת גרעינית.\nקוריאה הצפונית מדורגת אחרונה בדירוג רמת החופש הכלכלי בעולם. היא מתוארת כדיקטטורה טוטליטרית סגורה בסגנון סטליניסטי, בעלת פולחן אישיות סביב משפחת קים, וכאחת המדינות שמפרות זכויות אדם בצורה החמורה ביותר. על פי ארגון אמנסטי אינטרנשיונל, בקוריאה הצפונית יש כ-200 אלף אסירים המוחזקים במחנות מעצר פוליטיים שונים ברחבי המדינה.",
    "pageid": 13605
  },
  {
    "title": "תוכנית תלפיות",
    "extract": "תוכנית תלפיות היא תוכנית מצוינות לשירות בצה\"ל שמטרתה המרכזית היא גיוס צעירים וצעירות מוכשרים ומצטיינים למערכת הביטחון, והכשרתם לעיסוק בתפקידים מרכזיים במערכי המחקר והפיתוח (מו\"פ) הביטחוניים. באמצעות לימודים לתואר ראשון בפיזיקה, במתמטיקה או במדעי המחשב (וכן שילובים שלהם). בנוסף לכך, נועדה התוכנית ליצור עתודת מנהיגות טכנולוגית לקהילת המו\"פ הביטחוני. התוכנית נוסדה בשנת 1979 כחלק מלקחי מלחמת יום הכיפורים. מסלול השירות בתוכנית נמשך תשע שנים, וכולל כ-40 חודשי הכשרה (רובם בזמן שירות החובה) ולאחר מכן תפקידים ביחידות המו\"פ השונות. בוגרי המסלול מכונים תלפיונים.\nהשם תלפיות נובע מספר שיר השירים, ד', ד' \"כְּמִגְדַּל דָּוִיד צַוָּארֵךְ בָּנוּי לְתַלְפִּיּוֹת\".",
    "pageid": 25301
  }
]