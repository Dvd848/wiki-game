[
  {
    "title": "23 בפברואר",
    "extract": "23 בפברואר הוא היום ה-54 בשנה, בשבוע ה-8 בלוח הגרגוריאני. עד לסיום השנה, נשארו עוד 311 ימים (312 בשנה מעוברת).",
    "pageid": 2275
  },
  {
    "title": "אברה מנגיסטו",
    "extract": "אבֵרהם אָבֵרָה מֵנְגִּיסְטוּ (נולד ב-22 באוגוסט 1986) הוא אזרח ישראלי תושב אשקלון שחצה את גדר המערכת סביב רצועת עזה ב-7 בספטמבר 2014, והוחזק בידי חמאס במשך כעשור עד להשבתו לישראל ב-22 בפברואר 2025. בשנים שקדמו לחצייתו את הגבול לעזה, סבל מנגיסטו מקשיים נפשיים חמורים שהביאו לאשפוזו בכפייה.\nעד לטבח שבעה באוקטובר היה מנגיסטו אחד מארבעה ישראלים נעדרים ברצועת עזה שאולי מוחזקים בחיים. ב-16 בינואר 2023, לראשונה מזה כמעט 9 שנים, פרסם חמאס סרטון שבו הופיע מנגיסטו, מדבר עברית קלוקלת בשבי. אמו אמרה שהיא מזהה אותו. למחרת אישר ראש ממשלת ישראל בנימין נתניהו באופן רשמי כי הסרטון אותנטי, וציין כי מערכת הביטחון העריכה לאורך כל הזמן כי אברה בחיים ומוחזק בידי החמאס.\nב-22 בפברואר 2025, שוחרר מנגיסטו משבי ארגון הטרור הפלסטיני, חמאס, לאחר יותר מ-10 שנים בשבי כחלק מהסכם חמאס–ישראל.",
    "pageid": 1295531
  },
  {
    "title": "אזרחים ישראלים שנעלמו ברצועת עזה",
    "extract": "ישראלים נעדרים שנכנסו לרצועת עזה הם מספר אזרחי ישראל שנכנסו בעצמם בזמנים שונים לרצועת עזה.",
    "pageid": 1295526
  },
  {
    "title": "איוב קרא",
    "extract": "איוּבּ קרא (בערבית: أيوب قرا, נולד ב-12 במרץ 1955) הוא פוליטיקאי דרוזי-ישראלי. כיהן כחבר הכנסת מטעם מפלגת הליכוד, כשר התקשורת, שר בלי תיק, סגן שר לפיתוח הנגב והגליל, סגן השר לשיתוף פעולה אזורי, סגן יושב ראש הכנסת, וסגן שר במשרד ראש הממשלה.",
    "pageid": 150711
  },
  {
    "title": "אילון מאסק",
    "extract": "אִילוֹן ריב מאסק (באנגלית: Elon Reeve Musk; נולד ב-28 ביוני 1971) הוא איש עסקים, יזם, משקיע, משפיען ועובד ציבור אמריקאי-קנדי יליד דרום אפריקה.\nמאסק הוא המייסד, המנהל הכללי, מנהל הטכנולוגיות הראשי והמעצב הראשי של חברת SpaceX; המנהל הכללי וארכיטקט המוצר של חברת טסלה; הבעלים של תאגיד אקס; המייסד של The Boring Company; שותף בהקמת החברות ניוראלינק, PayPal ו־OpenAI. ב-20 בינואר 2025 מונה יחד עם ויווק רמאסוואמי לראשות המחלקה ליעילות הממשל על ידי נשיא ארצות הברית, דונלד טראמפ.\nבינואר 2021 הפך לאיש העשיר בעולם, עם הון שהוערך בכ־200 מיליארד דולר. בנובמבר 2024, הונו הוערך על ידי \"פורבס\" בכ־334 מיליארד דולר. בדצמבר 2024 הונו הוערך בכ-440 מיליארד דולר לפי מדד העשירים של בלומברג, והיה לאדם הראשון בהיסטוריה שהגיע להון זה.\nבשנת 2018 הוענק לו תואר עמית החברה המלכותית בבריטניה והוא דורג במקום ה־25 ברשימת האנשים החזקים בעולם לפי \"פורבס\".\nב־2022 רכש את הרשת החברתית המקוונת טוויטר (ושינה את שמה ל-X).\nמאסק, על פי אבחון עצמי, הוא בעל תסמונת אספרגר (אוטיזם בתפקוד גבוה). מאסק אב ל־12 ילדים מ-3 נשים.",
    "pageid": 849675
  },
  {
    "title": "איתי אנגל",
    "extract": "איתי אנגל (נולד ב-6 באפריל 1968) הוא עיתונאי ישראלי. אנגל משתתף דרך קבע בצוות תוכנית התחקירים \"עובדה\", המשודרת בשידורי קשת, ומרצה באוניברסיטה הפתוחה על סכסוכים בעולם. חלק ניכר מעבודתו העיתונאית של אנגל מוקדש לסיקור סכסוכים בינלאומיים.",
    "pageid": 375863
  },
  {
    "title": "אלטרנטיבה לגרמניה",
    "extract": "אלטרנטיבה לגרמניה (בגרמנית: Alternative für Deutschland, בראשי תיבות: AfD [נהגה בעברית \"אֵה אֵף דֵה\"]) היא מפלגת ימין פופוליסטי וימין קיצוני בגרמניה.\nהמפלגה נוסדה באפריל 2013 כמפלגה אירוסקפטית שמרנית-ליברלית ימנית על רקע הביקורת הגוברת בגרמניה על חבילת הסיוע מטעם מדינות גוש האירו וקרן המטבע הבין-לאומית במשבר החוב של יוון. המפלגה הקצינה בהדרגה לימין והתמקדה בהתנגדות להגירה, לאסלאם, ולאיחוד האירופי. ה-AfD היא המפלגה היחידה בפרלמנט הגרמני שמדיניות הסביבה והאקלים שלה מבוססת על הכחשת שינויי האקלים.\nביולי 2015 התפצל אגף הליברליזם הכלכלי במפלגה תחת ברנד לוקה  והקים את מפלגת הרפורמים השמרנית-ליברלית, בעוד שאר המפלגה תחת פראוקה פטרי וירג מויטן התפתחו לכיוון הימין. לאחר הבחירות ב-2017, שבהן זכתה המפלגה ב-94 מושבים בבונדסטאג והייתה למפלגה השלישית בגודלה ולמפלגת האופוזיציה הגדולה ביותר, עזבה יושבת ראש המפלגה פטרי את ה-AfD והקימה את המפלגה הכחולה. אלכסנדר גאולנד ואליס ויידל נבחרו ליושבי ראש שותפים של המפלגה. ב-2021 נבחר טינו כרופאלה להחליף את גאולנד כיושב ראש שותף. בינואר 2022, לאחר בחירות 2021 שבהן זכתה המפלגה ב-83 מושבים, עזב גם ירג מויטן את ה-AfD והתפטר מתפקידו כמנהיג המפלגה, מכיוון שלדעתו, המפלגה התפתחה לימין קיצוני עם נטיות טוטליטריות, ובחלקים גדולים כבר אינה מחויבת לסדר הדמוקרטי הבסיסי ולחוקה (Freiheitliche demokratische Grundordnung).\nכמה מהארגונים והפלגים של ה-AfD נקשרו או הואשמו בקשר עם תנועות ימין קיצוני לאומניות ואסורות. ב-2022 קבע בית המשפט כי המשרד הפדרלי להגנה על החוקה רשאי לסווג את המפלגה כולה כקבוצת ימין קיצוני חשודה ולפקח עליה.",
    "pageid": 1382322
  },
  {
    "title": "אליס ויידל",
    "extract": "אליס אליזבת ויידל (בגרמנית: Alice Elisabeth Weidel; ‏נולדה ב-6 בפברואר 1979) היא פוליטיקאית גרמנייה ויועצת עסקית. באפריל 2017 נבחרה להוביל את מפלגת הימין אלטרנטיבה לגרמניה (AfD) בבחירות הכלליות בגרמניה 2017, לצד אלכסנדר גאולנד ולאחר הבחירות כיושבת ראש שותפה של הסיעה בבונדסטאג. בבחירות זכתה המפלגה ל-94 מושבים בבונדסטאג. מאז 30 בנובמבר 2019 היא משמשת כממלאת מקום יו\"ר המפלגה, ומפברואר 2020, ועד יולי 2022 שימשה כיושבת ראש המפלגה במדינת באדן-וירטמברג. ב-2024 היא נבחרה כמועמדת מפלגתה לקנצלרית בבחירות הפדרליות בגרמניה שיתקיימו  ב-2025.",
    "pageid": 1521172
  },
  {
    "title": "אפיפיור",
    "extract": "האַפּיפְיוֹר הוא מנהיגה של הכנסייה הרומית-קתולית וראש מדינת קריית הוותיקן שברומא הנבחר בתהליך הנקרא קונקלווה. נוצרים קתולים רואים בו את ממשיך דרכו של פטרוס, בכיר השליחים. מוסד האפיפיורות קיים מעל ל-1,900 שנים והאפיפיור הוא אחת מהדמויות המשפיעות בעולם. הוא סוחף אחריו למעלה ממיליארד מאמינים קתולים, שולט על הוותיקן, מדינה עשירה חומרית ותרבותית. אחד מתאריו של האפיפיור הוא הבישוף של רומא. ככזה, הוא מכונה גם פונטיפקס עליון, המבוסס על פונטיפקס מקסימוס, הכהן העליון של הדת הרומית.\nבקרב הקתולים נחשב האפיפיור לממלא מקומו של ישו המשיח , יורשו של ראשון השליחים ומשרתם של משרתי האלוהים . החל משנת 450 ועד שנת 2006 נשא לפרקים גם בתואר הפטריארך של המערב .\nהאפיפיור הנוכחי הוא פרנציסקוס, ה-266 במספר, שנבחר לכהונתו ב-13 במרץ 2013. פרנציסקוס הוא האפיפיור הישועי הראשון, הראשון מיבשת אמריקה ומחצי הכדור הדרומי, והאפיפיור הלא-אירופי הראשון זה 1,282 שנה, מאז גרגוריוס השלישי.",
    "pageid": 12006
  },
  {
    "title": "בנימין נתניהו",
    "extract": "בִּנְיָמִין (בִּיבִּי) נְתַנְיָהוּ (‏‏Ⓘ‏; נולד ב-21 באוקטובר 1949, כ\"ח בתשרי ה'תש\"י) הוא פוליטיקאי ישראלי המכהן כראש ממשלת ישראל וכיושב ראש מפלגת \"הליכוד\". \nבשנים 1984–1988 כיהן כשגריר ישראל באו\"ם ולאחר מכן הצטרף למפלגת הליכוד והיה חבר הכנסת השתים עשרה וסגן שר החוץ. ב-1993 נבחר ליושב ראש הליכוד. כיהן שש כהונות כראש ממשלה, בשלוש תקופות לא רצופות: בין 1996–1999 בראשות ממשלת ישראל העשרים ושבע; בין 2009–2021 בראשות הממשלה השלושים ושתיים, השלושים ושלוש, השלושים וארבע והשלושים וחמש; ומאז דצמבר 2022 בראשות ממשלת ישראל השלושים ושבע. בנוסף כיהן כשר האוצר, שר הביטחון, שר החוץ, שר התקשורת ותפקידים נוספים, חלקם במקביל לכהונותיו כראש ממשלה. בתקופות בהן לא היה חלק מהממשלה כיהן כראש האופוזיציה, למעט השנים 1999–2002 בהן פרש מהפוליטיקה.\nכראש ממשלה בסוף שנות התשעים חתם על הסכם חברון והסכם וואי עם הרשות הפלסטינית. כשר אוצר, בין השנים 2003–2005, הוביל נתניהו רפורמות בכלכלה הישראלית ובין היתר קידם הפרטה, הורדת מיסים וקיצוץ בקצבאות הביטוח הלאומי, אותן העלה שנים לאחר מכן. במהלך כהונתו הרביעית כראש ממשלה, בשנת 2018, הועברה השגרירות האמריקאית לירושלים ובכהונתו החמישית, בספטמבר 2020, נחתמו הסכמי אברהם. כהונה זו התארכה בעקבות המשבר הפוליטי בישראל. במהלך כהונותיו אירעו מבצע עמוד ענן, מבצע צוק איתן, מבצע שומר החומות ומתקפת הפתע של חמאס, שכללה מעשי טבח המוניים והובילה לפרוץ מלחמת חרבות ברזל. אירועים בולטים נוספים במהלך כהונתו כללו את גלי ההסתננות מאפריקה לישראל בין 2005 ל-2013 ובניית מכשול המעבר בגבול ישראל-מצרים, המחאה החברתית ועסקת שליט בשנת 2011, התפרצות מגפת הקורונה בישראל בשנת 2020, קידום \"הרפורמה המשפטית\" בשנת 2023 והתמודדות במחאה עממית נרחבת בעקבותיה.\nב-24 במאי 2020 הוגשו נגדו כתבי אישום בעבירות שוחד מרמה והפרת אמונים ומאז מתנהל נגדו משפט פלילי בשלוש פרשיות שונות: תיק 1000, תיק 2000 ותיק 4000. נתניהו הוא ראש הממשלה הישראלי הראשון שמואשם ומנהל משפט פלילי בזמן כהונתו. ב-21 בנובמבר 2024 בית הדין הפלילי הבין-לאומי (ICC) הודיע כי הוציא צווי מעצר נגדו, ונגד שר הביטחון יואב גלנט, בגין פשעי מלחמה ופשעים נגד האנושות ברצועת עזה על רקע מלחמת חרבות ברזל.",
    "pageid": 127857
  },
  {
    "title": "גוסטב קלימט",
    "extract": "גוסטב קלימט (Gustav Klimt;‏ 14 ביולי 1862 – 6 בפברואר 1918, וינה) היה צייר אוסטרי, מהבולטים שבזרם היוגנדסטיל הווינאי. חבר וממייסדי הזצסיון הווינאי.",
    "pageid": 192871
  },
  {
    "title": "גלעד שליט",
    "extract": "גלעד שליט (נולד ב־28 באוגוסט 1986) הוא ישראלי שנחטף בהיותו חייל צה\"ל בשירות סדיר, באזור כרם שלום ב־25 ביוני 2006 על ידי מחבלים פלסטינים, שהשתייכו לארגוני הטרור חמאס, ועדות ההתנגדות העממית וצבא האסלאם. שליט הוחזק בשבי ברצועת עזה במשך כחמש שנים וארבעה חודשים (1,941 ימים). במסגרת עסקה בין ישראל לחמאס הוא שוחרר והושב לישראל ב-18 באוקטובר 2011, תמורת שחרור 1,027 אסירים ביטחוניים, בהם מאות אסירי עולם.",
    "pageid": 212034
  },
  {
    "title": "דרגות צה\"ל",
    "extract": "דַרְגות צה\"ל מחולקות לשלוש קבוצות: דרגות חוגרים, טוראי עד סמל ראשון; דרגות נגדים, מדרגת רב־סמל עד דרגת רב־נגד; ודרגות קצינים, מדרגת סגן־משנה עד דרגת רב־אלוף. סימני הדרגה של החוגרים נענדים על הזרוע, בין המרפק לכתף, ואילו דרגות הנגדים והקצינים נענדות על כותפות  החולצה.\nדרגות רבות בצה\"ל נקראות ביום־יום בראשי התיבות שלהן. נהוג לבטא ראשי תיבות בני שלוש אותיות כמילה המנוקדת בשני קמצים, אחד בכל אחת משתי האותיות הראשונות בראשי התיבות. כך, למשל, רב־סמל בכיר נכתב רס\"ב ומבוטא רָסָ\"בּ או רָסָ\"ב.",
    "pageid": 15810
  },
  {
    "title": "האנטר שפר",
    "extract": "האנטר שפר (באנגלית: Hunter Schafer; נולדה ב-31 בדצמבר 1998) היא דוגמנית, שחקנית ואקטיביסטית זכויות להט\"ב אמריקנית.",
    "pageid": 1918954
  },
  {
    "title": "הברוטליסט",
    "extract": "הברוטליסט (באנגלית: The Brutalist) הוא סרט דרמה היסטורית אפי משנת 2024 בבימויו של בריידי קורבט, שגם כתב את התסריט יחד עם מונה פאסטוולד. הסרט הוא קופרודוקציה בינלאומית בין ארצות הברית, בריטניה והונגריה. מככבים בו אדריאן ברודי, פליסיטי ג'ונס, ג'ו אלווין, אלסנדרו ניבולה, ג'ונתן הייד וגאי פירס.\nהסרט הוקרן בבכורה עולמית בפסטיבל ונציה ה-81 ב-1 בספטמבר 2024, שם זכה בפרס אריה הכסף לבימוי הטוב ביותר.",
    "pageid": 2377314
  },
  {
    "title": "הדר גולדין",
    "extract": "הדר גולדין (18 בפברואר 1991, ד' באדר ה'תשנ\"א – 1 באוגוסט 2014) היה קצין צה\"ל בדרגת סגן משנה מסיירת גבעתי שנהרג בקרב רפיח במהלך מבצע צוק איתן, וגופתו נחטפה על ידי ארגון הטרור חמאס למנהרה תת-קרקעית. מוגדר כחלל צה\"ל שמקום קבורתו לא נודע. לאחר מותו הועלה גולדין לדרגת סגן.\n\n",
    "pageid": 1273370
  },
  {
    "title": "החטופים הישראלים ברצועת עזה במלחמת חרבות ברזל",
    "extract": "החטופים הישראלים ברצועת עזה במלחמת חרבות ברזל הם 251 אזרחים וחיילים, ישראלים ותושבים זרים, שנחטפו במהלך מתקפת הפתע שביצע חמאס בבוקר שמחת תורה ה'תשפ\"ד, 7 באוקטובר 2023. המתקפה החלה כאשר אלפי מחבלים פלסטינים פלשו לישראל מרצועת עזה ותקפו יישובים רבים במערב הנגב, כמו גם אלפי משתתפים בפסטיבל המוזיקה \"נובה\". המחבלים חטפו 251 אנשים וגופות מישראל אל שטח הרצועה. רוב החטופים היו אזרחים, לרבות נשים, ילדים וקשישים, וכן כמה עשרות עובדים זרים. רק מיעוטם היו חיילי צה\"ל, שנחטפו מהבסיסים הסמוכים לגבול.\nבמהלך המתקפה ביצעו המחבלים פשעי מלחמה ופשעים נגד האנושות; מעשי התעללות, אונס וטבח בהיקף חסר תקדים. בעקבות אירועים אלה הכריזה ישראל על מלחמה.\nבנוסף לחטופים במתקפת הפתע, החזיק חמאס מזה שנים בארבעה ישראלים: האזרחים אברה מנגיסטו והישאם א-סייד, וגופותיהם של חיילי צה\"ל הדר גולדין ואורון שאול שנהרגו במבצע צוק איתן ב-2014. בסך הכול, לאחר המתקפה החזיק חמאס ב-255 חטופים מישראל – חיים ומתים.\nבנובמבר 2023 הגיעו ישראל וחמאס להסכם הפסקת אש ושחרור 80 נשים וילדים שנחטפו במתקפת הטרור תמורת נשים וילדים פלסטינים הכלואים בישראל. במקביל, שחרר חמאס 24 מהעובדים הזרים שנחטפו. עד ינואר 2025 חולצו על ידי צה\"ל עוד 8 חטופים חיים ו-40 גופות. בעסקת שחרור החטופים השנייה שנחתמה בינואר 2025, שוחררו עוד 28 חטופים בחיים, ו-4 חטופים חללים. לפיכך, בהתייחס לחטופי המלחמה, נותרו 62 חטופים בידי חמאס, מהם 35 שנקבע מותם. לצדם ישנו עוד חטוף אחד מהעבר שנקבע מותו - הדר גולדין (לאחר חילוץ גופתו של אורון שאול, יממה לפני כניסת העסקה השניה לתוקף, ושחרורם בחיים של אברה מנגיסטו והישאם א-סייד בעסקת החטופים השנייה).",
    "pageid": 2267673
  },
  {
    "title": "הישאם א-סייד",
    "extract": "הישאם שעבאן א-סייד (בערבית: هشام شعبان السيد; נולד ב־15 בפברואר 1988) הוא אזרח ישראלי תושב א-סייד, המתמודד עם מחלת הסכיזופרניה, שחצה את הגבול לרצועת עזה ב־21 באפריל 2015 ומאז הוחזק בשבי על ידי חמאס במשך כעשור, עד לשחרורו במסגרת עסקת חטופים ב־22 בפברואר 2025.",
    "pageid": 2110430
  },
  {
    "title": "הלוטוס הלבן",
    "extract": "הלוטוס הלבן (באנגלית: The White Lotus) היא סדרת דרמה קומית-שחורה סאטירית אנתולוגית אמריקאית, שנוצרה, נכתבה ובוימה על ידי מייק וייט , ועלתה לשידור ברשת HBO ב-11 ביולי 2021. באוגוסט 2021, נמסר על חידושה של הסדרה לעונה שנייה, שעלתה לשידור ב-30 באוקטובר 2022. בנובמבר 2022 הסדרה חודשה לעונה שלישית, שעלתה לשידור ב-16 בפברואר 2025. בינואר 2025 הסדרה חודשה לעונה רביעית.\nהסדרה זכתה בפרס גלובוס הזהב 2022 בקטגוריית המיני-סדרה, האנתולוגיה או הסרט הטלוויזיוני הטובים ביותר.\nהעונה הראשונה צולמה בהוואי, העונה השנייה בסיציליה והעונה השלישית בתאילנד.\nבישראל, הסדרה משודרת ב-yes, ב-HOT, ובסלקום TV.",
    "pageid": 2003187
  },
  {
    "title": "המפלגה הנוצרית-דמוקרטית הגרמנית",
    "extract": "המפלגה הנוצרית-דמוקרטית הגרמנית (בגרמנית: Christlich-Demokratische Union Deutschlands) או בראשי תיבות CDU היא מפלגת מרכז-ימין נוצרית דמוקרטית בגרמניה.\nבין שתי המפלגות, המכונות מפלגות האיחוד, קיים הסכם על פיו ה-CDU לא מתמודדת בבחירות בבוואריה ואילו ה-CSU, לא מתמודדת בבחירות באף מדינה גרמנית פרט לבוואריה.\nמנהיגת המפלגה לשעבר, אנגלה מרקל, כיהנה כקנצלרית גרמניה החל מ-22 בנובמבר 2005 עד 8 בדצמבר 2021. בפרלמנט האירופי, ה-CDU חברה במפלגת העם האירופי (ה-EPP), והיא חברה בארגונים הבין-לאומיים International Democrat Union (בראשי תיבות IDU) ו-Centrist Democrat International (בראשי תיבות CDI). ה-CDU היא המפלגה הגדולה בגרמניה.",
    "pageid": 116900
  },
  {
    "title": "הסכם חמאס–ישראל (2025)",
    "extract": "הסכם חמאס–ישראל (מכונה גם עסקת שחרור החטופים השנייה) נחתם בין ארגון הטרור חמאס למדינת ישראל במהלך מלחמת חרבות ברזל. במסגרת ההסכם תיפסק הלחימה ברצועת עזה וצה\"ל יסוג מרובה, חמאס ישחרר חטופים ישראלים שנחטפו לרצועת עזה במהלך טבח שבעה באוקטובר, ובתמורה ישראל תשחרר אסירים ביטחוניים פלסטינים, בהם מורשעים ברצח במסגרת פיגועי טרור, ותכניס סיוע הומניטרי מוגבר.\nמשא ומתן להסכם התנהל בין הצדדים לאורך תקופה ממושכת ובמקביל למלחמת חרבות ברזל. ההסכם הושג לבסוף ב-15 בינואר 2025 לאחר שהמשא ומתן הואץ בפרק זמן של חודשים אחדים, נחתם בדוחה ב-17 בינואר 2025 ואושר על ידי ממשלת ישראל ב-18 בינואר 2025.\nכניסת העסקה לתוקף ושחרור החטופים החלו ב-19 בינואר ומתוכננים להימשך 42 ימים בשלב הראשון של העסקה, כאשר במהלכם יידונו תנאי השלב השני שיחל לאחר סיום השלב הראשון ככל ויגיעו להסכמות.\nקדמה להסכם, עסקת שחרור חטופים והפסקת אש שהתקיימה בנובמבר 2023.",
    "pageid": 2412611
  },
  {
    "title": "הרצי הלוי",
    "extract": "הרצל \"הרצי\" הלוי (נולד ב־17 בדצמבר 1967) הוא קצין בדרגת רב-אלוף, המכהן כראש המטה הכללי ה־23 של צה\"ל. בתפקידיו הקודמים שימש בין היתר סגן הרמטכ\"ל, מפקד פיקוד הדרום, ראש אמ\"ן, מפקד המכללה הבין-זרועית לפיקוד ולמטה, מפקד עוצבת הגליל, ראש חטיבת ההפעלה המבצעית באמ\"ן, מפקד חטיבת הצנחנים, מפקד חטיבת מנשה ומפקד סיירת מטכ\"ל. הלוי הוא מפקד צה\"ל בטבח שבעה באוקטובר ובמלחמת חרבות ברזל שהחלה לאחר המתקפה. הלוי עתיד לסיים את תפקידו ב-6 במרץ 2025.",
    "pageid": 625033
  },
  {
    "title": "חטיפת משפחת ביבס",
    "extract": "חטיפת משפחת ביבס לרצועת עזה אירעה במהלך הטבח בניר עוז במתקפת שבעה באוקטובר. מחבלים פלסטינים חטפו את האם שירי עם ילדיה הקטנים, אריאל בן ה-4 וכפיר בן ה-9 חודשים, מביתם בניר עוז. כפיר היה הצעיר ביותר מבין אלו שנחטפו מישראל לרצועת עזה במהלך המתקפה. אב המשפחה, ירדן, נחטף קודם לכן בשטח הקיבוץ. במהלך הטבח נרצחו הוריה של שירי, יוסי ומרגיט סילברמן, גם הם בני קיבוץ ניר עוז, וגופותיהם זוהו שבועיים אחר כך.\nהמאמצים לשחרור שירי וילדיה במהלך הפסקת האש הראשונה לא צלחו. בשלהי נובמבר 2023 טען חמאס כי הם נהרגו מתקיפה אווירית ישראלית. הידיעה התקבלה בישראל בספקנות, ונטען כי מדובר ב\"טרור פסיכולוגי\". יממה אחר כך פרסם חמאס סרטון שבו נראה ירדן ביבס מקבל את הבשורה המרה.\nב-1 בפברואר 2025 שוחרר ירדן והושב לישראל במסגרת הפסקת האש השנייה. ב-20 וב-22 בפברואר הושבו לישראל גופותיהם של כפיר, אריאל ושירי ביבס. דובר צה\"ל הודיע כי על פי ממצאי הזיהוי הפלילי ומידע מודיעיני, השלושה נרצחו בידי שוביהם כעשרה ימים לאחר הטבח.",
    "pageid": 2286773
  },
  {
    "title": "חסן נסראללה",
    "extract": "חסן נסראללה (בערבית: حسن عبد الكريم نصر الله, תעתיק מדויק: חסן עבד אלכרים נצראללה; 28 בנובמבר 1959 – 27 בספטמבר 2024) היה איש דת מוסלמי-שיעי ופוליטיקאי לבנוני. היה המזכיר הכללי ויושב ראש ארגון הטרור והמיליציה הלבנונית חזבאללה ומועצת הג'יהאד מאז מבצע שעת לילה, ועד להריגתו במבצע סדר חדש. בעולם הערבי בכלל ובלבנון בפרט, היה ידוע בכינויו סייד חסן (בערבית: السيّد حسن).\nבחלק ממדינות המערב, ובהן ישראל וארצות הברית, נחשב נסראללה לטרוריסט בכיר ומסוכן, שפעל בעיקר נגד ישראל בסיוע שלטונות איראן וסוריה. לאחר שישראל החליטה ויישמה במשותף עם מוסדות האומות המאוחדות את נסיגת צה\"ל מלבנון במסגרת החלטה 1701 וסימון הגבול הבין-לאומי שבין המדינות, הורה נסראללה על תקיפת סיור של צה\"ל וחטיפת מספר חיילים, ובכך הוביל לפרוץ מלחמת לבנון השנייה ביולי 2006. במהלך המלחמה שיגרו פעילי חזבאללה, לפי הוראותיו, אלפי רקטות ליישובים אזרחיים בישראל, ובתגובה הושמד בהפצצות מהאוויר הרובע השיעי, הדאחייה, שבו שכנו משרדיו ומפקדותיו של ארגון חזבאללה ואף ביתו שבביירות, בירת לבנון.\nנסראללה הוביל להשתתפות חזבאללה במלחמת האזרחים בסוריה. במהלך המלחמה חזבאללה נודע באכזריותו כנגד האופוזיציה הסורית.\nתחת הנהגת נסראללה החשיבו מדינות וארגונים רבים את חזבאללה לארגון טרור, או לחלקים ממנו, בהם ארצות הברית, האיחוד האירופי ומדינות אחרות. רוסיה לעומת זאת, רואה בחזבאללה ארגון לגיטימי.\nבבוקר 8 באוקטובר 2023, 25 שעות לאחר תחילת טבח שבעה באוקטובר, הורה על הפצצת ישראל ועל השתתפות מוגבלת במלחמת חרבות ברזל. מטרתו הייתה להבטיח את הישרדות שלטון חמאס בעזה. הוא נהרג במבצע סדר חדש, ב-27 בספטמבר 2024, הלווייתו וקבורתו התקיימו ב-23 בפברואר 2025 בדאחיה של ביירות.",
    "pageid": 31055
  },
  {
    "title": "חתונה ממבט ראשון",
    "extract": "חתונה ממבט ראשון היא תוכנית מציאות ישראלית, המבוססת על הפורמט הדני Gift Ved Første Blik. הפרק הראשון של התוכנית הישראלית שודר בערוץ 2 על ידי קשת ב-30 באוקטובר 2017. לאחר פיצול הערוץ, התוכנית משודרת בקשת 12. בספטמבר 2023 הסתיימה העונה השישית.\n\n",
    "pageid": 1614453
  },
  {
    "title": "טבח שבעה באוקטובר",
    "extract": "טבח שבעה באוקטובר היה מתקפת פתע טרוריסטית רחבת היקף שהוביל חמאס, ארגון טרור אסלאמיסטי־סוני פלסטיני, מרצועת עזה על ישראל, נגד יעדים אזרחיים וצבאיים במרחב עוטף עזה, תוך ביצוע טבח, אונס, ביזוי של גופות, וידוא הריגה על אזרחים, חטיפת אזרחים, בזיזת רכוש, פשעי מלחמה ופשעים נגד האנושות. בטבח השתתפו ארגוני טרור נוספים החברים בחדר המבצעים הפלסטיני המשותף, ובהם הג'יהאד האסלאמי, ואף תושבים עזתים שאינם משויכים לארגוני הטרור.\nבבוקר שבת, 7 באוקטובר 2023, שמחת תורה ה'תשפ\"ד, החלה המתקפה במטח ירי רקטי מסיבי ומתמשך, חריג בהיקפו, של 4,300 רקטות ומספר פצצות מרגמה על ישראל, בייחוד בדרום ובמרכז. בחסות המטחים חדרו – יבשתית, אווירית וימית – כ־6,000 מחבלים לשטח ישראל מ־119 פרצות בגדר המערכת, בחזית של כ־60 ק\"מ. הם תקפו והשתלטו על בסיסי צה\"ל ומוצביו וניהלו קרבות ירי עם כוחות הביטחון. בד בבד הם חדרו ליישובים אזרחיים, כבשו את חלקם, רצחו וחטפו מאות מתושביהם. המחבלים תיעדו את המתקפה ופעולותיהם והפיצו את הסרטונים ברשתות כדי ליצור פחד ברחבי ישראל, כחלק מלוחמה פסיכולוגית.\nבמתקפה נרצחו ונהרגו כ־1,163 ישראלים וזרים, רובם אזרחים, ונפצעו כ־1,940, בהם כ־360 במצב אנוש או קשה. עשרות אזרחים ממדינות זרות נרצחו גם הם. במהלך המתקפה בוצע טבח ב\"פסטיבל נובה\" ליד קיבוץ רעים, שהיה לפיגוע הטרור הבודד הגדול בתולדות מדינת ישראל. במהלך המתקפה נרצחו ונחטפו אזרחים רבים, ביניהם נשים, ילדים וקשישים, וזאת תוך כדי התעללות פיזית, נפשית ומינית. 251 אנשים נחטפו לרצועת עזה, בהם גם חיילי צה\"ל ואזרחים זרים, אך רובם אזרחים ישראלים, ובכללם תינוקות, ילדים, נשים וזקנים. ליישובי עוטף עזה נגרם נזק רב, וכן גם ליישובים נוספים.\nהמתקפה הסתיימה בתוך שלושה ימים, עם החזרת השליטה ביישובים הישראלים לידי צה\"ל ולכידת רוב המחבלים שהסתננו לישראל. הלחימה המתמשכת המרכזית נגמרה ב־8 באוקטובר, כאשר כמה קרבות נמשכו ומחבלים שהסתגרו בבתים ונלחמו בצה\"ל חוסלו ב־9 באוקטובר. נוסף על כך, מחבלים הופיעו באזור זיקים ונלחמו בצה\"ל גם ב־11 באוקטובר ומחבלים נוספים חוסלו בזיקים ב־12 באוקטובר. הייתה זו המתקפה הקטלנית ביותר של ארגון טרור על מדינת ישראל מאז הקמתה, והיום בו נרצחו הכי הרבה יהודים מאז השואה. המתקפה השפיעה על החברה הישראלית השפעה מרחיקת לכת, והמחדל שאיפשר אותה גרם למשבר אמון בין הציבור לבין מוסדות השלטון. בעקבות המתקפה יצאה מדינת ישראל למלחמת חרבות ברזל.\nהמתקפה יצאה לפועל למחרת יום השנה (הלועזי) ה־50 לפתיחת מלחמת יום הכיפורים, שבה הופתעה ישראל על ידי צבאות מצרים וסוריה. תחקירים של צה\"ל גילו שהמתקפה תוכננה במשך שנה מאז 2022 והרעיון לבצע מתקפה כזאת עלה 7 שנים מוקדם יותר. ב־2021 מצא צה\"ל תרשים של חמאס שבו מתואר הרעיון של המתקפה על ישראל. לפי מספר גורמים, תוכנית חמאס הייתה שאפתנית בהרבה. לפי גרסה אחת היא כללה הסתערות על חלקים נוספים של הדרום, ושליחת חוליות מחבלים לערים במרכז.",
    "pageid": 2266879
  },
  {
    "title": "טיסת השוקולד",
    "extract": "טיסת השוקולד הוא כינוי שניתן לאירוע שהתרחש בפברואר 2015, במהלך טיסת ישראייר מנמל התעופה בן-גוריון לוארנה שבבולגריה. במהלך הטיסה התפתח עימות בין נוסעת בשם שרית בן אליהו לבין דייל, סביב מכירת חפיסת שוקולד פטורה ממכס. כאשר הדייל סירב למכור את השוקולד, החלו הנוסעת ובני משפחתה להטיח בו קללות ואיומים. תיעוד האירוע הופץ ברשתות החברתיות, הפך לתופעת שיימינג ועורר דיון ציבורי נרחב אודות תופעת הישראלי המכוער והתנהגות ישראלים בחו\"ל.",
    "pageid": 1413984
  },
  {
    "title": "יאיר גולן",
    "extract": "יאיר גולן (נולד ב-14 במאי 1962) הוא פוליטיקאי ישראלי, איש צבא בדימוס, המכהן כיו\"ר מפלגת הדמוקרטים. כיהן כסגן שרת הכלכלה והתעשייה בממשלת ישראל ה-36 בשנים 2021–2022, וכחבר הכנסת בשנים 2019–2022 מטעם מפלגת מרצ. הוא אלוף במילואים בצה\"ל, ובמהלך שירותו הצבאי כיהן, בין היתר, כסגן הרמטכ\"ל, מפקד פיקוד העורף ומפקד פיקוד הצפון.\nבמרץ 2024 נבחר לראשות מפלגת העבודה, ותחת הנהגתו הגיעה המפלגה להסכמה על מיזוג עם מפלגת מרצ במסגרת מפלגה שתיקרא \"הדמוקרטים\".",
    "pageid": 610039
  },
  {
    "title": "יום אפס (סדרת טלוויזיה אמריקאית)",
    "extract": "יום אפס (באנגלית: Zero Day) היא מיני-סדרה אמריקאית בת שישה פרקים, מז'אנר המותחן הפוליטי, שיצרו אריק ניומן , נואה אופנהיים  וזוכה הפוליצר מייקל שמידט  עבור נטפליקס. את הסדרה ביימה לזלי לינקה גלאטר , ומככבים בה רוברט דה נירו וליזי קפלן. הסדרה הוזרמה לראשונה ב-20 בפברואר 2025.",
    "pageid": 2422061
  },
  {
    "title": "ירושלים",
    "extract": "יְרוּשָׁלַיִם (‏‏Ⓘ‏; בערבית: ‏‏Ⓘ‏, נהגה אל־קֻדְס; או לחלופין أُورُشَلِيم, אוּרֻשַׁלִים) היא בירתה של מדינת ישראל, והעיר הגדולה ביותר בה. ירושלים שוכנת בהרי יהודה, על קו פרשת המים הארצי של ארץ ישראל, בין הים התיכון וים המלח, ברום של 570 עד 857 מטר מעל פני הים. בירושלים שוכנים על פי חוק מוסדות הממשל של ישראל: הכנסת, בית המשפט העליון, משכן הנשיא, בית ראש הממשלה, המטה הארצי של המשטרה ורוב משרדי הממשלה. נכון לסוף מאי 2024, מתגוררים בה כמיליון תושבים.\nהעיר מקודשת לשלוש הדתות האברהמיות: היהדות, הנצרות והאסלאם. היא הייתה המרכז הדתי והמדיני של חיי העם היהודי בימי קדם, ובה שכן בית המקדש, ושימשה מושא כמיהתו וכיסופיו בגלות. ירושלים מוזכרת בהבלטה בסידור התפילה היהודי, כגון בברכת המזון הנאמרת מדי יום, וכן בתפילת שמונה עשרה. משום חשיבותה הדתית לשלוש הדתות המונותאיסטיות, לאורך ההיסטוריה היוותה העיר מוקד של מאבקים וסכסוכים.\nהעיר הוקמה בתקופה הכלכוליתית על יד מעין הגיחון, באתר המכונה עיר דוד. היישוב התמקד בגבעה זו במשך כששת אלפים שנה, עד לאמצע תקופת הבית השני, בה הוסט המוקד העיקרי של העיר לאזורים הנמצאים כיום בתחומי העיר העתיקה. העיר העתיקה הייתה המוקד העיקרי של העיר עד לסוף המאה ה־19, בה התפתחו סביב העיר העתיקה שכונות העיר החדשה, והן משכנות בתוכן, נכון לתחילת המאה ה־21, את הרוב המוחלט של תושביה. ב־1981 הוכרזה העיר העתיקה של ירושלים כאתר מורשת עולמית על ידי ארגון אונסק\"ו, וב־1982 היא נכנסה לרשימת האתרים בעולם הנמצאים בסיכון בשל מה שהארגון מכנה כ\"חשש מאובדן משמעותי של אותנטיות היסטורית ומשמעות תרבותית, העדר מדיניות שימור והשפעות של תכנון העיר\".\nבחוות דעת של בית הדין הבין-לאומי לצדק מיולי 2024 נקבע כי נוכחותה המתמשכת של ישראל במזרח ירושלים אינה חוקית, וכי על ישראל לסיים את נוכחותה בשטח בהקדם האפשרי. עם זאת, עמדתה העקבית של ממשלת ישראל הינה כי ההחזקה בשטחה של ירושלים המאוחדת חוקי.",
    "pageid": 325
  },
  {
    "title": "ישראל",
    "extract": "יִשְׂרָאֵל היא מדינה במזרח התיכון, בדרום-מערב אסיה, השוכנת על החוף הדרום־מזרחי של הים התיכון. ישראל הוקמה בשטחי ארץ ישראל, ביתו הלאומי וארץ מולדתו של העם היהודי. המדינה הכריזה על עצמאותה בה' באייר תש\"ח, 14 במאי 1948.\nשיטת הממשל בה היא דמוקרטיה פרלמנטרית.\n\nישראל גובלת בים התיכון ובמצרים במערב, בים האדום בדרום, בירדן במזרח, בסוריה בצפון־מזרח ובלבנון בצפון. בין ישראל ומצרים, לאורך רצועת החוף בים התיכון, נמצאת רצועת עזה, שבשליטת חמאס. באזור ההר המרכזי והבקעה שבין ישראל לירדן נמצאים שטחי יהודה ושומרון, המוחזקים בידי ישראל תחת תפיסה לוחמתית, כשבחלק משטחי יהודה שומרון- שולטת בצורה חלקית הרשות הפלסטינית- הגובלת כמעט מכל צדדיה בשטחים הישראליים בפועל, וכן גם בקרבת הגבול עם ירדן. שטחה של המדינה הוא 22,072 קמ\"ר (כולל מזרח ירושלים ורמת הגולן, עליהן הכריזה ריבונות, ללא אזור יהודה ושומרון ורצועת עזה). אוכלוסייתה מנתה בשנת 2024, על־פי נתוני הלשכה המרכזית לסטטיסטיקה, 9.9 מיליון תושבים. מבחינה דמוגרפית, רוב הישראלים הם יהודים (73.2%), אך יש בה מיעוט ערבי גדול (כ־21.1%, מרביתו מוסלמי) וקבוצות מיעוט אחרות (5.7%).\nבמהלך המאה ה־19 חלה התעוררות לאומית בקרב יהודי אירופה שהביאה להקמת התנועה הציונית ולגלי עלייה לארץ ישראל. ב־1917, במהלך מלחמת העולם הראשונה, כבשה האימפריה הבריטית את ארץ ישראל מידי העות'מאנים ופורסמה הצהרת בלפור. בתקופת המנדט הבריטי מאבקים ממושכים בין היישוב היהודי וערביי ארץ ישראל הביאו את בריטניה למסור את שאלת המנדט בארץ לאו\"ם, שהמליץ ב־1947 לחלק את ארץ ישראל לשתי מדינות, יהודית וערבית. התוכנית התקבלה על ידי הסוכנות היהודית, אך נדחתה בידי ההנהגה הערבית; עימות צבאי שניצת בין הצדדים התפתח למלחמת העצמאות, שבמהלכה הוכרזה הקמתה של מדינת ישראל. בתום המלחמה והסכמי שביתת הנשק, שלטה ישראל במרבית שטח המנדט לשעבר, אף מעבר למה שהוקצה למדינה היהודית בתוכנית החלוקה. יהודה ושומרון ורצועת עזה נכבשו על ידי ירדן ומצרים, בהתאמה. המדינה הערבית לא הוקמה, ומאות אלפי ערבים־פלסטינים נסו או גורשו מבתיהם במסגרת הנכבה. במקביל עלו לישראל מאות אלפי פליטים יהודים ממדינות ערב.\nב־1967, במלחמת ששת הימים, כבשה ישראל את יהודה ושומרון, רצועת עזה וחצי האי סיני ואת רמת הגולן. מלבד סיני, שהחזירה ישראל למצרים במסגרת הסכם השלום ביניהן, ורצועת עזה, שממנה נסוגה באופן חד־צדדי ב-2005, המשיכה ישראל לשלוט בשאר השטחים האמורים. חוקי המדינה הוחלו במלואם על מזרח ירושלים ורמת הגולן, ובאופן חלקי על יהודה ושומרון. בעקבות הסכמי אוסלו, ניתנה אוטונומיה חלקית לרשות הפלסטינית בכ־40% משטחי יהודה ושומרון ובעבר גם על רוב שטח רצועת עזה. מאמצים לפתור את הסכסוך הישראלי־פלסטיני לא הבשילו לכדי הסכם שלום סופי; ברם, נחתמו הסכמי שלום ונורמליזציה אחרים בין ישראל למדינות ערביות.\nבחוקי היסוד שלה מוגדרת ישראל כ\"מדינה יהודית ודמוקרטית\". ישראל היא דמוקרטיה ייצוגית, עם מערכת פרלמנטרית, ייצוג בשיטה היחסית וזכות בחירה אוניברסלית. ראש הממשלה הוא ראש הרשות המבצעת והכנסת היא הרשות המחוקקת. על פי החוק הישראלי, בירת ישראל היא ירושלים. למדינות רבות יש הסתייגויות לגבי מעמדה של ירושלים כבירת ישראל, ועל כן נמצאות רוב השגרירויות הזרות בישראל בגוש דן ובפרט בתל אביב, המרכז הכלכלי והטכנולוגי של המדינה.\nישראל היא מדינה מפותחת וחברה בארגון לשיתוף פעולה ולפיתוח כלכלי (OECD). כלכלת המדינה דורגה ב־2023 במקום ה־27 בעולם, על פי תוצר מקומי גולמי נומינלי, כלכלתה בין המפותחות והמתקדמות בעולם. לישראל כוח עבודה מיומן, והיא אחת המדינות המשכילות בעולם, על פי אחוז אזרחים בעלי תואר דוקטור. רמת החיים בישראל היא הגבוהה ביותר במזרח התיכון, ובמדד הפיתוח האנושי של האומות המאוחדות היא מדורגת במקום ה-19. תוחלת החיים בה היא אחת הגבוהות בעולם.",
    "pageid": 320304
  },
  {
    "title": "ישראל ברייט",
    "extract": "ישראל ברייט (נולד ב-28 ביוני 1963) הוא זמר, מלחין, שחקן ותסריטאי ישראלי, סולן להקת \"השמחות\".",
    "pageid": 424805
  },
  {
    "title": "כראמל (סדרת טלוויזיה)",
    "extract": "כראמל היא סדרת טלוויזיה לילדים ונוער, המבוססת על סדרת הספרים המצליחה של מאירה ברנע-גולדברג, \"כראמל\". הסדרה שודרה לראשונה ב־2 בינואר 2022 בערוץ כאן חינוכית.\nהעונה הראשונה עלתה ב־2 בינואר 2022, והעונה השנייה עלתה ב־5 בפברואר 2023. ב־18 בפברואר 2024 עלתה העונה השלישית של הסדרה. עונתה הרביעית עלתה ב־9 בפברואר 2025 ותסתיים ב-12 במרץ 2025",
    "pageid": 2029356
  },
  {
    "title": "מלחמת חרבות ברזל",
    "extract": "מלחמת חרבות ברזל היא מלחמה ממושכת שמנהלת מדינת ישראל נגד ארגון הטרור חמאס ושלטונו ברצועת עזה. המלחמה הוכרזה בצהרי יום שבת, 7 באוקטובר 2023, חג שמחת תורה ה'תשפ\"ד, בתגובה למתקפת פתע שביצע חמאס יחד עם שאר ארגוני הטרור באותו הבוקר. במהלך הטבח חדרו לשטח ישראל אלפי מחבלים שביצעו מעשי טבח ואונס, רצחו 1,163 בני אדם, מתוכם 779 אזרחים ישראלים וזרים, חטפו 251 בני אדם, חיילים ואזרחים, לרצועת עזה. יום זה היה הקטלני ביותר לעם היהודי מאז השואה.\nצה\"ל גייס למילואים באופן מיידי למעלה מ-360,000 חיילים, גיוס המילואים הגדול בתולדות המדינה, ואלפי כלי רכב אזרחיים. עם תחילת המלחמה, פינתה ישראל 29 יישובים בעוטף עזה מיושביהם. תושבי 22 יישובים בצפון ישראל קיבלו המלצה מהרשויות להתפנות, בעקבות חשש שארגון הטרור חזבאללה יעצים גם הוא את תקיפותיו. ישראל פינתה כ-80,000 תושבים מיישובים בעומק של שני קילומטר מגבול ישראל–לבנון, והם נותרו שוממים למעט חיילי צה\"ל וכיתות כוננות.\nמדינת ישראל קבעה בתחילה שלוש מטרות עיקריות למלחמה: 1. חיסול התשתית הצבאית של חמאס, 2. הסרת שלטונו ברצועה ו-3. יצירת התנאים להחזרת החטופים שנחטפו מישראל במתקפת הפתע. ב-17 בספטמבר 2024 הוסיפה ישראל מטרה רביעית למלחמה: השבת תושבי הצפון לבתיהם בבטחה. ב-17 בינואר 2025 הוסיפה ישראל מטרה חמישית למלחמה: פגיעה משמעותית ביכולות ארגוני הטרור ביו\"ש וחיזוק ההגנה והביטחון ביו\"ש, בדגש על שמירת ביטחון התנועה והיישובים.\nהחזית העיקרית ברצועת עזה: המלחמה החלה בטיהור שטח עוטף עזה ממחבלים, ביצוע תקיפות אוויריות וימיות, סיכולים ממוקדים ופשיטות קרקעיות נקודתיות. לאחר פינוי האוכלוסייה מצפון הרצועה, בוצע תמרון קרקעי מלא, ולאחר הפוגה בלחימה במקביל לעסקת חטופים בוצע תמרון קרקעי גם בדרום הרצועה ובמרכזה, וטיהור האזורים שנכבשו ממחבלים. לאחר מכן אופיינה הלחימה בפשיטות מבוססות מודיעין. הלחימה כללה השמדת תשתיות טרור רבות, בהן מנהרות טרור ותוואי תת-קרקע, פירי מנהרות, משגרי רקטות מוטמנים, מחסני אמל\"ח, מוצבים, מפקדות, מחנות אימונים ומבנים ששימשו ללחימה. במהלך הלחימה חוסלה רוב ההנהגה והצמרת הפיקודית של חמאס ובפרט יחיא סינוואר, מוחמד דף, מרואן עיסא ואיימן נופל. כמו כן, חולצו 8 בני ערובה חיים וכן גופות של חטופים שהוסתרו ברצועה.\nהחל מיום אחרי פרוץ המלחמה הצטרפו מדינות וארגונים נוספים למאבק מזוין בישראל מתוך \"סולידריות עם הפלסטינים\", והמלחמה התרחבה לחזיתות נוספות: גבול ישראל-לבנון, גבול לבנון-סוריה, יהודה ושומרון, עיראק, תימן ואיראן. החזיתות לחמו כחלק מציר ההתנגדות והיו שותפות באסטרטגיה הצבאית שקיבלה את הכינוי טבעת האש האיראנית. למרות הצטרפות הזירות האחרות, נותרה רצועת עזה החזית העיקרית במהלך מרבית תקופת הלחימה, למעט תקופה אחת (ספטמבר-נובמבר 2024) שבמהלכה מוקד המלחמה העיקרי היה בדרום לבנון.\nהחזית בדרום לבנון: הלחימה התקיימה בין ישראל לחזבאללה וארגוני טרור בגבול ישראל–לבנון וגבול ישראל–סוריה. במשך כשנה מפרוץ המלחמה התקיימו חילופי ירי, שכללו תקיפות כטב\"מים, ירי ארטילרי, טילי נ\"ט, וירי נשק מדויק אל יישובים ישראליים נטושים באופן שגרם להרס שיטתי של בתים ותשתיות ונזק ואבדות לבסיסי צה\"ל. ישראל הגיבה בסיכול ממוקד של מחבלים בלבנון, תקיפת בסיסי מחבלים ותקיפה אווירית של חוליות משגרי נ\"ט. בהמשך התרחב ירי הרקטות והכטב\"מים דרומה, כולל לאזור חיפה, השרון וגוש דן. בספטמבר התפוצצו אלפי זימוניות של פעילי חזבאללה במבצע ישראלי של המוסד, אחריו הכריזה ישראל על שינוי באופי הלחימה. צה\"ל פתח במבצע חיצי הצפון, בו הושמדו אלפי נכסים של חזבאללה בלבנון וסוכלה מרבית צמרת הארגון, לרבות תקיפת מפקדת חזבאללה בביירות וסיכול מנהיג הארגון חסן נסראללה במבצע סדר חדש. לאחר מכן החל צה\"ל בתמרון קרקעי בדרום לבנון לשם טיהור המרחבים הסמוכים לגבול מתשתיות של חזבאללה וכוח רדואן. בנובמבר 2024 נחתם הסכם הפסקת אש בין הצדדים, אשר נאכף דרך קבע בפעילות צה\"ל. במהלך הפסקת האש חיל האוויר הישראלי הרג בכירים בחזבאללה והרג בכירים במשמרות המהפכה. בסוף הפסקת האש צה\"ל החליט להישאר ב-4 עיירות קטנות בדרום לבנון ובגבול עיקרי על מנת להגן על הערים בצפון.\nהחזית בזירת יהודה ושומרון: כוחות צה\"ל פעלו למיגור וסיכול תשתיות טרור בעקבות התגברות מאמציהם של ארגוני טרור פלסטיניים, בעיקר חמאס, ליזום פיגועים ולגרום לתסיסה ציבורית על רקע אירועי המלחמה. מבצע מחנות קיץ שנפתח בסוף אוגוסט 2024 ומבצע חומת ברזל שנפתח בסוף ינואר 2025, שכללו פעילות נרחבת של צה\"ל במחנות הפליטים בג'נין, נור שמס, טובאס, שכם, חברון, טולכרם ופארעה היו הפעולה הנרחבת ביותר של צה\"ל להשמדת תשתיות טרור פלסטיני באזור.\nהחזית התימנית: החות'ים הכריזו מלחמה על ישראל כתמיכה בארגוני הטרור ברצועת עזה. הם שיתקו את נמל אילת באמצעות תקיפת אוניות סוחר שהפליגו במצר באב אל-מנדב, הטילו מצור ימי על ישראל וגרמו לפגיעה בסחר הימי העולמי.\nבנוסף שיגרו החות'ים טילים בליסטיים, טילי שיוט, וכלי טיס בלתי מאוישים לעבר ישראל, אך רובם יורטו או לא גרמו לנזק משמעותי. ביולי התפוצץ כטב\"ם בתל אביב, וגרם להרג אדם אחד ולעשרה פצועים. בתגובה תקפו מטוסי קרב של צה\"ל במערב תימן במבצע יד ארוכה. בספטמבר חיל האוויר תקף בשנית את נמלי אל-חודיידה וראס עיסא, וכן מתקני נפט ותחנות כוח, בתגובה לשיגור טילים של החות'ים לעבר מרכז הארץ. בדצמבר, בתגובה להמשך השיגורים, תקף צה\"ל את החות'ים פעמים נוספות במבצע העיר הלבנה ובמבצע צלילי הכרם.\nהחזית האיראנית: איראן מעורבת במלחמה באמצעות השפעה פוליטית על הכוחות התוקפים את ישראל, לצד אספקת הכשרה ונשק ללוחמיהם, ומימון ותיאום כללי של הפעילות. בין הגופים המושפעים נמנים חמאס והג'יהאד האסלאמי בעזה, חזבאללה בלבנון, החות'ים בתימן ומיליציות בעיראק. איראן מתאמת גם מהלכים מדיניים מול מדינות נוספות האוהדות את חמאס, כמו סוריה וטורקיה. ישראל תקפה את מבנה הקונסוליה האיראנית בדמשק והצליחה להתנקש במפקד כוח קודס בסוריה ובלבנון ובכיר במשמרות המהפכה האסלאמית. בתגובה, באפריל 2024 תקפה איראן את ישראל באופן ישיר לראשונה בתולדותיה, ונבלמה בהצלחה רבה בזכות שיתוף פעולה צבאי בין-לאומי. ישראל הגיבה בתקיפת מתקנים צבאיים של משמרות המהפכה באיראן. באוקטובר 2024 תקפה איראן את ישראל בשנית בתגובה להריגת בכירים בחזבאללה ובמשמרות המהפכה וישראל הגיבה בתקיפה נוספת בשטח איראן.\nהחזית הסורית-טורקית: בנובמבר 2024 היאת תחריר א-שאם עם עזרה כלכלית של טורקיה תקפה והפילה את משטר אסד, בתגובה לכך ישראל פתחה במבצע חץ הבשן, השמידה את הצבא הסורי וכבשה את מרחב החיץ בין סוריה לישראל. בנוסף טורקיה גם נלחמה בחזבאללה ונלחמה בקבוצות כורדיות שנתמכו על ידי ישראל, איראן וארצות הברית.\nבתום כמעט 500 ימי לחימה הצליח צה\"ל להטות את פני המערכה, לפעול בהצלחה בכל זירות הלחימה והסב פגיעה אנושה לטבעת האש\" שהקימה איראן סביב ישראל.\nארצות הברית מעורבת במלחמה על ידי סיוע צבאי, כלכלי ודיפלומטי לישראל. בתחילת המלחמה, שלחה ארצות הברית שתי נושאות מטוסים עם כוח תקיפה וכוח התערבות מהיר של 2,000 נחתים לחופי ישראל והחלה רכבת אווירית של ציוד צבאי לישראל. תגובת המיליציות הפרו-איראניות לתמיכה האמריקאית כללה תקיפות נגד בסיסי ארצות הברית, שעליהן הגיבה ארצות הברית במתקפות נגד. בהמשך הקימה ארצות הברית מזח צף לחופי עזה לצורך אספקת סיוע הומניטרי. ספינות חיל הים האמריקאי פעלו בים סוף בתחילה להקרנת כוח והרתעה ובהמשך תקפו ביחד עם בעלות ברית בסיסים של החות'ים בתימן בסדרת מבצעים; ביניהם, מבצע שומר השגשוג ומבצע קשת פוסידון. עד יוני 2024, ארצות הברית סיפקה לישראל סיוע צבאי בהיקף של כ-6.5 מיליארד דולר, ובספטמבר הוערכה ההוצאה האמריקאית על המלחמה בכ-22.76 מיליארד דולר.\nעוד מזמן התרחשותה, נחשבת המלחמה לאחת מהגדולות במלחמות ישראל במספר מדדים וביניהם משך הלחימה, היקף הפגיעה בעורף, ומספר חזיתות הלחימה הגבוה ביותר בהיסטוריית ישראל. המלחמה הממושכת ומרובת-החזיתות, וכן החטופים המוחזקים ברצועת עזה ללא ידיעה על מצבם, השפיעו השפעה מרחיקת לכת על החברה הישראלית ועל יהדות התפוצות.\nכמו כן, עשרות אלפי ההרוגים בעזה וגלי ההריסות, הציתו גל אנטישמיות והפגנות תמיכה ומחאה סוערות ברחבי העולם. עלו טענות לפיהן ישראל מבצעת פשעי מלחמה וטיהור אתני כלפי הפלסטינים ברצועת עזה, ששיאן בתלונה שהגישה דרום אפריקה לבית הדין הבין-לאומי לצדק (ICJ) בגין רצח עם והוצאת צווי מעצר בינלאומיים נגד ראש הממשלה נתניהו ושר הביטחון גלנט.",
    "pageid": 2267137
  },
  {
    "title": "מרים אדלסון",
    "extract": "מרים אדלסון (לבית פרבשטיין; בעבר אוקסהורן; נולדה ב-10 באוקטובר 1945) היא מיליארדרית יהודיה אמריקאית-ישראלית, פילנתרופית, רופאה פנימית ומומחית בתחום התמכרות לסמים.\nב-1991 נישאה לאיל ההון האמריקאי שלדון אדלסון, ויחד תרמו כספים רבים לפעילויות חינוכיות דוגמת פרויקט תגלית, הקמת הפקולטה לרפואה באוניברסיטת אריאל, קמפוס חינוכי יהודי בלאס וגאס, וכן לפעילויות פוליטיות שמרניות, כולל עם המפלגה הרפובליקנית בארצות הברית.\nלאחר מות בעלה ב-2021, הפכה אדלסון לאדם העשיר בישראל, עם הון מוערך של כ-31.6 מיליארד דולר על פי מגזין פורבס. אדלסון היא המוציאה לאור ובעליו של העיתון \"ישראל היום\".\nהחל מדצמבר 2023, היא הבעלים של קבוצת ה-NBA \"דאלאס מאבריקס\".",
    "pageid": 1618605
  },
  {
    "title": "נעמה לזימי",
    "extract": "נעמה לָזִימִי (נולדה ב-11 בינואר 1986, ב' בשבט ה'תשמ\"ו) היא פוליטיקאית ישראלית, וחברת הכנסת מטעם מפלגת העבודה, יושבת-ראש הוועדה המיוחדת לענייני הצעירים וחברת ועדת הכספים. בעבר הייתה חברת מועצת העיר חיפה וסגנית יו\"ר אגודת הסטודנטים באוניברסיטת חיפה.\nלזימי החלה בפעילות פוליטית דרך אגודת הסטודנטים והיא פעלה לקדם נושאים של זכויות עובדים, דיור ציבורי, הכרה בפרשת ילדי תימן ובאירועי ואדי סאליב, שוויון מגדרי וזכויות לקהילה הלהט\"בית.",
    "pageid": 1944889
  },
  {
    "title": "סכיזופרניה",
    "extract": "סכיזופרניה (מונח שהומצא בהשראת היוונית: σχιζοφρενία; בעברית גם: שַׁסַּעַת. באנגלית Schizophrenia) היא הפרעה נפשית ממושכת, מורכבת והטרוגנית בביטוייה, השייכת לקבוצת ההפרעות הנפשיות המלוות לרוב בתופעות של פסיכוזה. הפרעה זו מתאפיינת בהזיות, שמיעת קולות שאף אחד אחר לא שומע, מחשבות שווא, הפרעות בארגון הדיבור והחשיבה, צמצום רגשי, פגיעה בהנאה ובכוח הרצון והיוזמה (initiative), בעיות קוגניטיביות (בזיכרון, קשב, פונקציות ניהוליות וכו'), התנהגויות מוזרות המוסברות על ידי החוויות הפנימיות החריגות (ההזיות, מחשבות השווא) ועל ידי שיבושי מערכות בקרה (קוגניטיביות), קשיים תפקודיים רבים בתחום התעסוקתי והחברתי. בדרך כלל מחלקים את התופעות לתופעות \"חיוביות\" כגון הזיות, שמיעת קולות, התנהגויות מוזרות ומחשבות פרנויות, ותופעות \"שליליות\" כגון פגיעה בהנאה וביוזמה. רוב התרופות לטיפול בסכיזופרניה מכווונות לטיפול בתופעות ה\"חיוביות\".\nפירוש המונח הלטיני, שמקורו ביוונית, הוא מוח או שכל מפוצל או שסוע, אך סכיזופרניה איננה \"פיצול אישיות\" (הפרעת זהות דיסוציאטיבית); הכוונה במונח היא לפיצול או אי תיאום עם המציאות. מונח זה המקובל בסיווג הפסיכיאטרי, אינו תיאור מדויק לכל הצורות והביטויים המגוונים של הפרעה זו.\nסכיזופרניה מסווגת כהפרעה פסיכוטית, אך התופעות הפסיכוטיות אינן קבועות ולעיתים חלק מהתופעות נעלמות תוך כדי טיפול.\nהגורמים להתפתחות מחלת הסכיזופרניה עדיין לא ידועים. לפי תאוריה הרווחת, לדופמין יש תפקיד חשוב בהתפתחות סכיזופרניה. דופמין הוא מתווך עצבי המשמש להעברת מידע בין התאים במוח וקשור לתחושות הנאה ותגמול. כשאדם עובר חוויה מהנה, כמו קיום יחסי מין, רמת הדופמין במוח עולה. לפי התאוריה, בסכיזופרניה יש השפעה עודפת של דופמין, או שרמות הדופמין המופרשות במוח גבוהות מדי, או שמוחם של החולים נעשה רגיש במיוחד לדופמין שמופרש. רמות גבוהות מדי של דופמין עלולות לשבש את המסלולים במוח שאחראים לחלק מהתפקודים הנפשיים החשובים ביותר כמו זיכרון, רגשות, התנהגות חברתית ומודעות עצמית. הפרעות בפעילויות אלו יכולות להסביר את הסימפטומים הפסיכוטיים של סכיזופרניה, כמו שמיעת קולות ומחשבות שווא. רוב התרופות הנמצאות בשימוש היום בטיפול בסכיזופרניה מורידות את כמות הדופמין בדם.",
    "pageid": 669717
  },
  {
    "title": "עידן עמדי",
    "extract": "עידן עָמֵדִי (נולד ב־19 בפברואר 1988, א' באדר ה'תשמ\"ח) הוא זמר-יוצר ושחקן ישראלי. זכה בתארים \"שיר השנה\" ו\"תגלית השנה\" לשנת תשע\"א, ו\"שיר השנה\" ו\"זמר השנה\" לשנת תשע\"ג. הוא התפרסם ב-2010 בעונה השמינית של \"כוכב נולד\", בה העפיל לגמר וסיים את התחרות במקום השני. ב-2017 החל לגלם את דמותו של שגיא צור בסדרת הטלוויזיה \"פאודה\".",
    "pageid": 882892
  },
  {
    "title": "עינב צנגאוקר",
    "extract": "עינב צנגאוקר (נולדה ב-3 בדצמבר 1978) היא חברה במטה המשפחות להחזרת החטופים והנעדרים ותנועת \"כולנו חטופים\". מאז חטיפת בנה, מתן צנגאוקר, על ידי חמאס לרצועת עזה בטבח שבעה באוקטובר, היא פועלת לקידום המודעות לסוגיית החטופים והנעדרים ולהשבתם לישראל.",
    "pageid": 2339489
  },
  {
    "title": "ענר שפירא",
    "extract": "ענר אליקים שפירא (12 במרץ 2001 – 7 באוקטובר 2023) היה לוחם סיירת הנח\"ל שעזר להציל את חייהם של שבעה אנשים שברחו מהטבח בפסטיבל נובה ומצאו מחסה במיגונית ליד רעים. שפירא היה מוזיקאי ואומן. לאחר מותו הוציאה משפחתו לאור חלק מהשירים שהקליט באלבום \"מבוא לענרכיזם\".",
    "pageid": 2286846
  },
  {
    "title": "עפרה חזה",
    "extract": "עפרה חזה (19 בנובמבר 1957; כ\"ה בחשוון ה'תשי\"ח – 23 בפברואר 2000; י\"ח באדר א' ה'תש\"ס) הייתה זמרת ושחקנית קולנוע ותיאטרון ישראלית, שזכתה להצלחה בין-לאומית. ארבע פעמים ברציפות נבחרה ל\"זמרת השנה\" בישראל (בשנים 1980–1983), ופעמיים ל\"זמרת השנה\" בגרמניה (1988–1989). זוכת פרס כינור דוד.\nבשנת 1990 זכתה בתואר \"האמן הישראלי הנמכר ביותר בכל הזמנים\" במונטה קרלו.\nבשנת 1993 הייתה חזה המועמדת הישראלית הראשונה לפרס גראמי כ\"זמרת מוזיקת עולם\", (ובסוף זכתה בפרס כבוד בגראמי[דרוש מקור]) בזכות אלבומה המצליח Kirya. שדורג במשך שבועות רבים במקום הראשון במצעד המכירות של המגזין בילבורד,\nבשנת 2023 דורגה במקום ה-186 ברשימת \"200 הזמרים הגדולים ביותר בכל הזמנים\" של המגזין רולינג סטון.\nאלבומה ה-13, Shaday, נמכר בלמעלה ממיליון וחצי עותקים בעולם. הלהיט הבין-לאומי \"Im Nin'alu\" נמכר בלמעלה משלושה מיליון עותקים והפך לשיר הישראלי הנמכר ביותר בכל הזמנים.\nבין להיטיה נמצאים שירים רבים שהפכו לנכסי צאן ברזל בזמר העברי: \"יד ביד\", \"חי\", \"תפילה\", \"מישהו הולך תמיד איתי\", \"גבריאל\", \"אם ננעלו\", \"שיר הפרחה\" ו\"לאורך הים\". חזה נחשבת לאחת מהזמרות הגדולות בתולדות הזמר העברי.",
    "pageid": 51882
  },
  {
    "title": "פרידריך מרץ",
    "extract": "יואכים-פרידריך מרטין יוזף מרץ (בגרמנית: Joachim-Friedrich Martin Josef Merz; נולד ב-11 בנובמבר 1955) הוא עורך דין ופוליטיקאי גרמני, המכהן מאז 31 בינואר 2022 כמנהיג האיחוד הנוצרי-דמוקרטי (CDU) וכמנהיג הקבוצה הפרלמנטרית של האיחוד ומאז 15 בפברואר 2022 כראש האופוזיציה בבונדסטאג.\nמרץ הצטרף לאיחוד הצעיר ב-1972. לאחר שסיים לימודי משפטים ב-1985, הוא עבד כשופט ועורך דין תאגידים. ב-1989 נבחר לפרלמנט האירופי, ולאחר קדנציה אחת הוא נבחר לבונדסטג, שם ביסס את עצמו כמומחה המוביל למדיניות פיננסית ב-CDU. הוא נבחר ליו\"ר קבוצת CDU/CSU באותה שנה שבה נבחרה אנגלה מרקל ליו\"ר ה-CDU, ובאותה עת הם היו יריבים ראשיים על הנהגת המפלגה.\nב-2002 הוא פרש מתפקידו כמנהיג האופוזיציה לטובת מרקל ובהדרגה פרש מהפוליטיקה, וחזר להתמקד בקריירה משפטית. הוא עזב לחלוטין את הפרלמנט ב-2009, ושב לשם ב-2021. מרץ הפך ב-2004 ליועץ בכיר במאייר בראון, שם התמקד בין היתר במיזוגים ורכישות, בנקאות ופיננסים. הוא כיהן בדירקטוריונים של חברות רבות. ב-2018 הוא הכריז על שובו לפוליטיקה, והתמודד להנהגת CDU ב-2018 וב-2021, ולבסוף הצליח להיבחר למנהיג CDU ב-2022.\nכפוליטיקאי צעיר בשנות ה-70 וה-80, הוא היה תומך נלהב של האנטי-קומוניזם, הדוקטרינה השולטת של מערב גרמניה. מרץ תיאר את עצמו כשמרן חברתית וליברלי מבחינה כלכלית, ונתפס כנציג של האגפים השמרניים והממסדיים המסורתיים והפרו-עסקיים של ה-CDU. ספרו Mehr Kapitalismus wagen (להעז יותר קפיטליזם) דוגל בליברליזם כלכלי. הוא היה יו\"ר עמותת אטלנטיק-ברוקה המקדמת הבנה גרמנית-אמריקאית ואטלנטיות, והוא תומך של האיחוד האירופי ושל נאט\"ו. מרץ דוגל באיחוד הדוק יותר וב\"צבא לאירופה\".\nמרץ הוא קתולי וממוצא הוגנוטי צרפתי מצד אמו. אשתו, שרלוט מרץ, היא שופטת; ולהם שלושה ילדים. מלבד היותו עורך דין לתאגידים ומולטי-מיליונר, מרץ הוא גם טייס פרטי מורשה ובבעלותו שני מטוסים.",
    "pageid": 2202965
  },
  {
    "title": "פרנציסקוס",
    "extract": "פרנציסקוס (בלטינית: Franciscus; נולד ב-17 בדצמבר 1936 כחורחה מריו ברגוליו; בספרדית: Jorge Mario Bergoglio) הוא האפיפיור הנוכחי, ה-266 למניין. הוא נבחר לתפקידו ב-13 במרץ 2013.\nפרנציסקוס נולד בבואנוס איירס שבארגנטינה, והוסמך לכמורה ב-1969. ב-1998 היה לארכיבישוף המטרופוליטני של בואנוס איירס, וב-2001 מונה לחשמן. פרנציסקוס הוא הישועי הראשון שנבחר לאפיפיורות, הראשון מיבשת אמריקה ומחצי הכדור הדרומי, והאפיפיור הלא-אירופי הראשון זה 1,282 שנה, מאז גרגוריוס השלישי, שנולד בסוריה. הוא דובר ספרדית (כשפת אם), לטינית, אנגלית, איטלקית וגרמנית.",
    "pageid": 1082918
  },
  {
    "title": "פרשת נעמה יששכר",
    "extract": "פרשת נעמה יששכר מתייחסת לאזרחית ישראל וארצות הברית שנעצרה על ידי שלטונות רוסיה בשנת 2019 בגין אחזקת 9.5 גרם חשיש. בית המשפט הרוסי הרשיע את יששכר בעבירת הברחת סמים וגזר עליה שבע וחצי שנות מאסר. מדינת ישראל פעלה לשחרורה המוקדם, וב-29 בינואר 2020 חנן אותה נשיא רוסיה ולדימיר פוטין. למחרת היא שוחררה מהכלא וחזרה לישראל.",
    "pageid": 1761898
  },
  {
    "title": "צוחר",
    "extract": "צֹוחַר הוא יישוב קהילתי בחבל צוחר שבחבל אשכול ושייך למועצה אזורית אשכול. הוא נמנה עם יישובי עוטף עזה ונמצא בסמוך למושבים שדה ניצן, תלמי אליהו ואוהד.",
    "pageid": 96185
  },
  {
    "title": "קאסם סולימאני",
    "extract": "קאסם סולימאני (בפרסית: قاسم سلیمانی, בתעתיק מדויק: קאסם סלימאני; 11 במרץ 1957 – 3 בינואר 2020) היה איש צבא איראני בדרגה המקבילה לאלוף בחייו (הועלה לדרגה המקבילה לרב-אלוף לאחר מותו) ששימש מ-1998 עד 2020 כמפקד כוח קודס, הכוח האחראי לפעילות משמרות המהפכה האסלאמית מחוץ לגבולות איראן. במשך שנים קידם את חזון \"הסהר השיעי\" – התפשטות המהפכה האיראנית ברחבי המזרח התיכון – ויצר מערכות אופרטיביות שנועדו לכתר את אויבותיה של איראן: ישראל וערב הסעודית, במיליציות פרו-איראניות. פיקד על החדירה האיראנית בעיראק באמצעות מיליציות שיעיות, פיקח במשך שנים על תהליך בניית הכוח וההתעצמות של חזבאללה בלבנון ושל החות'ים בתימן, והעמיק את שיתוף הפעולה האיראני עם חמאס.\nלסולימאני הייתה השפעה רבה בפוליטיקה האיראנית. הוא נחשב ליד ימינו של המנהיג העליון עלי ח'אמנאי, ומעבר לתפקידיו הצבאיים נשא גם בעמדת מפתח במגעים מדיניים בין איראן למדינות שונות, מסוריה ועד רוסיה. במשך שנים היה אויב מר של ישראל וארצות הברית, והיה מהמקדמים הגדולים בעולם של רשתות טרור מוסלמי. בין היתר היה אחראי לרשת הפעילות של איראן ושלוחותיה באמריקה הלטינית, ויזם והוציא לפועל עשרות פיגועים קטלניים במצוות הממונים עליו. במהלך מלחמת האזרחים בסוריה נאבק לתמיכה במשטר בשאר אל-אסד, בנה את הברית שהובילה למעורבות הרוסית במלחמה, והיה בעל תפקיד מרכזי במלחמה נגד דאעש. במקביל, קידם התבססות צבאית איראנית בתוך סוריה כדי לאיים על ישראל. בעקבות פעילותו הסלימה המערכה בין המלחמות ואף הגיעה לנקודת רתיחה של סף מלחמה במבצע בית הקלפים. לאחר הפגיעה הישראלית בהתבססות האיראנית בסוריה במהלך שנת 2018, העביר את עיקר ההתרכזות שלו לעיראק, מה שהוביל להסלמת העימות עם ארצות הברית והשפיע על פרוץ העימות הישיר בין ארצות הברית לאיראן.\nאחרי ההסלמה נהרג בסיכול ממוקד שיזמה ארצות הברית במסגרת התקיפה בנמל התעופה הבין-לאומי בבגדאד.",
    "pageid": 883502
  },
  {
    "title": "שלג",
    "extract": "שלג הוא משקע אטמוספירי בצורת פתיתי קרח גבישיים ואווריריים, גדולים יחסית, הנופלים מהעננים אל הקרקע.\nהשלג מכסה חלקים גדולים של כדור הארץ, חלקם רק בעונת החורף וחלקים אחרים בכל עונות השנה. מרבד השלג משפיע על אורחות בני האדם החיים בסביבה מושלגת, על החי ועל הצומח, הוא יוצר קרחונים שעקבותיהם נחרטים גם בסלע, וצבעו הלבן מחזיר אל החלל חלק מקרינת השמש ומשפיע על אקלים כדור הארץ.\n\n",
    "pageid": 8313
  },
  {
    "title": "שלג 1950 בישראל",
    "extract": "בשנת 1950 אירע אירוע השלג המשמעותי  ביותר בארץ ישראל מאז החלו בה המדידות המטאורולוגיות ב-1870, אירוע שלג בסדר גודל כזה לא חזר מאז. במהלך האירוע ירד שלג ברוב חלקי הארץ, כולל מישור החוף והנגב. תנאי מזג האוויר הקשים ונזקיהם הכבידו במיוחד על רבבות עולים חדשים שהגיעו באותה עת במסגרת העלייה ההמונית ושוכנו במחנות אוהלים.",
    "pageid": 1070121
  },
  {
    "title": "שלג בישראל",
    "extract": "שלג בישראל אינו שכיח. הוא יורד לרוב באזורים הגבוהים ביותר, ובעיקר בעונת החורף. המקומות היחידים שבהם יורד שלג מדי שנה הם בהר החרמון, בצפון רמת הגולן ובהר מירון, שהם אזורים גבוהים יחסית (1,000 עד 2,000 מטר מעל גובה פני הים). לעיתים יורד שלג גם באזורים נמוכים יותר, בגבהים של 700–900 מטר מעל פני הים, כמו צפת, ירושלים וגוש עציון, מעלות-תרשיחא, והרים ביהודה, שומרון והנגב (בהם שדה בוקר, מצפה רמון ודימונה).\nשלג באזור מישור החוף של ישראל נדיר ביותר. אירוע שלג במישור החוף התרחש בפברואר 1950.\nלמעט הר החרמון, מרבית המקרים של ירידת שלג באזורי ההרים מתרחשים בתקופת החורף בישראל מחודש ינואר ועד למחצית מרץ. מקרים של שלג בהרי הצפון והמרכז מחוץ לתקופת זמן זו הם נדירים, אולם מתועדים. בחודשי אפריל מתועדים האירועים הבאים: ב-7 באפריל 1870, ב-2 באפריל 1990 ב-12 באפריל 1949 ועוד פעם ב-12 באפריל 2015, שבהם ירדו שלגים בפסגות הרי הצפון והמרכז חלק מהם כולל את ירושלים. בחודש נובמבר מתועדים האירועים הבאים: ב-28 בנובמבר 1953, ב-30 בנובמבר 1908 שבהם ירדו שלגים בפסגות הרי הצפון והמרכז, וכן בנובמבר 2004 תועדו בהפרש של 4 ימים שני אירועי שלג בפסגות הרי הצפון. אירוע חריג במיוחד עם שלג בכל אזורי ההרים, אירע ב-12–14 בדצמבר 2013.",
    "pageid": 2064208
  },
  {
    "title": "שלומי 6",
    "extract": "\"שלומי 6\" היא סדרת דרמת פשע ישראלית שעלתה לשידור ב-HOT ב-21 בינואר 2025.",
    "pageid": 2415541
  },
  {
    "title": "אברהם שטרן (יאיר)",
    "extract": "אברהם שטרן (\"יאיר\") (23 בדצמבר 1907, י\"ח בטבת ה'תרס\"ח – 12 בפברואר 1942, כ\"ה בשבט ה'תש\"ב) היה לוחם מחתרת ומשורר יהודי, מייסדו ומפקדו הראשון של ארגון \"לוחמי חרות ישראל\" (לח\"י). נודע גם בכינויו המחתרתי \"יאיר\" (על שם אלעזר בן יאיר, ממפקדי המרד הגדול נגד הרומאים ומפקד הקנאים במצדה).\nשטרן, פעיל באצ\"ל, עמד בשנת 1940 בראש קבוצת פורשים שהסתייגו מהתמתנות גישתו של הארגון בכל הקשור למאבק בשלטון המנדט הבריטי והתפלגו לארגון עצמאי שלימים נקרא לח\"י. לכל אורך הדרך נרדפו חברי הארגון, ושטרן בראשם, בידי הבולשת הבריטית (ובידי אנשי מחתרת \"ההגנה\" שסייעו לבריטים) שראתה מטרה עליונה בחיסול פעילותו. המצוד הלך והתהדק סביב שטרן, עד שבפברואר 1942 נתפס בידי אנשי הבולשת ונרצח בירייה עם לכידתו.",
    "pageid": 9235
  },
  {
    "title": "אהבה חדשה (תוכנית טלוויזיה)",
    "extract": "אהבה חדשה היא תוכנית מציאות ישראלית העוסקת בהיכרויות ומציאת זוגיות. את העונה הראשונה הנחתה לירון ויצמן, והחל מהעונה השנייה מאיה ורטהיימר מנחה את התוכנית. התוכנית משודרת החל מ-8 באוקטובר 2020 ברשת 13.\nבפברואר 2024, עלו שתי העונות הראשונות של התוכנית בנטפליקס ישראל.\n\n",
    "pageid": 1891658
  },
  {
    "title": "איזה יום היה לי סמואל",
    "extract": "\"איזה יום היה לי סמואל\" הוא שיר של להקת השמחות שיצא לאור בשנת 2001. את השיר כתב והלחין סולן הלהקה, ישראל ברייט. את העיבוד חיברו כל חברי הלהקה.\nהשיר נכלל באלבום השני של הלהקה \"אנשים מספרים\" שיצא בשנת 2001.\nהשיר הפך ללהיט רדום כשבשנת 2024 חזר לתודעה לאחר שהופיע באלפי סרטונים באפליקציית טיקטוק. השיר הגיע למקום ה-90 במצעד ההיטליסט של מאקו וזכה בתואר \"קאמבק השנה\" במצעד העברי השנתי של רשת ג'.",
    "pageid": 2341068
  },
  {
    "title": "אמיליה אטיאס",
    "extract": "מריה אמיליה אטיאס (בספרדית: María Emilia Attías; נולדה ב-20 במרץ 1987; בואנוס איירס, ארגנטינה) היא שחקנית, זמרת, רקדנית, די ג'יי ודוגמנית ארגנטינאית ממוצא יהודי. אטיאס ידועה בעיקר בזכות השתתפותה בטלנובלה \"כמעט מלאכים\", בתפקיד סיילו מחיקו (אנחלס אינצ׳אוסטי), פס באוור.",
    "pageid": 689140
  },
  {
    "title": "אסון נחל צפית",
    "extract": "אסון נחל צָפִית או אסון מכינת בני ציון אירע ב-26 באפריל 2018, ובו נספו תשע נערות ונער אחד, תלמידי המכינה הקדם-צבאית בני ציון שלוחת תל אביב ומועמדים ללימודים במכינה. הנערים והנערות שיצאו לטיול גיבוש בנחל צפית נקלעו בדרכם לשיטפון בזק עז, בעיצומו של פרק גשם חריג בעוצמתו לעונה. ב-2024 הורשעו ראש המכינה בעת האסון ומנהל התוכנית החינוכית שלה בעשר עבירות של גרימת מוות ברשלנות.",
    "pageid": 1583773
  },
  {
    "title": "אפקט דאנינג-קרוגר",
    "extract": "אפקט דאנינג־קרוגר הוא הטיה קוגניטיבית בה אנשים בעלי ידע מצומצם מעריכים את יכולותיהם כגבוהות יותר מכפי שהן באמת ועל כן סובלים מתחושת עליונות שגויה ולא מבוססת. הטיה זו מיוחסת לחוסר שימוש במטא קוגניציה המאפשרת לזהות את המגבלות בידע האישי.\nמצד שני, אנשים בעלי ידע נרחב עלולים להניח בטעות שאחרים מבינים לעומק בצורה שווה להם, וכך נוטים להעריך את עצמם באופן נמוך מערכם האמיתי. גם אצלם תחושת הערך היא שגויה ולא מבוססת מציאות.\nסיבה נוספת לתופעה היא מחסור בהשכלה רלוונטית, בעקבותיה אדם שאינו בקיא לא מודע להיקפו של התחום הרלוונטי ולכן עלול להעריך ביתר את ידיעותיו המועטות. לעומת זאת אדם בעל השכלה מרובה בתחום מסוים ומודעות להיקפו הרחב של תחום זה, עלול להעריך בחסר את הידע שלו ביחס לגבולות הרחבים של התחום.",
    "pageid": 826766
  },
  {
    "title": "ארצות הברית",
    "extract": "אַרְצוֹת הַבְּרִית שֶׁל אָמֵרִיקָה (באנגלית: United States of America; בראשי תיבות: USA; בקיצור: United States; לעיתים מקוצר גם בראשי תיבות: US; בתרגום מילולי לעברית: \"המדינות המאוחדות של אמריקה\"), המוכרת בעברית בשם המקוצר ארצות הברית ובראשי תיבות ארה\"ב ובשפה מקובלת פשוט כאמריקה, היא מדינה פדרלית הנמצאת בעיקר ביבשת אמריקה הצפונית. המשטר בה הוא מסוג רפובליקה חוקתית והיא מורכבת מ־50 מדינות, מחוז פדרלי אחד ו־5 טריטוריות. 49 מהמדינות שלה שוכנות באמריקה הצפונית (ומהן 48 החולקות את השטח היבשתי הרציף), וכן מחוז קולומביה שבו נמצאת העיר וושינגטון, בירת המדינה. ארצות הברית גובלת בקנדה בצפון ובמקסיקו בדרום. מדינת אלסקה שוכנת בצפון–מערב היבשת, קנדה נמצאת מזרחית לה ורוסיה נמצאת בצד מערב, מעבר למצר ברינג. המדינה ה־50 היא הוואי, ארכיפלג השוכן באוקיינוס השקט. מאז התפרקות ברית המועצות בשנת 1991 ארצות הברית היא מעצמת־העל היחידה בעולם.\nשטחה של ארצות הברית הוא 9.834 מיליון קמ\"ר, ואוכלוסייתה, נכון ל־2024, נאמדת ב־345 מיליון תושבים. ארצות הברית היא אחת מהמדינות המגוונות ביותר מבחינה אתנית, כתוצאה מהגירה רחבת־היקף מחלקים רבים של העולם. כלכלת ארצות הברית היא הכלכלה הלאומית הראשונה בגודלה בעולם, והתוצר המקומי הגולמי שלה היה למעלה מ־25 טריליון דולר בשנת 2022.\nארצות הברית נוסדה על־ידי שלוש עשרה המושבות הבריטיות שקמו לאורך חוף האוקיינוס האטלנטי. המושבות הכריזו על עצמאותן ב־4 ביולי 1776. עימותים בין בריטניה הגדולה לקולוניות הביאו למלחמת העצמאות של ארצות הברית בין 1775 ל־1783, שהייתה למלחמת העצמאות הקולוניאלית המוצלחת הראשונה. ב־1787 אומצה חוקת ארצות הברית שנכנסה לתוקפה שנתיים אחרי כן ושבמסגרתה אורגנה מחדש מערכת הממשל המרכזי של ארצות הברית. מגילת הזכויות, שכללה עשרה תיקונים לחוקה, אושררה ב־1791.\nבמהלך המאה ה־19, רכשה ארצות הברית אדמות מצרפת, ספרד, הממלכה המאוחדת, מקסיקו ורוסיה, וסיפחה את רפובליקת טקסס והוואי. המחלוקות בין מדינות הדרום החקלאיות למדינות הצפון התעשייתיות בסוגיית זכויות המדינות והרחבת העבדות בארצות הברית הובילו לפריצתה של מלחמת האזרחים האמריקנית בשנות ה־60 של המאה ה־19. ניצחונו של הצפון מנע את פיצולה של המדינה, והוביל לסיומה של העבדות החוקית בארצות הברית. מלחמת ארצות הברית–ספרד ומלחמת העולם הראשונה חיזקו את מעמדה של ארצות הברית כמעצמה צבאית. ארצות הברית הייתה ב־1945 למדינה הראשונה שייצרה, צברה ואף השתמשה בנשק גרעיני. לאחר מלחמת העולם השנייה, הייתה לחברה קבועה במועצת הביטחון של האומות המאוחדות מ־17 בינואר 1946, והמייסדת של הברית הצפון אטלנטית ב־4 באפריל 1949, שבה היא נחשבת לציר המרכזי. כיום, לרשות ארצות הברית הצבא הנחשב לחזק והמתקדם בתבל, עם חילות הים והאוויר הגדולים בתבל.\nכיום, כשהיא מעצמת־העל הדומיננטית, ארצות הברית היא באופן רשמי מדינה בעלת נשק גרעיני וחברת ה־G7. היא בעלת חשיבות מכרעת בכלכלה, בביטחון וביחסי החוץ העולמיים כמו גם בתרבות הפופולרית, והציר המרכזי של מה שנהוג לכנותו הציוויליזציה המערבית.",
    "pageid": 330414
  },
  {
    "title": "בינה מלאכותית",
    "extract": "בינה מלאכותית (באנגלית: אינטליגנציה מלאכותית – Artificial intelligence, ובראשי תיבות: AI) היא שם מטאפורי למצב שבו מנסים לדמות את יכולות החשיבה האנושית באמצעים טכנולוגיים. הגדרה רחבה יותר לתחום זה ניתנה על ידי מרווין מינסקי: \"לגרום למכונה להתנהג בדרך שהייתה נחשבת לאינטליגנטית לו אדם התנהג כך\". \nה-OECD הגדיר:\n\nמערכת בינה מלאכותית היא מערכת מבוססת מכונה, שלמטרות מפורשות או משתמעות, מסיקה, מהקלט שהיא מקבלת, כיצד ליצור פלט כגון תחזיות, תוכן, המלצות או החלטות שיש ביכולתן להשפיע על סביבות פיזיות או וירטואליות. למערכות בינה מלאכותית שונות ישנן רמות שונות של אוטונומיה ויכולת הסתגלות לסביבתן לאחר פריסתן.\"\nיישומי בינה מלאכותית כוללים מנועי חיפוש מתקדמים באינטרנט (למשל, חיפוש גוגל), מערכות המלצות (בשימוש על ידי YouTube, אמזון ונטפליקס), הבנת דיבור אנושי (כגון סירי ואלקסה), מכוניות אוטונומיות, ובינה מלאכותית יוצרת (ChatGPT, ג'מיני, Midjourney ועוד), והיכולת להתחרות ברמה הגבוהה ביותר במשחקים אסטרטגיים (כגון שחמט ו-Go).\nבינה מלאכותית נוסדה כדיסציפלינה אקדמית בשנת 1956. בעשור הראשון של המאה ה-21, למידת מכונה מתמטית וסטטיסטית הוכיחה את עצמה כמוצלחת ביותר, וסייעה בפתרון בעיות מאתגרות רבות ברחבי התעשייה והאקדמיה. למידה עמוקה עלתה על כל טכניקות הבינה המלאכותית הקודמות במדדים בתעשייה, מה שהוביל לעלייה עצומה במימון ובעניין.\nהבינה המלאכותית (AI) התקדמה במהירות בשנים האחרונות[דרושה הבהרה], הן מבחינת כמות המשאבים שהוקצו לה והן מבחינת התפוקות שלה. האקונומיסט מעריך שמיזוגים ורכישות הקשורים לבינה מלאכותית היו גדולים פי 26 ב-2017 מאשר ב-2015. לגידול בהשקעה תרמה גם העלייה מהירה ביכולות הטכניות של בינה מלאכותית (AI). לדוגמה, על פי מדד הבינה המלאכותית, שיעורי השגיאות של זיהוי תמונה ירדו מ-29% לפחות מ-3% בין 2010 ל-2017.\nהמבחן המקובל ביותר לבינה מלאכותית הוגדר בשנת 1950 על ידי אלן טיורינג, וידוע בשם \"מבחן טיורינג\": מכונה תיחשב לתבונית, אם יינתן לאדם היושב בחדר סגור לנהל שיחה באמצעות ממשק מחשב עם שתי ישויות שנמצאות בחדר השני, כאשר אחת מהן תהיה מכונה והשנייה אנושית, והמשוחח לא יוכל לזהות מי משתי הישויות היא מכונה או אדם.",
    "pageid": 965
  },
  {
    "title": "בנדיקטוס השישה עשר",
    "extract": "בנדיקטוס השישה עשר (בלטינית: Benedictus XVI; נולד כיוזף אלויס רצינגר; בגרמנית: Joseph Alois Ratzinger;‏ 16 באפריל 1927 – 31 בדצמבר 2022) היה פרלט (כומר בכיר) של הכנסייה הקתולית שכיהן כאפיפיור ה-265 בהיסטוריה של הכנסייה הרומית-קתולית וראש קריית הוותיקן. לפני היבחרו לאפיפיור שימש כדיקן אספת החשמנים וכראש \"הקונגרגציה של דוקטרינת האמונה\" (לשעבר האינקוויזיציה). כחשמן היה אחד מהבולטים והחשובים ביותר, והיה ידוע מבחינה אישית ותאולוגית כאחת כ\"יד ימינו\" של קודמו בתפקיד. הוא נחשב לשמרן ביותר, והיה מעורב בפולמוסים רבים בכנסייה פנימה ומחוצה לה. ב־19 באפריל 2005 נבחר לתפקיד האפיפיור לאחר שני ימי דיונים בקונקלווה (2005) , אספת החשמנים הבוחרת את האפיפיור. ב-28 בפברואר 2013 פרש מתפקידו והפך ל\"אפיפיור אמריטוס\".",
    "pageid": 65242
  },
  {
    "title": "ג'נין",
    "extract": "גֶ'נִין (בערבית: جنين) היא עיר ברשות הפלסטינית שנמצאת בגבול בין צפון השומרון לדרומו של עמק יזרעאל, הנמצאת בתחומי שטח A. מרבית תושביה מוסלמים ומיעוטם נוצרים. בעיר עצמה מתגוררים כ-48 אלף תושבים[דרוש מקור] ובנפת ג'נין כ-250 אלף נוספים. רבים מתושבי העיר מתפרנסים מחקלאות ומייצור פחם עץ.\nבמרכז העיר נמצא מחנה הפליטים ג'נין, המאכלס פליטים פלסטינים מתקופת מלחמת העצמאות וצאצאיהם.",
    "pageid": 1470
  },
  {
    "title": "גזלייטינג",
    "extract": "גזלייטינג (מאנגלית: Gaslighting; בעברית: גִּזְלוּת דעת או גִּזְלוּת) היא צורת התנהגות הכוללת מניפולציה של הזולת כדי לגרום לאחר לפקפק בתפיסותיו, בחוויותיו, בתפיסת המציאות שלו או באופן בו הוא מבין מאורע. המושג משמש בעיקר בשפת הדיבור ופחות בשפה המקצועית. מדי פעם יש התייחסויות למושג בספרות הטיפולית, למשל בהקשר של טקטיקות מניפולטיביות של אנשים הסובלים מהפרעת אישיות אנטיסוציאלית. בעבר השתמשו במושג זה כדי להתייחס למניפולציה קיצונית העלולה לגרום לאשפוז פסיכיאטרי. מקור המונח במחזה של פטריק המילטון \"Gas Light\" משנת 1938, שעובד לסרט Gaslight משנת 1944, אם כי המונח לא צבר פופולריות עד אמצע שנת 2010.",
    "pageid": 1715314
  },
  {
    "title": "גלגל המזלות",
    "extract": "גלגל המזלות או זודיאק (מיוונית: Ζῳδιακός κύκλος, \"גלגל החיות\") הוא דימוי ציורי של כוכבי השמיים, למעין גלגל הנחלק ל-12 מערכי כוכבים או \"מזלות\". רצועה זו של מערכי הכוכבים היא רצועה דמיונית מעגלית הנמצאת על מישור המילקה. על רצועה זו עובר מסלולה של השמש עבור צופה מכדור הארץ.\nגלגל המזלות הוא מרכיב מרכזי באסטרולוגיה, שחסידיה מאמינים שמיקום הכוכבים משפיע על המתרחש על פני כדור הארץ, או משקף אותו, ולפיכך \"המזל\" – הן במשמעות השפעות על גורלו של האדם, הן במשמעות הגורם השמימי שישפיע על חייו, נקבע על פי יום התאריך והחודש שבו נולד – ממנו ניתן לכאורה לדעת את האזור בגלגל המזלות שבו נמצאת השמש בעת הולדתו.\nבעבר נאמר שמועד מסוים בשנה הוא \"במזל\" על פי שם הקבוצה בה נמצאה השמש. אסטרולוגים עדיין משתמשים בלוח זמנים בן כ-2,000 שנה, ומאז בשל תופעת הנקיפה השמש אינה נמצאת במזל האסטרולוגי, אלא מקדימה בחודש. לדוגמה, בטווח הזמנים 20 במרץ – 19 באפריל, המוכרז כמזל טלה, נמצאת השמש במזל דגים.\nאף על פי שמסלול המילקה עובר גם דרך קבוצת נושא הנחש הושמטה זו מרשימת המזלות, אולי על מנת לשמר את החלוקה ל-12, כחלוקת החודשים ואולי מכיוון שרוב כוכבי נושא הנחש הם מעל מישור המילקה.\nגלגל המזלות שימש את האסטרונומיה במיפוי השמיים, כאשר כל אזור בשמיים מכונה על שם המזל שלו – קבוצת כוכבים נראים שעל ידי חיבור קווים ביניהם יוצרים צורות. המזלות הותאמו לתקופות בשנה על ידי ייחוס כל מזל לתקופה שבה השמש עוברת במזל, ולכן קבוצת הכוכבים שלה לא נראית במהלך הלילה, אלא רק שאר המזלות. התקופה של כל מזל נמשכת כ-30 יום, בעונת שנה קבועה, ובאורך מקביל פחות או יותר לסיבוב הירח. עם השנים השתנו הכוכבים הנראים במהלך תקופות שנה ובתרבויות השונות החסירו והוסיפו כוכבים שונים כדי להתאימן לציור הידוע ולתקופה האמורה לייצג את המזל. זיהוי המזלות עם עונות שנה ושמות המזלות ניתנו בידי בני תרבות קדומה, ונמצאים בספרות הבבלית והמצרית העתיקה בכתב יתדות ובכתב חרטומים, וכן בציורים קדומים ששרדו, והיו מרכזיים גם לאמונות של התרבות האלילית היוונית והרומית. המזלות המייצגות את חודשי השנה מרכזיות לפולקלור של תרבויות רבות, ומשמשות בהן גם כיום.",
    "pageid": 55883
  },
  {
    "title": "דודו ארז",
    "extract": "דודו ארז (נולד ב-9 בספטמבר 1972) הוא קומיקאי, שחקן, תסריטאי, מגיש, שדרן רדיו, במאי טלוויזיה, וסטנדאפיסט ישראלי. בעבר עסק גם בעריכת דין. נחשב למייסד סוגת משאלי הרחוב בישראל, אותה שכלל בשלל תוכניות (קומי קומי, ארץ נהדרת, אחרי הכל עם טל ברמן, אולפן ליגת האלופות ואחרות.) \nארז זוכה פרס האקדמיה לטלוויזיה (2018) על תוכניתו \"החפרנים\" (כאן 11), ופרס אגודת העיתונאים (2021) על תוכניתו \"שלושה שיודעים\" (כאן תרבות).",
    "pageid": 101138
  },
  {
    "title": "דונלד טראמפ",
    "extract": "דונלד ג'ון טראמפ (באנגלית: ‏‏Ⓘ‏; נולד ב-14 ביוני 1946) הוא איש עסקים, יזם בנייה ופוליטיקאי אמריקני, המכהן כנשיא ארצות הברית ה-47.\nטראמפ כיהן גם כנשיא ארצות הברית ה-45 בשנים 2017–2021 מטעם המפלגה הרפובליקנית, ונבחר בשנית לתפקיד בבחירות 2024. הוא הנשיא השני (והרפובליקני הראשון) בתולדות ארצות הברית, אחרי גרובר קליבלנד, שנבחר לשתי כהונות לא רצופות. בעבר היה גם מפיק טלוויזיה ומנחה תוכנית מציאות.\nטראמפ הוא בעלים של התאגיד \"ארגון טראמפ\" והמייסד של חברת \"Trump Entertainment Resorts\", העוסקת בבנייה, בהפעלת בניינים, בתי קזינו, מתקני תרבות ובתי מלון ברחבי העולם.\nאורח חייו הראוותני והמנקר עיניים, וכן כמה מיוזמותיו המפורסמות הנושאות את שמו- הפכו אותו לידוען במחצית השנייה של המאה ה-20. בראשית המאה ה-21 היה גם לאישיות טלוויזיונית מפורסמת בזכות תוכנית מציאות פופולרית בהפקתו והנחייתו בשם \"המתמחה\", אשר שודרה בשנים 2004–2015. נכון לאוקטובר 2024 הונו של טראמפ מוערך ב-7.1 מיליארד דולר אמריקאי.\nבבחירות המקדימות לקראת בחירות לנשיאות ב-2016 נבחר למועמד המפלגה הרפובליקנית תוך שינוי אופי המפלגה משמרני לפופוליסטי-ימני, המכונה על שמו – טראמפיזם. בבחירות עצמן גבר על יריבתו הילרי קלינטון מהמפלגה הדמוקרטית.\nעם כניסתו לתפקיד מיהר טראמפ לחתום על שורת צווים נשיאותיים, בהם הצו שאסר כניסה והגירה של אזרחים מכמה מדינות בעלות רוב מוסלמי לאחר שכינה את מדינתם כמדינות \"מועדות לטרור\". צווים אחרים נגעו להפחתת רגולציות על עסקים והגנת הסביבה, לצד קידום חקיקה של הורדת מיסים מסיבית. במדיניות חוץ קידם מדיניות בדלנית שאותה הגדיר \"אמריקה תחילה\": הוא פרש ממשא ומתן בשותפות הסחר הטראנס-פסיפית ומהסכם פריז העוסק בשינויי האקלים, הטיל מכסי יבוא שעוררו מלחמת סחר עם סין, והוציא את כוחות ארצות הברית ממלחמת האזרחים בסוריה. יחסו לישראל תואר כחיובי ביותר, בין השאר כשהכיר בירושלים כבירת ישראל ובריבונות ישראל ברמת הגולן, קידם את הסכמי אברהם לנורמליזציה ביחסים בין ישראל למספר מדינות ערביות, ונקט קו תקיף נגד איראן, בין היתר כשפרש מהסכם הגרעין עם איראן וכשהורה לחסל מספר בכירים בכוחותיה.\nטראמפ התמודד לקדנציה שנייה בבחירות לנשיאות 2020, אך הפסיד למועמד הדמוקרטי ג'ו ביידן. לפני הבחירות, במהלכן ואחריהן, עסקו טראמפ ורפובליקנים רבים אחרים בניסיון אגרסיבי וחסר תקדים להפוך את תוצאות הבחירות ולערער על הלגיטימיות שלהן בטענה להונאת בחירות נרחבת. עוד לפני הבחירות סירב טראמפ להתחייב כי יקבל את התוצאה אם יפסיד. הוא ותומכיו הפיצו תאוריות קונספירציה, ניסו להשפיע על תהליך ספירת הקולות במדינות מתנדנדות, להחרים מכונות הצבעה, להשפיע על פקידים בצבא ובמשרדי המשפטים וההגנה להתערב בבחירות, ולשבש את הליך ספירת האלקטורים בבירה. בסופו של דבר הסתערו תומכי טראמפ על הקפיטול. פעולות אלה תוארו על ידי גורמים רבים כניסיון הפיכה. חרף דחייה של טענותיו בבתי המשפט, טראמפ המשיך לטעון שהוא ניצח בבחירות ושכהונתו השנייה כנשיא נגנבה ממנו במרמה.\nטראמפ הוא הנשיא האמריקאי הראשון שנעצר, והוא הנשיא הראשון שנשפט הן בבית משפט מדינתי על זיוף מסמכים עסקיים, והן בבית משפט פדרלי על החזקת מסמכי מדינה מסווגים. ב-2 באוגוסט 2023 הוגש כתב אישום נגד טראמפ באשמת ניסיונות להטות את תוצאות הבחירות בשנת 2020. טראמפ הואשם בקשירת קשר להונאת ממשלת ארצות הברית, בהדחת עדים ובקשירת קשר נגד זכויות אזרח. ארבע מדינות, בהן ג'ורג'יה, ניו יורק, מקיימות הליכים פליליים נגד טרמאפ ועוזריו. מדינות אחרות, כמו קולורדו ומיין, קידמו פסיקות שאוסרות עליו מלרוץ לנשיאות בתחומן בגלל תרומתו לניסיון ההפיכה, אך בית המשפט העליון פסל את הפסיקה בטענה שרק בית הנבחרים יכול לפסול מועמד בשל טענות אלו. במאי 2024 הורשע טראמפ בבית משפט בניו יורק בזיוף מסמכי תאגיד על מנת להסוות דמי שתיקה ששילם לאישה עמה קיים יחסי מין מחוץ למסגרת נישואיו.\nב-2024 נבחר בבחירות המקדימות במפלגה הרפובליקנית להיות מועמד המפלגה בבחירות לנשיאות ארצות הברית 2024, בפעם השלישית. תחילה התמודד מולו מטעם המפלגה הדמוקרטית הנשיא המכהן ג'ו ביידן, שניצח אותו בבחירות 2020, אך בהמשך פרש מהמרוץ ובמקומו התמודדה מול טראמפ סגנית הנשיא קמלה האריס. בבחירות עצמן גבר על האריס ונבחר בשנית לכהן כנשיא ארצות הברית. טראמפ הוא הנשיא השני בהיסטוריה של ארצות הברית שנבחר לכהונה שנייה לא ברציפות, כשהראשון היה גרובר קליבלנד 132 שנים קודם לכן. גם במקרה של קליבלנד וגם במקרה של טראמפ, קדנציה נשיאותית אחת (בת ארבע שנים) של נשיא אחר היא שחצצה בין הכהונה הראשונה לזו השנייה.\nטראמפ נחשב לתומך נלהב של ישראל. כנשיא אמריקאי, הוביל קו פרו-ישראלי מובהק ותמך בישראל בקנה מידה היסטורי. מבין מהלכיו: הכרה בירושלים כבירת ישראל, הכרת הריבונות הישראלית ברמת הגולן, הובלת הסכמי אברהם. טראמפ מינה תומכי ישראל מובהקים, כדוגמת מייק פומפאו, קריסטי נואם, מרקו רוביו, אליס סטפניק ומייק האקבי למשרות בכירות בממשל. כמו כן, לאחר בחירתו לקדנציה שנייה וברקע מלחמת חרבות ברזל אפשר לישראל לרכוש חימושים שממשל ביידן נמנע מלספק.",
    "pageid": 132838
  },
  {
    "title": "דיוקנה הראשון של אדלה בלוך-באואר",
    "extract": "דיוקנה הראשון של אדלה בלוך-באואר (Adele Bloch-Bauer I, נודע גם בשם \"האישה בזהב\") הוא ציור מאת האמן האוסטרי גוסטב קלימט משנת 1907. הציור הוזמן על ידי בעלה, פרדיננד בלוך-באואר, נגזל ממנו בידי הנאצים, והוצג בארמון בלוודר בווינה, עד שבתחילת המאה ה-21 הושב, לאחר מאבק משפטי, למריה אלטמן, יורשת של בלוך-באואר, ונמכר לרון לאודר. מאז שנת 2006 הציור מוצג ב\"גלריה החדשה\" - הנויה גאלרי שבניו יורק.",
    "pageid": 996654
  },
  {
    "title": "דנה פרידר",
    "extract": "דנה פרידר (נולדה ב-19 בפברואר 1987) היא רקדנית, שחקנית, דוגמנית, זמרת ומנחת טלוויזיה ישראלית. זוכת שני פרסי טקס נבחרי הילדים בקטגוריית \"שחקנית השנה\" ב-2010 וב-2011.",
    "pageid": 512637
  },
  {
    "title": "הארי סטיילס",
    "extract": "הארי אדוארד סטיילס (באנגלית: Harry Edward Styles; נולד ב-1 בפברואר 1994) הוא זמר-יוצר, פזמונאי ושחקן אנגלי, המוכר בתור חבר לשעבר בלהקת הבנים ואן דיירקשן, וכיום זמר סולו. בתחילה היה חבר בלהקת \"וייט אסקימו\" (White Eskimo), בהולמס צ'אפל , עיירה בצ'שייר איסט . ב-2010 הוא נבחן בעונה השביעית של ריאליטי השירה, \"אקס פקטור\" הבריטי; לאחר שהודח כמבצע יחיד, חזר לתחרות עם עוד ארבעה מתמודדים אחרים, והם חברו יחד לקבוצה, שנקראה בהמשך להקת \"ואן דיירקשן\". להקתם גדלה והפכה לאחת מלהקות הבנים הכי מצליחות בכל הזמנים עד שנת 2016, שבה חברי הלהקה הודיעו שהם לוקחים הפסקה.\nסטיילס הוציא את אלבום הסולו הראשון שלו Harry Styles בהוצאת קולומביה רקורדס בשנת 2017. האלבום הגיע למקומות הראשונים בבריטניה ובארצות הברית, והפך לאחד מעשרת האלבומים הנמכרים ביותר בעולם באותה שנה. הסינגל המוביל שלה, \"Sign of the Times\", הגיע למקום הראשון במצעד הסינגלים הבריטי. סטיילס הוציא את האלבום השני שלו Fine Line בשנת 2019, והוא הגיע למקום הראשון במצעד בילבורד 200, דורג כנמכר ביותר בהיסטוריה בשבוע הראשון לצאתו עבור אמן גברי אנגלי, ובנוסף האלבום נכלל ברשימת \"500 האלבומים הגדולים בכל הזמנים\" של מגזין רולינג סטון לשנת 2020. הסינגל הרביעי מהאלבום, \"Watermelon Sugar\" הגיע למקום ראשון במצעד בילבורד הוט 100. אלבומו השלישי של סטיילס, Harry's House, זכה לשבחים רבים מצד מבקרים ומעריצים כאחד והסינגל המוביל מהאלבום, \"As It Was\", נחשב לאחד מהשירים המצליחים ביותר לשנת 2022 ושבר מספר שיאים שונים.[דרוש מקור]\nלאורך הקריירה שלו זכה סטיילס בפרסים כגון פרסי המוזיקה הבריטית, פרס המוזיקה האמריקאית, פרס המוזיקה של בילבורד, ופרס המוזיקה של ARIA ופרס גראמי. קריירת המשחק שלו החלה בתפקידו ב\"דנקרק\" (2017), ומאז שיחק גם ב\"נצחיים\", \"אל תדאגי יקירתי\" ו\"השוטר שלי\". סטיילס ידוע באופנה הראוותנית שלו, והוא הגבר הראשון שהופיע לבדו על שער המגזין \"ווג\" מאז ייסודו בשנת 1892.",
    "pageid": 1415503
  },
  {
    "title": "האשם ספי א-דין",
    "extract": "האשם סַפי א-דין (בערבית: هاشم صفي الدين, בתעתיק מדויק: האשם צפי אלדין; 3 במאי 1964 – 4 באוקטובר 2024) היה איש דת שיעי לבנוני, שהחליף את חסן נסראללה בתור מזכ\"ל חזבאללה בשבוע שלאחר חיסולו, ושימש כראש המועצה המבצעת של חזבאללה מאז 2001. א-דין הוכרז כמחבל עולמי שהוכרז באופן מיוחד על ידי מחלקת המדינה של ארצות הברית ובנוסף הוגדר כטרוריסט על ידי ערב הסעודית.",
    "pageid": 1843186
  },
  {
    "title": "הבחירות הכלליות בגרמניה 2025",
    "extract": "הבחירות הכלליות שבגרמניה לבחירת חברי הבונדסטאג ה-21 התקיימו ב-23 בפברואר 2025. בסיומן ניצחה המפלגה הנוצרית-דמוקרטית שרשמה גידול משמעותי בכוחה, וכמו גם מפלגת אלטרנטיבה לגרמניה שהכפילה ויותר את כוחה בבונדסטאג. המפסידה הגדולה הייתה המפלגה הסוציאל-דמוקרטית שאיבדה כשליש מכוחה ומפלגת הירוקים שנחלשה משמעותית. בשמאל הקיצון התחזקה גם מפלגת די לינקה, ובמרכז נמחקה המפלגה הדמוקרטית החופשית.\nשינוי יחסי הכוחות היה כדלקמן: האיחוד הנוצרי (הכולל את המפלגה הנוצרית-דמוקרטית ואת המפלגה הנוצרית-סוציאלית) שכוחו היה 26.7% מהפרלמנט היוצא, יחזיק ב33% מחברי הפרלמנט הנכנס. מפלגת אלטרנטיבה לגרמניה שחבריה מנו 10.5% בפרלמנט היוצא, תמנה 24% בפרלמנט הנכנס. המפלגה הסוציאל דמוקרטית שכוחה היה 28.2% בפרלמנט היוצא, תהיה רק 19.2% בפרלמנט הנכנס. מפלגת הירוקים שהייתה 16% בפרלמנט היוצא, תהיה 13.5% בנכנס, ואילו מפלגת די לינקה שהייתה 3.8% בפרלמנט היוצא, תהיה 10.2% בנכנס. שאר המפלגות לא הצליחו לעבור את אחוז החסימה.",
    "pageid": 2393598
  },
  {
    "title": "הטבח בפסטיבל נובה",
    "extract": "הטבח בפסטיבל נוֹבָה הוא טבח שאירע בפסטיבל מוזיקה ליד קיבוץ רעים כחלק ממתקפת הפתע על ישראל ב־7 באוקטובר 2023. במהלך הטבח 120 מחבלים מארגון הטרור חמאס פשטו על הפסטיבל, רצחו 364 אזרחים בשטח הפסטיבל ומחוצה לו, ופצעו מאות אחרים. מלבדם, נחטפו 44 אזרחים על ידי המחבלים לרצועת עזה, אחדים מהם שוחררו במסגרת עסקת החטופים ומבצע לשחרור חטופים, וחלקם נרצחו בשבי. ישנן ראיות לפשעי מין שביצעו המחבלים במהלך הטבח. זהו פיגוע הטרור הגדול ביותר בתולדות מדינת ישראל ומהגדולים בהיסטוריה האנושית.",
    "pageid": 2267073
  },
  {
    "title": "הנרייטה סאלד",
    "extract": "הנרִיֶיטה סאלְד (קרי: \"סוֹלד\"; בכתיב לועזי: Henrietta Szold;‏ 21 בדצמבר 1860, ח' בטבת תרכ\"א, בולטימור – 13 בפברואר 1945, א' באדר תש\"ה, ירושלים) הייתה פעילת ציבור, אשת חינוך ועורכת ספרותית, שהקדישה את חייה ופועלה לרעיון הציוני ולעם היהודי. פעלה רבות בתחומים שונים ומגוונים כגון סיוע לפליטים יהודים בארצות הברית, בתחומי החינוך וההוראה, העבודה הסוציאלית והבריאות, בהקמת ארגון \"הדסה\" ובהובלת \"עליית הנוער\". ייסדה, מימנה וניהלה מוסדות וגופים שונים למען הילד והנוער בארץ ישראל. אחת הדמויות המרכזיות המזוהות עם פועלן הציבורי של נשים במאה ה-20.",
    "pageid": 25184
  },
  {
    "title": "חמאס",
    "extract": "חמאס (בערבית: حماس, ראשי תיבות של حركة المقاومة الاسلامية – בתעתיק מדויק: חרכת אלמקאומה אלאסלאמיה – \"תנועת ההתנגדות האסלאמית\"; פירוש המילה \"חמאס\": התלהבות, גבורה, קנאות) הוא תנועה פלסטינית לאומנית ואסלאמיסטית-סונית מיליטנטית ברצועת עזה, יהודה ושומרון המוקדשת להקמת מדינה אסלאמית עצמאית בשטחי ארץ ישראל. חמאס, שנוסד בכתנועה חברתית-דתית ב-1987, התנגד לגישה החילונית של הארגון לשחרור פלסטין (אש\"ף) לסכסוך הישראלי-פלסטיני. הארגון מתנגד לוותר על חלק כלשהו של פלסטין ובכלל זה לתוכניות שתי מדינות לשני עמים. הוא אימץ שימוש באלימות לרבות פעולות טרור, פעולות גרילה, מלחמת אזרחים, ומלחמה, והוא מואשם גם בביצוע פשעי מלחמה, דיכוי אלים של פלסטינים ושימוש בהם כמגן אנושי.\nמטרת הארגון על פי אמנת חמאס היא הקמת מדינה פלסטינית אסלאמית תאוקרטית בשטחי ארץ ישראל, \"מהנהר עד לים\", הכוללים את שטחי מדינת ישראל כולל יהודה, שומרון וחבל עזה, תחת המוטו: \"אללה הוא תכליתה, הנביא הוא דמות המופת שלה, הקוראן הוא החוקה שלה, מלחמת הקודש היא דרכה, והמוות למען אללה הוא הנעלה במשאלותיה\".\nתנועת חמאס הוגדרה כארגון טרור על ידי מדינות מערביות רבות ובהן ישראל, ארצות הברית, הממלכה המאוחדת, האיחוד האירופי, קנדה, אוסטרליה, ירדן, יפן, נורווגיה, איסלנד ופרגוואי. מנגד, היא מוגדרת כתנועה פוליטית לגיטימית על ידי איראן, רוסיה, טורקיה, סין ורוב מדינות ערב. תנועת חמאש שהוקמה במקור כארגון חברתי־דתי סוני, פנתה במהרה לטרור. מאז 2007 השתלט על רצועת עזה הפכה חמאס מארגון טרור ו\"שחקן לא-מדינתי\" (גוף שיש לו השפעה פוליטית וכלכלית לאומית ובין לאומית) לשחקן חצי־מדינתי השולט על שטח ואוכלוסייה ברצועת עזה, ובעל אחריות פוליטית ומדינית הדומה לזו של \"שחקן מדינתי\". שלטון החמאס בעזה תואם לקריטריונים הקבועים בדין הבין־לאומי של מדינה ריבונית, ואף נחשב שלטון מרכזי המספק שירותים לתושבי העיר, ומצד שני הוא אינו מזדהה כמדינה ואינו נוטל לעצמו את המעמד ואת האחריות המשפטית הנובעים מסטטוס זה.\nעל פי הצהרות פומביות, תנועת חמאס מחולקת לשלוש זרועות:\n\nזרוע פוליטית-מדינית.\nזרוע צבאית המכונה \"גדודי עז א-דין אל-קסאם\" שהיא וה\"מוראביטון\" נאבקות בישראל באמצעות ביצוע פעולות טרור, פעולות גרילה נגד צה\"ל ואף פעולות מלחמתיות בנסיון להשתלט על שטחי ישראל.\nזרוע אזרחית (\"דעוה\"), הפועלת לרווחת הציבור הרחב, בהפעלת מרפאות, מתן צדקה, חלוקת מזון, הקמת בתי ספר ובהשפעת פעילות הרווחה מגייסת תומכים לחמאס.\nבפועל, כל הזרועות משמשות במישרין או בעקיפין לאותן מטרות, שהוגדרו באמנת חמאס, ובראשן חיסול מדינת ישראל והקמת מדינה איסלמית במקומה.\nעד האינתיפדה הראשונה תפקד הארגון כארגון חברתי. בתקופת האינתיפדה הראשונה, הובילה חמאס פיגועי טרור רבים בהם נרצחו עשרות ישראלים. פעילות זו כללה פיגועי דקירה, ירי, דריסה וחטיפת חיילים ואזרחים. ב-1993, בתקופת הסכמי אוסלו החל הארגון לקדם פיגועי התאבדות פיגועי ההתאבדות, שהסלים בשנת 1996 לאחר חיסול מנהיג הארגון יחיא עיאש. בתקופת האינתיפאדה השנייה הובילה חמאס את הטרור הפלסטיני ובפרט את גל פיגועי התאבדות כנגד אזרחי ישראל. חמאס צברה פופולריות ביהודה ושומרון אך עיקר כוחה היה ברצועת עזה, שם אף על פי שנהרגו רוב מנהיגיה (אחמד יאסין, סלאח שחאדה, איבראהים מקאדמה, עדנאן אל-ע'ול ועבד אל-עזיז א-רנתיסי), חמאס שמרה על כוחה, ואף התחזקה אל מול אוזלת ידם של מנגנוני הביטחון של הרשות הפלסטינית וגם מול מאמצי ישראל למגר את הארגון.\nבינואר 2006 זכתה רשימת \"הרפורמה והשינוי\" של חמאס ברוב בבחירות למועצה המחוקקת הפלסטינית, הפרלמנט של הרשות הפלסטינית. ראש הסיעה, אסמאעיל הנייה, מונה כראש ממשלת הרשות הפלסטינית. אולם עם פרוץ עימות חמאס-פת\"ח ברצועת עזה, פוזרה הממשלה וחמאס הוצא מחוץ לחוק על ידי ראש הרשות, מחמוד עבאס. העימות הסתיים ב-14 ביוני 2007, אז השתלטה חמאס על רצועת עזה, תוך הריגת פעילי פת\"ח. מאז שולטת חמאס ברצועה תחת הנהגתו של יחיא סנוואר משנת 2017. סנוואר כפוף לאסמאעיל הנייה, (שחוסל מאז) העומד בראש הזרוע המדינית של חמאס ששוכנת בקטר, ולמחמוד א-זהאר, שאחראי על קשרי החוץ של הארגון בעזה. לאחר חתימת הסכם הפיוס בין פת\"ח לחמאס בקהיר באפריל 2011 אמר משעל כי חמאס תקבע את אופי המאבק נגד ישראל, כולל השימוש באלימות ובטרור, בתיאום עם פת\"ח. באוקטובר 2011 בעסקת שליט הגיעה תנועת חמאס להסכם עם ישראל על שחרורם מהכלא הישראלי של 1,027 אסירים פלסטינים, בהם 280 רוצחים שנשפטו למאסר עולם, בתמורה לשחרורו של החייל החטוף גלעד שליט. ב-2014 נחתם הסכם פיוס נוסף בין חמאס לפת\"ח והוקמה ממשלת מעבר בתמיכת שני הארגונים. נכון לשנת 2025, טרם מומש בפועל הפיוס בין התנועות.\nלאחר ההשתלטות על רצועת עזה, ארגון חמאס חיזק את היכולות הצבאיות שלו. התעצמות זו התרחשה במספר רב של מישורים - היקף הכוחות הלוחמים, מגוון הכוחות (יבשה, ים, אוויר, כוחות קומנדו, מנהרות וכו'), הרמה הצבאית של הלוחמים, מגוון אמצעי הנשק שהפעילו, רמת הפיקוד והשליטה, יכולות קשר מוצפן, יכולות איסוף מודיעין על ישראל, הסוואה והונאה מול ארגוני המודיעין של ישראל ושל מדינות אחרות. התחזקות זו קיימת כבר משנת 2009 והתרחשה חרף מספר מבצעים צבאיים שקיים צה\"ל נגד הארגון. עד 2014, במבצע צוק איתן, הפעיל חמאס כבר שש חטיבות צבאיות. ב-2018 חוקרים דיווחו כי כוחו הצבאי של חמאס כולל כ-16 אלף לוחמים ועוד כ-16 אלף נוספים שפועלים במנגוני בטחון וחלקם מסופחים לצבא בשעות חירום. לפי החוקרים חאמס משקיע מאמץ בפיתוח רקטות וטילים, כוח אוורי וימי, חפירת מנהרות התקפיות מתחת לגבול הרצועה, מערך מנהרות הברחה למצרים, וחפירת מנהרות פיקוד ושליטה שנועדו לאפשר לקיים עימות צבאי ממושך עם ישראל. ההתמחות הצבאית כללה מלבד כוח צבאי רגלי, גם הפעלת מזל\"טים, מל\"טים ורחפנים, כוח ימי, כוח המתמחה בירי תלול מסלול, כוח הגנה אווירית וכוח הברחות.\nב-2013, הקימו יחיא סנואר, וראשי הזרוע הצבאית מוחמד דף ומרואן עיסא, את נוח'בה - יחידת העילית של גדודי עז א־דין אל־קסאם שהלוחמים בה מתאמנים באינטנסיביות והם מצוידים באמצעי לחימה מתקדמים ומדויקים. עד 2016 היא כללה כבר כ־5,000 מחבלים. מטרת היחידה היא בעיקר לבצע תקיפות בשטח ישראל. בשנת 2018 הערכה היתה כי מטרת היחידה הוא בהסתערות על מוצבים וסיורים בניסיון לרצוח ולחטוף חיילים, או אזרחים כדי שישמשו קלפי מיקוח לשחרור אסירים ביטחוניים. לימים התברר כי כוח זה התאמן על תוכנית שאפתנית בהרבה של כיבוש חלק מישראל או כולה תוך מתקפה מתואמת ומשוכללת שכללה אלפי חיילים. מטרה זו הוסתרה במשך מספר שנים תוך הונאה של כוחות הבטחון של ישראל. חמאס השתמש בשיטות של הסתרה והטעיה כדי \"להרדים\" את גופי המודיעין של ישראל ושל מדינות נוספות, וכן מקבלי החלטות בדרג הצבאי והמדיני וחוקרים. הונאה זו דומה במספר היבטים להונאה שנקטו המצרים לפני מלחמת יום כיפור. חמאס שתכנן מתקפה במשך כשנתיים לפחות, הצליח לעודד תפיסה לפיה הפך לפרגמטי יותר, ו\"תואם רשות פלסטינית\". קונספציה זו התפשטה בקרב אנשי צבא, מדינאים ומומחים, החל בראשי ממשלת ישראל ושרי הביטחון.\nבמקביל להתעצמות כוחו הצבאי, פיתח חמאס את כוחו המדיני. הוא הקים נציגויות ורקם קשרים עם מדינות ערב עם איראן, רוסיה וסין. איראן אף סיפקה לארגון נשק ואימונים צבאיים, וקטאר סיפקה לארגון כסף רב ואירחה את הנהגת חמאס המדינית. במקביל עמל הארגון על שיתופי פעולה ושכלול כוח ההסברה שלו בארגונים במדינות מחוץ למזרח התיכון כמו אירופה, צפון ודרום אמריקה, דרך מגוון ארגונים שונים, חלקם ארגוני קש, חלקם ארגונים פרו-פלסטינים, וחלקם ארגונים למטרות אחרות כמו ארגוני זכויות אדם, ארגוני עובדים ועוד.\nב-7 באוקטובר 2023 פתח חמאס בהובלת כוחות נוח'בה במתקפת פתע ומתקפה על יעדים צבאיים ואזרחיים בישראל – במסגרתה חדרו כ-3,000 מחבלים ליישובי עוטף עזה ולבסיסי צבא באוגדת עזה, כבשו שטח גדול למשך יומיים, טבחו בכ-1,200 ישראלים ואזרחים ממדינות אחרות, פצעו יותר מ-4,800, וחטפו יותר מ-240 אזרחים וחיילים לרצועת עזה. לפי העדויות, מעשי הרצח כללו התעללות, עינויים, אונס, עריפת ראשים והשחתת גופות של אזרחים, נשים, ילדים וקשישים. בעקבות המתקפה ישראל הכריזה על מלחמת חרבות ברזל, שבמסגרתה כבש צה\"ל חלקים גדולים מרצועת עזה במטרה להשמיד את יכולותיו הצבאיות של חמאס, להשיב את החטופים לישראל ולהסיר את האיום הביטחוני מרצועת עזה כלפי ישראל.",
    "pageid": 5125
  },
  {
    "title": "טל גלבוע",
    "extract": "טל גלבוע (נולדה ב-16 ביוני 1978) היא אקטיביסטית ישראלית למען שחרור בעלי חיים. נמנית עם מייסדי תנועת \"שחרור מוחלט\" (בשמה הקודם \"החזית לשחרור בעלי חיים\") ועמותת \"קירות שקופים\" ומשמשת כיועצת לראש הממשלה בנימין נתניהו לזכויות בעלי חיים. זוכת העונה השישית של תוכנית המציאות \"האח הגדול\".",
    "pageid": 1213549
  },
  {
    "title": "יאיר נתניהו",
    "extract": "יאיר נתניהו (נולד ב-26 ביולי 1991, ט\"ו באב ה'תשנ\"א) הוא בנם של בנימין ושרה נתניהו.",
    "pageid": 1507333
  },
  {
    "title": "יום המשפחה",
    "extract": "יום המשפחה, שנקרא בעבר \"יום האם\", הוא יום מודעות המצוין בישראל ובמדינות נוספות בעולם, ומתמקד בציון המשפחתיות בכלל, האימהות בפרט ומקומן בחברה.\nבהרבה ממדינות העולם מצוין יום האם ביום ראשון השני בחודש מאי. בישראל מצוין יום המשפחה בחורף, בל' בשבט, יום פטירתה של הנרייטה סאלד שהקימה את ההסתדרות הציונית הדסה, ארגון הנשים הציוניות, וכונתה \"אם הילדים\".",
    "pageid": 158349
  },
  {
    "title": "יופי מסוכן (סרט, 2024)",
    "extract": "יופי מסוכן (באנגלית: The Substance, בתרגום חופשי לעברית: החומר) הוא סרט אימה-סאטירי משנת 2024, אשר נכתב ובוים על ידי קוראלי פארז'ה שגם הייתה שותפה בהפקה. בסרט מככבים דמי מור, מרגרט קוואלי ודניס קווייד. הסרט הוא קופרודוקציה בינלאומית בין הממלכה המאוחדת לצרפת. עלילת הסרט עוקבת אחר ידוענית דועכת (מור) שמחליטה להשתמש בסם בשוק השחור, חומר משכפל תאים שיוצר באופן זמני גרסה צעירה וטובה יותר של עצמה (קוואלי). עם זאת, הסם גורם לתופעות לוואי בלתי צפויות.\nהסרט הוקרן בבכורה עולמית ב-19 במאי 2024 בפסטיבל קאן ה-77, שם זכה בפרס התסריט הטוב ביותר. הסרט עלה לאקרנים בבריטניה ובארצות הברית ב-20 בספטמבר 2024 בשירות Mubi, והוא עתיד לעלות לאקרנים בצרפת תחת Metropolitan Filmexport ב-6 בנובמבר 2024. בישראל הסרט הוקרן בבכורה ב-2 בנובמבר 2024 בפסטיבל הבינלאומי לקולנוע גאה. גרסת הסרט שהופץ בישראל קצרה ב-7 דקות מהמקור, וחסרים בה קטעים מהמערכה האחרונה של הסרט.",
    "pageid": 2378691
  },
  {
    "title": "יחסי מין",
    "extract": "יחסי מין (מלעז: סקס) הם פעילות מינית בין שני אנשים. משמעותו הצרה של המונח היא הזדווגות, אך הגדרות רחבות יותר מתייחסות לכל מגע מיני פיזי בין אנשים הכולל את איבר המין של לפחות אדם אחד.\nבדרך־כלל, המושג יחסי מין מתייחס למִשגל, כלומר לחדירה של הפין הגברי אל הפות הנקבי. פעילות מינית זו היא הפעילות המינית השכיחה ביותר בין בני זוג הטרוסקסואלים. עם זאת, יש המתייחסים למושג יחסי מין באופן רחב יותר כך שיכלול גם יחסי מין בין בני זוג מאותו המין וממין שונה, וגם יחסי מין המלווים בחדירה (וגינאלי או אנאלי) וגם יחסי מין ללא חדירה, כמו אוננות הדדית, ויחסי מין אוראליים.\nיחסי אישות, הוא כינוי ליחסי מין, לרוב בהקשרים הלכתיים או משפטיים.\nעל קיום יחסי מין יש מגבלות חוקיות ותרבותיות שונות: יש איסורים שונים על קיום יחסי מין בתוך קבוצת שארות (יחסים אלו מוגדרים כגילוי עריות), עם קטינים, ועם אדם שמקיים קשר קבוע עם בן/בת זוג אחר/ת או עם יותר משותף אחד, וישנן תרבויות האוסרות על קיום יחסי מין שלא במסגרת חיי נישואים. כאשר יחסי המין מתקיימים ללא הסכמת אחד הצדדים, הם מוגדרים כאונס, והדבר נחשב ברוב התרבויות כעבירה מוסרית וחוקית חמורה. בחברות רבות יש איסור על קיום יחסי מין עם בעלי חיים.\nלקיום יחסי מין ללא חשש מהיריון משתמשים באמצעי מניעה מסוגים שונים. הקונדום משמש גם להגנה מפני הידבקות במחלות מין המועברות בעת קיום יחסי מין.",
    "pageid": 5562
  },
  {
    "title": "ישראל כ\"ץ (הליכוד)",
    "extract": "ישראל כ\"ץ (נכתב גם כץ; נולד ב-21 בספטמבר 1955, ה' בתשרי ה'תשט\"ז) הוא פוליטיקאי ישראלי המכהן כשר הביטחון מטעם מפלגת הליכוד. כיהן כשר החוץ, שר האנרגיה, שר האוצר, שר התחבורה, שר החקלאות והשר לענייני מודיעין. כץ הוא חבר כנסת מטעם מפלגת הליכוד החל מ-1998.\n\n",
    "pageid": 28426
  },
  {
    "title": "כושי רימון",
    "extract": "שמעון רימון (המוכר בכינויו כושי רימון; 1939 – 5 בדצמבר 2023) היה בעל פונדק בבאר מנוחה שבערבה. הוא התפרסם כמי שהצליח להסתנן בשנת 1959, אל פטרה שבירדן, בעת ששרר מצב מלחמה בין ירדן לבין מדינת ישראל.",
    "pageid": 320552
  },
  {
    "title": "ליאנה עיון",
    "extract": "ליאנה עיון (נולדה ב-8 בדצמבר 1994) היא שחקנית, מדבבת, דוגמנית ומנחת טלוויזיה ישראלית.",
    "pageid": 1221427
  },
  {
    "title": "מבצע חומת מגן",
    "extract": "מִבְצָע חוֹמַת מָגֵן (29 במרץ 2002 – 10 במאי 2002) היה מבצע רחב היקף של צה\"ל ושירות הביטחון הכללי בשטחי יהודה ושומרון, שהתרחש בעקבות רצף פיגועים קטלניים כמעט מדי יום, ששיאם הפיגוע במלון פארק בנתניה, בו נרצחו 30 אזרחים ישראלים בעת ליל הסדר. מטרתו העיקרית הייתה לפגוע בתשתיות הטרור הפלסטיני ולעצור את גל הפיגועים, שהתעצם במסגרת האינתיפאדה השנייה. בפועל, הצליח צה\"ל להגיע להישג חסר תקדים, שבסופו מיגר את הטרור באופן משמעותי, והרס את רוב התשתית הארגונית של הרשות הפלסטינית וארגון החמאס ביו\"ש. המבצע היה נקודת המפנה באינתיפאדה השנייה, נקודה שלאחריה פחתו מאוד פיגועי הטרור, כמו גם מספר האבדות בישראל.[דרוש מקור]\nמבצע זה היה המבצע הצבאי הגדול ביותר מאז מלחמת לבנון הראשונה, ובמסגרתו הופעלו 5 אוגדות במקביל, וגויסו 20,000 חיילי מילואים. במהלך המבצע השתלט צה\"ל על כל העיירות והערים הפלסטיניות ביהודה ושומרון (למעט אזור חברון), אך פעילות מקבילה לא הופעלה ברצועת עזה.\nהשם \"חומת מגן\" נבחר על ידי אלוף-משנה גל הירש, על פי מילות פזמון השיר \"בין גבולות\", של המשורר חיים חפר.",
    "pageid": 11891
  },
  {
    "title": "מבצע סדר חדש",
    "extract": "מבצע סדר חדש היה מבצע צבאי שעיקרו תקיפה אווירית של מפקדת חזבאללה ברובע הדאחייה בביירות ב-27 בספטמבר 2024. במבצע התנקש חיל האוויר הישראלי במזכיר הכללי של חזבאללה, חסן נסראללה. בנוסף אליו נהרגו בכירים נוספים בהנהגת הארגון, לרבות מפקד החזית הדרומית, עלי כרכי. הפעולה בוצעה כחלק ממבצע חיצי הצפון בחזית הצפונית במלחמת חרבות ברזל. בתקיפה נעשה שימוש בפצצות מפצחות בונקרים כדי להרוס את המפקדה ששכנה מתחת לבנייני מגורים.",
    "pageid": 2380491
  },
  {
    "title": "מגרש הרוסים (סדרת טלוויזיה)",
    "extract": "מגרש הרוסים היא סדרת טלוויזיה ישראלית מסוגת דרמה תקופתית בדיונית. את הסדרה יצרו וביימו יבגני רומן ודימיטרי מלינסקי, והפיקה חברת אנדמול שיין ישראל. \nהסדרה תשודר החל מ-24 בפברואר 2025 בכאן 11. בסדרה משחקים בתפקידים הראשיים יעקב זדה-דניאל, אנטולי בליי ולנה פרייפלד.",
    "pageid": 2421860
  },
  {
    "title": "מדינות לפי אוכלוסייה, שטח, צפיפות, תמ\"ג ופיתוח אנושי",
    "extract": "זוהי רשימה של 247 מדינות העולם וטריטוריות עצמאיות, הניתנת למיון על פי אוכלוסיית המדינה, שטחה, צפיפות האוכלוסין לקילומטר רבוע, תמ\"ג (PPP, במיליוני דולרים), תמ\"ג לנפש ומדד הפיתוח האנושי (HDI). הרשימה כוללת מדינות עצמאיות (באותיות מודגשות) וטריטוריות מנוהלות עצמאית באופן מלא או חלקי (כגון הרשות הפלסטינית). נתוני אוכלוסייה ושטח מבוססים על אתר Worldometer, נתוני תמ\"ג על ספר העובדות העולמי של ה-CIA, ונתוני מדד הפיתוח האנושי לפי מינהל הפיתוח (UNDP) של האומות המאוחדות. הנתונים לא נמדדו באותה נקודת זמן, ולכן ייתכן כי הדיוק אינו מרבי.\nיבשת אנטארקטיקה אשר שטחה כ-14,200,000 קמ\"ר מופיעה בטבלה, על אף שלשום מדינה אין ריבונות עליה. באנטארקטיקה חיים באופן לא קבוע כ-1,000 אנשים ממדינות שונות.",
    "pageid": 541008
  },
  {
    "title": "מה הבעיה?",
    "extract": "מה הבעיה? היא סדרת נעורים שנוצרה ונכתבה על ידי ירון ארזי וליאור ירון עבור ערוץ זום ב-yes. הסדרה עוקבת אחרי עמליה, רותם וליבי, שלוש חברות הפותחות משרד לפתרון בעיות בבית ספרן.\nהפרק הראשון של העונה הראשונה עלה לשידור ב-24 בדצמבר 2023 והפרק האחרון ב-24 בינואר 2024. ב-25 בינואר באותה שנה בעקבות הצלחתה של העונה הראשונה, עמוד האינסטגרם של הערוץ פרסם כי הסדרה חודשה לעונה שנייה, זאת לאחר שתפסה תאוצה ברשתות החברתיות.",
    "pageid": 2299947
  },
  {
    "title": "מיגוניות המוות",
    "extract": "מיגוניות המוות הוא כינוי למיגוניות בצומת רעים, בצומת עלומים ובצומת בארי, בהן נרצחו ומהן נחטפו עשרות צעירים שברחו מהטבח בפסטיבל נובה ב-7 באוקטובר 2023.\n\n",
    "pageid": 2349957
  },
  {
    "title": "מעלות-תרשיחא",
    "extract": "מַעֲלוֹת-תַרשִׁיחָא (בערבית: معالوت ترشيحا) היא עיר מעורבת במחוז הצפון בישראל, קילומטרים ספורים מגבול ישראל-לבנון, 20 קילומטרים מזרחית לנהריה, 20 קילומטרים מערבית לצפת, 15 קילומטרים צפונית לכרמיאל. העיר שוכנת בגליל המערבי בגובה של כ-600 מטרים מעל פני הים. רוב של כ-64% מתושביה הם יהודים, לצד מיעוט משמעותי של כ-21% ערבים-מוסלמים וערבים-נוצרים.\nמעלות-תרשיחא הוכרזה כעיר בשנת 1995. ראש העירייה הנוכחי הוא מוטי בן דוד.",
    "pageid": 7751
  },
  {
    "title": "נאור שירי",
    "extract": "נאור שירי (נולד ב-1 במאי 1985, י' באייר ה'תשמ\"ה) הוא חבר הכנסת מטעם יש עתיד.\nבעבר היה חבר מועצת הוד השרון וסגן ראש העיר, יושב ראש דירקטוריון חברת אלומה מיסודה של הסוכנות היהודית, העוסקת בחינוך ובתרבות בעיר, וראש מטה השטח של מפלגת יש עתיד בראשות יאיר לפיד.",
    "pageid": 2069831
  },
  {
    "title": "סטיב ויטקוף",
    "extract": "סטיבן צ'ארלס \"סטיב\" ויטקוף (באנגלית: Steven Charles \"Steve\" Witkoff; נולד ב-15 במרץ 1957) הוא איל נדל\"ן, מיליארדר, משפטן ודיפלומט אמריקאי-יהודי. התמנה על-ידי נשיא ארצות הברית, דונלד טראמפ, לשליח המיוחד בממשלו למזרח התיכון.\nהוא נחשב למקורב לדונלד טראמפ, ואף נכח לצדו במגרש הגולף בספטמבר 2024 במהלך ניסיון ההתנקשות בטראמפ.",
    "pageid": 2394495
  },
  {
    "title": "עודד ליפשיץ (עיתונאי)",
    "extract": "עודד ליפשיץ (11 במאי 1940 – כנראה סוף נובמבר 2023) היה עיתונאי ישראלי ופעיל חברתי, ממייסדי קיבוץ ניר עוז במערב הנגב הצפוני. נחטף לרצועת עזה במהלך הטבח בניר עוז, במתקפת הפתע על ישראל ב-7 באוקטובר 2023, וכעבור כחודש נרצח בשבי הג'יהאד האסלאמי הפלסטיני.\nגופתו של ליפשיץ הובאה לישראל ב-20 בפברואר 2025, וזוהתה תוך זמן קצר, יותר משנה לאחר שנחטף ונרצח.",
    "pageid": 2271331
  },
  {
    "title": "על השחיטה",
    "extract": "עַל הַשְּׁחִיטָה הוא שיר מאת חיים נחמן ביאליק משנת 1903, שנכתב מיד לאחר פרעות קישינב.\n\n",
    "pageid": 1363340
  },
  {
    "title": "עמודו",
    "extract": "עמודו הוא משחק ילדים, המשוחק בקבוצה עם כדור.",
    "pageid": 24789
  },
  {
    "title": "עמית סגל",
    "extract": "עמית יצחק סגל (נולד בי\"ז בניסן ה'תשמ\"ב, 10 באפריל 1982) הוא עיתונאי, פובליציסט, ושדרן טלוויזיה. משמש כפרשן הפוליטי של חברת החדשות, מגיש את התוכנית \"פגוש את העיתונות\" יחד עם בן כספית, ובעל טור פוליטי בעיתון \"ידיעות אחרונות\". בעברו גם שדרן רדיו בגלי צה\"ל ובכאן ב.",
    "pageid": 210211
  },
  {
    "title": "עסקת שחרור החטופים ישראל–חמאס (2023)",
    "extract": "עסקת שחרור החטופים (המכונה גם: עסקת החטופים הראשונה) בין מדינת ישראל לארגון הטרור חמאס, במהלך מלחמת חרבות ברזל, התקיימה בין 24 בנובמבר 2023 לבין 1 בדצמבר באותה שנה, והושגה בתיווך קטר. ההסכם כלל הפוגה הדדית בלחימה ברצועת עזה במלחמת חרבות ברזל, שחרור אסירים ביטחוניים תמורת שחרור חטופים ישראלים וזרים, בעיקר נשים וילדים, והכנסת דלק וסיוע הומניטרי לרצועת עזה.\nבמסגרת ההסכם חמאס התחייב לשחרר 50 ישראלים שנחטפו לעזה במתקפת הפתע על ישראל, בתמורה לכל משוחרר התחייבה ישראל לשחרר שלושה אסירים ביטחוניים פלסטיניים. הצדדים התחייבו להפוגה של ארבעה ימים בלחימה ברצועת עזה, וישראל התחייבה לאפשר הכנסת סיוע הומניטרי ודלקים. הצדדים הסכימו שניתן יהיה להאריך את ההפוגה, בתמורה לשחרור חטופים נוספים, עד עשרה ימים ממועד סיום הפעימה הראשונה, כאשר אם תוצע עסקה נוספת תצטרך הממשלה לדון בה ולאשר אותה מחדש.\nביצוע ההסכם החל בהפוגה הדדית בלחימה ביום שישי 24 בנובמבר בשעה 7:00 בבוקר. הההסכם הוארך פעמיים ביומיים, בהם שוחררו 40 חטופים נוספים. בפועל ההפוגה בלחימה נמשכה שבע יממות ושוחררו במסגרתה 80 ישראלים תמורת שחרור 240 אסירים. בנוסף, שוחררו שלא במסגרת ההסכם, ישראלי אחד בעל אזרחות רוסית, ו-24 בעלי אזרחות זרה (23 תאילנדים ופיליפיני אחד) שנחטפו מישראל.\nמבצע קליטת החטופים נקרא בצה\"ל מבצע \"דלתות שמיים\".",
    "pageid": 2280575
  },
  {
    "title": "פרשת תרומה",
    "extract": "פרשת תְּרוּמָה היא פרשת השבוע השביעית בספר שמות. לפי החלוקה המקובלת לפרקים, היא מתחילה בפרק כ\"ה, פסוק א' ומסתיימת בפרק כ\"ז, פסוק י\"ט.\nהפרשה עוסקת בהוראות מפורטות שניתנו למשה רבנו לבניית המשכן וכליו והנחיות כיצד לבנותם בעזרת תרומותיהם של בני ישראל.\nפרשת תרומה נקראת בין התאריכים א' באדר-ח' באדר (בשנה מעוברת באדר א').",
    "pageid": 159524
  },
  {
    "title": "ראש המטה הכללי",
    "extract": "ראש המטה הכללי (או בקיצור: הרמטכ\"ל) הוא הדרג הפיקודי העליון בצבא הגנה לישראל, העומד בראש המטה הכללי של צה\"ל.\nראש המטה הכללי נתון למרות ממשלת ישראל וכפוף ישירות לשר הביטחון. הוא קצין בדרגת רב-אלוף (רא\"ל), הדרגה הגבוהה ביותר בצה\"ל.",
    "pageid": 2443
  },
  {
    "title": "רון ארד",
    "extract": "רון ארד (נולד ב-5 במאי 1958) היה נווט קרב בחיל האוויר הישראלי, שנפל בשבי ארגון \"אמל\" בלבנון ב-16 באוקטובר 1986 ונחשב כנעדר לאחר שאבדו עקבותיו ב-5 מאי 1988.\nבשנת 2016 הגיש אמ\"ן דו\"ח שהעריך שארד נפטר בשנים הראשונות שלאחר היעדרותו, אם כי לא כל גורמי המודיעין קיבלו את ההערכות האלו ועל פי הערכות אחרות נפטר בשלב מאוחר יותר.\nבין המסקנות האחרונות בעניין ארד, הן השערה כי במהלך מאי 1988, ארד בעצמו הצליח לברוח משוביו, אך כנראה נהרג במהלך הבריחה, ושרידיו עשויים להימצא ברדיוס של בין קילומטרים לעשרות קילומטרים מהמקום בו הוחזק בין ה-16 באוקטובר 1986, ועד כנראה במהלך הלילה בין 4 עד 5 במאי 1988 (כלומר בלבנון או בסוריה באזור הקרוב ללבנון). ההערכה האחרונה גם באה על כך שהתברר שצה\"ל ערך מבצע צבאי בין 4 ל-5 במאי 1988 במרחק של קילומטרים בודדים מהמקום שבו הוחזק בשבי רון ארד, מבלי שצה\"ל ידע שהוא מוחזק באזור.",
    "pageid": 2051
  },
  {
    "title": "רצח בני משפחת פוגל באיתמר",
    "extract": "רצח בני משפחת פוגל באיתמר הוא פיגוע דקירה וירי שהתרחש בליל שבת, ו' באדר ב' ה'תשע\"א (11 במרץ 2011). במהלך הפיגוע חדרו שני מחבלים פלסטינים מעוורתא להתנחלות איתמר הסמוכה, פרצו לבית משפחת פוגל, ורצחו בדקירות סכין ובירי את זוג ההורים, אהוד ורות, ושלושה מילדיהם, יואב, אלעד והדס.\nכחודש לאחר הפיגוע, נעצרו המחבלים חכים מאזן עוואד ואמג'ד מוחמד עוואד, בני 18 ו-19 קרובי משפחה. השניים הודו ברציחות ושחזרו את ביצוע הטבח. השניים מזוהים עם ארגון הטרור החזית העממית לשחרור פלסטין, אולם ככל הידוע ביצעו את הרצח ללא תיאום עם הארגון. בית המשפט הצבאי גזר על כל אחד מהם כ-130 שנות מאסר.",
    "pageid": 875481
  },
  {
    "title": "שירת הים",
    "extract": "שִירַת הַיָּם היא אחת מהשירות שבתורה, ומופיעה בספר שמות פרק ט\"ו. על פי המסופר בתורה, השירה נאמרה לאחר שים סוף נבקע לשניים, בני ישראל עברו בו והמצרים טבעו בו. שירת הים מסודרת בספר התורה בצורה מיוחדת של שירה: אריח על גבי לבנה.\nהשירה נאמרת מדי יום בתפילת שחרית בסופם של פסוקי דזמרא. מלבד זאת, היא נקראת בשביעי של פסח, וכן בסדר הקריאה הרגיל. בקרב עדות שונות יש מנהגים של אמירת השירה ברוב עם בליל שביעי של פסח, לרוב בחצות הלילה.",
    "pageid": 62683
  },
  {
    "title": "תנועת אל-מוג'אהדין הפלסטינית",
    "extract": "תנועת אל-מוג'אהדין הפלסטינית (בערבית: حركة المجاهدين الفلسطينية, בתעתיק לעברית: חרכת אל-מג'אהדין אל-פלסטיניה) היא אחד מפלגי הטרור הפלסטינים שהתפצלה מתנועת הפת\"ח, לצד הזרוע הצבאית שלה (כתאיב אל-מג'אהדין, בערבית: كتائب المجاهدين, בתרגום לעברית: גדודי לוחמי הקודש). קודם לכן ייצגה את כוחותיה חטיבה של גדודי חללי אל-אקצא, 'השהידים' וחטיבת ג'מאל אל-עמרי.\nב-21 בפברואר 2025 התברר שהארגון, יחד עם שלוחת טרור קטנה הככל הנראה קשורה אליו, שמכונה \"אדוני השממה\"-  הם גם אלו שחטפו, וגם רצחו את שירי, כפיר ואריאל ביבס. הם נחטפו במהלך טבח שבעה באוקטובר 2023, ועל פי ההערכות הילדים נרצחו בנובמבר 2023, כחודש לאחר חטיפתם.\n\n",
    "pageid": 2356253
  },
  {
    "title": "אביב גפן",
    "extract": "אביב ברוך גפן (נולד ב־10 במאי 1973) הוא זמר־יוצר, מוזיקאי, מלחין, פזמונאי, תסריטאי, מפיק מוזיקלי ישראלי וסופר. מוביל את הרכב הרוק \"התעויוט\" ושותף בצמד \"בלאקפילד\" עם סטיבן וילסון.\nגפן הוא מוזיקאי פעיל מאז שנות ה־90 ויצירותיו, מראשית דרכו, עסקו במחאה ובסוגיות אוניברסליות כמו אהבה, שלום, מוות, דת וצבא; וגם בנושאים שנויים במחלוקת כמו התאבדות, סמים וסרבנות.\nבמאי 2024 קיבל גפן תואר דוקטור לשם כבוד מטעם אוניברסיטת בר-אילן.",
    "pageid": 156360
  },
  {
    "title": "אביב הברון",
    "extract": "אביב הברון (נולד ב-1959) הוא עיתונאי ישראלי. כתב וערך בכלי תקשורת רבים, הוא חשף את \"פרשת נערות הליווי\", פרסם את הספר \"הירוקים\" על קבוצת הכדורגל מכבי חיפה, ומשמש כעורך \"המוסף לשבת\" של \"ידיעות אחרונות\".",
    "pageid": 907757
  },
  {
    "title": "אייל זמיר",
    "extract": "אייל זמיר (נולד ב-26 בינואר 1966, ה' בשבט, ה'תשכ\"ו) הוא קצין צה\"ל בדרגת אלוף, המיועד לתפקיד הרמטכ\"ל. בתפקידו האחרון כיהן כמנכ\"ל משרד הביטחון. טרם שחרורו מצה\"ל שימש כסגן הרמטכ\"ל וקודם לכן מילא שורה של תפקידים בכירים ובהם מפקד פיקוד דרום, המזכיר הצבאי של ראש הממשלה, מפקד עוצבת געש, מפקד עוצבת עמוד האש, מפקד קורס מפקדי פלוגות ומפקדי גדודים ומפקד חטיבה 7.\n\n",
    "pageid": 679714
  },
  {
    "title": "אירוויזיון 2025",
    "extract": "תחרות הזמר של האירוויזיון לשנת 2025 (באנגלית: Eurovision Song Contest 2025; בצרפתית: Concours Eurovision de la chanson 2025) תהיה המהדורה ה-69 של התחרות בהפקת איגוד השידור האירופי אשר עתידה להתקיים בשווייץ, המדינה הזוכה של אירוויזיון 2024.",
    "pageid": 2329909
  },
  {
    "title": "אסף חממי",
    "extract": "אסף חממי (2 בדצמבר 1982 – 7 באוקטובר 2023) היה קצין בצה\"ל בדרגת אלוף-משנה, ששימש מפקד חטיבת קטיף (דרומית) באוגדת עזה. קודם לכן שימש מפקד חטיבת הנגב, מפקד בא\"ח עוז, מפקד גדוד צבר ומפקד יחידת רימון. נהרג בטבח שבעה באוקטובר, וגופתו נחטפה לעזה.",
    "pageid": 1820050
  },
  {
    "title": "בוב דילן",
    "extract": "רוברט \"בוב\" דילן (באנגלית: Robert \"Bob\" Dylan; נולד ב-24 במאי 1941) הוא זמר-יוצר ואמן יהודי-אמריקאי הנחשב לאחד מגדולי הכותבים במוזיקה הפופולרית האמריקאית. דילן, האמן הראשון מעולם המוזיקה שזכה בפרס נובל, כאשר זכה בפרס נובל לספרות לשנת 2016.\nדילן פרץ בשנות ה-60 של המאה ה-20. התנועה לזכויות האזרח אימצה את שירו \"Blowin' in the Wind\" כהמנון חצי רשמי, ומיליוני צעירים הזדהו עם שירו \"The Times They Are A-Changin'\", בתקופה שאירעו שינויים חברתיים מהותיים בארצות הברית. עם זאת, גם כיום ניכרת השפעתו הרבה של דילן על עולם המוזיקה הפופולרית ועל מוזיקאים רבים.\nדילן נחשב כמי שמתח את גבולות המוזיקה הפופולרית מעבר לנושאים המוכרים של \"הוא והיא\" אל תחומי הפוליטיקה, הפילוסופיה ועוד. הליריקה בשיריו מאופיינת בכפלי משמעויות ובמשחקי מילים רבים. דילן חידש בשיריו את המסגרות המוכרות של המוזיקה האמריקאית ושאב ממקורות הפולק, הקאנטרי, הבלוז, הרוק ואף הג'אז, הסווינג ומוזיקת ברודוויי.\nמגזין \"רולינג סטון\" דירג את דילן במקום השני ברשימת 100 האמנים הגדולים בכל הזמנים.\nדילן הוא גם צייר, וציוריו הוצגו בתערוכות רבות.",
    "pageid": 37608
  },
  {
    "title": "בנימין זאב הרצל",
    "extract": "בנימין זאב תאודור הרצל (בגרמנית: Theodor Herzl, בהונגרית: Herzl Tivadar; י' באייר ה'תר\"ך, 2 במאי 1860 – כ' בתמוז ה'תרס\"ד, 3 ביולי 1904) היה מדינאי שפיתח, גיבש וארגן באופן משמעותי את רעיון הציונות המדינית. ביוזמתו כונס הקונגרס הציוני הראשון באוגוסט 1897, והצלחת הקונגרס וכינוסו באופן מתמיד הביאו את הציונות לתפקד כתנועה לאומית-מדינית ממוסדת, הן ברחבי העולם היהודי בתפוצות והן בקרב יהודי ארץ-ישראל. לפיכך, מכונה הרצל \"חוזה המדינה\".\nלפני שהחל במפעלו הציוני (בשלהי 1894), היה הרצל משפטן, סופר, מחזאי ועיתונאי.\nחלק מרכזי בפועלו הציוני של הרצל עד מותו (בקיץ 1904), היה בתחום הדיפלומטיה. במסגרת מסעותיו ברחבי היבשת, הביא את בשורת הציונות ליהדות אירופה, והצלחתו הייתה בעיקר במזרחה. על אף כישלונותיו הדיפלומטיים, הוא הצליח ביעדו להפוך את השאלה היהודית לנושא ציבורי, ובכך תרם לגיבוש פרהסיה יהודית לאומית, שקיבלה ביטוי במוסדות ציוניים שהוקמו עוד בימיו: הקונגרס (כגרעין של פרלמנט ממלכתי), קק\"ל (כמכשיר ליצירת תשתית לחיים יהודיים בקנה מידה נרחב), אוצר התיישבות היהודים (כמכשיר פיננסי בלעדיו אין אפשרות לקדם שום יוזמה) וכדומה, כל אלו היו מסד להקמת מדינת ישראל.",
    "pageid": 336
  },
  {
    "title": "ברכת זוכר הברית",
    "extract": "ברכת זוכר הברית היא אחת מברכות הראייה שתיקנו חז\"ל ויש לאומרה בשעה שנראית הקשת בענן. הברכה מזכירה את ברית הקשת שבה נשבע אלוהים לא להחריב שוב את העולם במבול.\n\nבתלמוד הובא שהאמורא רבי יהושע בן לוי אמר שהרואה את הקשת בענן צריך ליפול על פניו, כיוון שמראה כבוד האל מתואר בחזון המרכבה של יחזקאל כקשת בענן, אך חכמים אחרים התנגדו לכך, שכן נראה כסוגד לקשת.",
    "pageid": 1497058
  },
  {
    "title": "ג'קסון הינקל",
    "extract": "ג'קסון הינקל (באנגלית: Jackson Hinkle; נולד ב-11 בספטמבר 1999) הוא פרשן פוליטי ומשפיען אמריקאי, מנחה את התוכנית האקטואליה \"The Dive\". הוא גם הופיע בערוצי חדשות ברשתות הכבלים האמריקאים, כמו Tucker Carlson Tonight  ו-One America News Network, ובתקשורת הממלכתית הרוסית, כמו ערוץ RT.\nמבחינה פוליטית, הינקל מוגדר כשמרן, MAGA, \"קומוניסט\", איש ימין רדיקלי ואנטי-ציוני. נכון לנובמבר 2023, הוא אחד המשתמשים הוויראליים ביותר באתר המדיה החברתית \"X\" (טוויטר), ונחשב למפיץ הפייק ניוז הוויראלי ביותר ברשת זו. הוא נחסם מוואטסאפ, יוטיוב, אינסטגרם, ו-Twitch, עקב הפצת מידע שגוי ומטעה.",
    "pageid": 2285246
  },
  {
    "title": "גרמניה",
    "extract": "גֶּרְמַנְיָה (בגרמנית: Deutschland – דוֹיִטְשׁלַנד) היא ארץ במרכז אירופה, כיום מדינה בשם הרפובליקה הפדרלית של גרמניה (בגרמנית: Bundesrepublik Deutschland – בּוּנדֶס־רֶפּוּבְּלִיק דוֹיִטְשׁלַנד), הנמנית עם המדינות המתועשות החזקות בתבל וחברה באיחוד האירופי. בצפונה גובלת גרמניה בים הצפוני, בדנמרק, ובים הבלטי; במזרחה בפולין ובצ'כיה; בדרומה באוסטריה ובשווייץ ובמערבה היא גובלת בצרפת, בלוקסמבורג, בבלגיה ובהולנד. נהרות הריין, האלבה והדנובה חוצים את שטחה, דבר שהקנה לה לאורך ההיסטוריה מעמד של מרכז כלכלי, מסחרי ותרבותי ביבשת כולה.\nגרמניה היא כיום איחוד פדרלי הכולל שש-עשרה מדינות (Bundesländer, הגייה [ˈbʊndəsˌlɛndɐ]). היא לא התקיימה כמדינת לאום מאוחדת עד 1871, אף שהתרבות והשפה הגרמנית עתיקות הרבה יותר. במשך כמעט אלף שנה, עד 1806, הייתה גרמניה בבחינת מקבץ מדינות אוטונומיות למדי, במסגרת האימפריה הרומית הקדושה. בין 1815 ל-1867 התאגדו המדינות הגרמניות בקונפדרציה רופפת. תחת אוטו פון ביסמרק אוחדו אותן מדינות ב-1871 לקיסרות גרמנית מאוחדת, שהפכה באחת לכוח החזק ביותר באירופה. המדינה תועשה במהרה ורשמה זינוק כלכלי עצום, אולם ניסיונותיה להשיג מעמד של מעצמה אירופית מן הדרג הראשון הגיעו לקיצם עם תבוסתה במלחמת העולם הראשונה.\nהסנקציות והקנסות שספגה גרמניה ממדינות ההסכמה לאחר המלחמה וכן קשייה הכלכליים החמורים של רפובליקת ויימאר, יחד עם ייאוש מתבוסת המלחמה, הובילו במידה רבה לעלייתם לשלטון של אדולף היטלר והמפלגה הנאצית, אשר סחפו בסופו של דבר את מדינתם ואת שאר העולם למלחמת העולם השנייה. במהלך מלחמה זו, חוללה גרמניה תחת השלטון הנאצי את השואה – רצח עם ייחודי בתולדות העמים – שבמהלכה נרצחו באופן שיטתי כשישה מיליון יהודים בשל יהדותם, ממניעים אידאולוגיים-אנטישמיים. כמו כן, במהלך המלחמה, נרצחו בידי הנאצים כחמישה מיליון בני עמים נוספים.\nגרמניה הובסה בשנית ונכבשה על ידי בעלות הברית, ואולם לנוכח המלחמה הקרה פוצלה המדינה למערב גרמניה (הרפובליקה הפדרלית של גרמניה), בעלת משטר דמוקרטי מערבי וכלכלת שוק קפיטליסטית, ולמזרח גרמניה (הרפובליקה הדמוקרטית הגרמנית), מדינת לוויין בעלת משטר קומוניסטי, בפועל בחסות ברית המועצות. בנפול הקומוניזם והגוש המזרחי, התאחדו שתי הגרמניות תחת הרפובליקה הפדרלית בשנת 1990. השוני בין מזרח ומערב וצמיחה כלכלית איטית מוסיפים להקשות על המדינה.\nכחברת ארגון המדינות המתועשות (G7), כלכלתה של גרמניה היא הרביעית בגודלה בעולם, והיא ידועה בתעשיות הברזל, הפלדה, המיכון והרכב שלה. גרמניה היא עמוד תווך מרכזי של האיחוד האירופי, לצד צרפת, בהיותה אחת ממייסדות הארגון ובפרט כחברה בעלת האוכלוסייה והכלכלה הגדולה ביותר באיחוד. המדינה חברה גם באומות המאוחדות ובברית נאט\"ו.",
    "pageid": 482
  },
  {
    "title": "דוד בן-גוריון",
    "extract": "דָּוִד בֶּן־גּוּרְיוֹן (גְּרין; ‏‏Ⓘ‏; 16 באוקטובר 1886, י\"ז בתשרי תרמ\"ז – 1 בדצמבר 1973, ו' בכסלו תשל\"ד) היה מדינאי ישראלי וראש הממשלה הראשון של מדינת ישראל.\nבן־גוריון היה איש העלייה השנייה, ממנהיגי תנועת העבודה, חבר במפלגות פועלי ציון ואחדות העבודה, מזכירה הכללי השני של ההסתדרות הכללית של העובדים בארץ ישראל ומנהיגה הראשון של מפא\"י.\nבתפקידיו כיושב ראש הנהלת הסוכנות היהודית ויושב ראש ההנהלה הציונית, עמד בראש הנהגת היישוב העברי בארץ ישראל בתקופת המנדט הבריטי, ובתפקידו כיושב ראש מנהלת העם מילא תפקיד מרכזי בניסוח מגילת העצמאות, היה הראשון לחתום עליה והכריז ב־14 במאי 1948 על הקמת מדינת ישראל. עם הקמת המדינה החל לפעול למען הממלכתיות, ובזמן מלחמת העצמאות החליט על פירוק המחתרות, וחתם על הפקודה להקמת צה\"ל. על מנת לקיים צבא ממלכתי אחד, הורה על הפגזת האונייה אלטלנה ועל פירוק מטה הפלמ\"ח.\nהוא הנהיג את מדינת ישראל כראש הממשלה וכשר הביטחון במשך עשור וחצי עד 1963 (מלבד פסק זמן בן כשנתיים, בשנים 1953–1955). כראש הממשלה הראשון היה אחראי במידה רבה על עיצוב דמותה הדמוקרטית של ישראל, על אופי יחסי הגומלין בין מגזרים שונים בחברה הישראלית, ועל עיצוב מנגנוני הביצוע של רבים ממשרדי הממשלה. במהלך כהונתו נחתם הסכם השילומים עם גרמניה המערבית, נערכה מלחמת סיני, הוקם הכור הגרעיני בדימונה, ונקלטו מאות אלפי עולים. לאחר התפטרותו מראשות הממשלה ופרישתו ממפא\"י, הקים ב־1965 את רשימת פועלי ישראל (רפ\"י). ב־1970 פרש מהחיים הפוליטיים. הוא נפטר בגיל 87 ונקבר לצד רעייתו פולה.",
    "pageid": 360
  },
  {
    "title": "הטבח בניר עוז",
    "extract": "הטבח בניר עוז בוצע על ידי ארגוני הטרור חמאס והג'יהאד האסלאמי בבוקר יום שבת, 7 באוקטובר 2023, שמחת תורה, כ\"ב בתשרי תשפ\"ד, בקיבוץ ניר עוז הסמוך לדרום רצועת עזה, כחלק ממתקפת הפתע על ישראל. בטבח נרצחו לפחות 40 מתושבי הקיבוץ, ונגרם הרס רב. עשרות מתושבי הקיבוץ נחטפו לרצועת עזה, וחלקם שוחררו בכמה סבבים באוקטובר ובעיקר בנובמבר 2023. ב־27 בדצמבר 2023 הכריז צה\"ל על מבצע עוז וניר במסגרת הלחימה ברצועת עזה במלחמת חרבות ברזל, שנועד להביא להריגתם ולמעצרם של המחבלים שהיו שותפים לטבח בניר עוז.\nבניגוד ליישובים אחרים שהותקפו באותו יום, המחבלים עזבו את ניר עוז עם עשרות חטופים לפני שהגיעו למקום כוחות צבא ומשטרה, ואלה נלחמו בהם בדרך לרצועת עזה.",
    "pageid": 2267376
  },
  {
    "title": "הצלב האדום",
    "extract": "הצלב האדום (בשמו המלא: תנועת הצלב האדום והסהר האדום הבין-לאומי; בצרפתית: Le Mouvement international de la Croix-Rouge et du Croissant-Rouge; באנגלית: International Red Cross and Red Crescent Movement) הוא תנועה בינלאומית שנוסדה באמצע המאה ה-19 במטרה להעניק סיוע רפואי לפצועי מלחמה והגנה על צוותים רפואיים באזורי מלחמה. לתנועה היה תפקיד מרכזי בפיתוח חוקי המלחמה המודרניים, וארגוני התנועה היו נוכחים כמעט בכל עימות צבאי מאז היווסדה. בשנת 1901 היה ז'אן אנרי דינאן, מייסד תנועת הצלב האדום, בין שלושת הזוכים הראשונים בפרס נובל לשלום.\nבמסגרת התנועה נוסדו ארגונים בעלי תפקידים שונים: הוועד הבין-לאומי של הצלב האדום הוא הארגון הותיק ביותר ומטרתו הגנה על חייהם ועל כבודם של קורבנות סכסוך מזוין באמצעות שמירה על עקרונות אמנת ג'נבה; הפדרציה הבין-לאומית של ארגוני הצלב האדום והסהר האדום הוקמה כמה עשרות שנים לאחר הוועד ומטרתה לתאם ולארגן שיתופי פעולה בין הארגונים המקומיים החברים בתנועת הצלב האדום ברחבי העולם. עשרות ארגונים לאומיים עצמאיים חברים בתנועת הצלב האדום והסהר האדום, וביניהם מגן דוד אדום הישראלי. \nמעל ל-16 מיליון מתנדבים פועלים כיום בענפיה השונים של תנועת הצלב האדום. המשרדים הראשיים של הצלב האדום נמצאים בז'נבה שבשווייץ. המשרדים הראשיים בישראל שוכנים בשכונת בית חנינא בירושלים.",
    "pageid": 9605
  },
  {
    "title": "השמחות",
    "extract": "השמחות היא להקה ישראלית שהקליטה שני אלבומים בשנים 1998–2001.",
    "pageid": 2331491
  },
  {
    "title": "וואטסאפ",
    "extract": "וואטסאפ (באנגלית: WhatsApp) הוא שירות חינמי להעברת מסרים מיידיים הכוללים טקסט, תמונות, מסמכים, קטעי וידאו וקול. השירות מאפשר גם שיחות קוליות ושיחות ווידאו. לשירות יש גם מאפיינים של רשת חברתית מקוונת, המאפשרת יצירת 'קהילות' ו'קבוצות' והעלאה של סטטוסים המוצגים באופן זמני.\nהיישום פותח על ידי חברת WhatsApp, שהוקמה ב-24 בפברואר 2009 על ידי יאן קום ושותפו בריאן אקטון ונמצא בבעלות חברת \"מטא\" שרכשה ב-2014 את החברה תמורת 19 מיליארד דולר במזומן ובמניות.\nהשם באנגלית הוא משחק מילים: \"?What's up\" ‏‏Ⓘ‏ משמעותו בעברית היא \"מה נשמע?\". השם \"WhatsApp\" הוא בעל צליל דומה, כאשר המילה App היא קיצור המילה \"Application\" (אפליקציה).\nהיישום של וואטסאפ זמין עבור מערכות ההפעלה לסלולריים: iOS (אייפון) ואנדרואיד. כמו כן ניתן לגשת ליישום ממחשב בעזרת אפליקציה ייעודית או הדפדפן.\nנכון לפברואר 2023, יש לוואטסאפ יותר מ-2.24 מיליארד משתמשים פעילים ברחבי העולם.",
    "pageid": 1244314
  },
  {
    "title": "חטיבת ביסלמ\"ח",
    "extract": "בית הספר למפקדי כיתות ומקצועות חיל הרגלים (חטיבה 828; או בקיצור: חטיבת ביסלמ\"ח) משמש כבית ספר להכשרת מקצועות החי\"ר בצה\"ל ובעיקר להכשרת מפקדי הכיתות של חטיבות החי\"ר השונות. בשגרה משמש בית הספר להכשרת מפקדי הכיתות וסמלי המחלקות של כל יחידות חיל הרגלים של צה\"ל, וכן להכשרת לוחמי חטיבות החי\"ר במקצועות המסייעים (נשק נ\"ט, ניהוג נגמ\"שים וכו'). בעיתות חירום משמש בית הספר כחטיבה וככוח מבצעי לחלוטין. החטיבה נמצאת תחת פיקוד ההכשרות והאימונים. החל משנת 2007 נקרא בית הספר על שמו של הרמטכ\"ל השישי צבי צור.",
    "pageid": 62146
  },
  {
    "title": "יהודה ושומרון",
    "extract": "המקום הנקרא בישראל יְהוּדָה וְשׁוֹמְרוֹן (בראשי תיבות: יו\"ש או איו\"ש), ומוכר גם בשם הַגָּדָה הַמַּעֲרָבִית (בערבית: الضِّفَّة الْغَرْبِيَّة, בתעתיק מדויק: אלצ'פה אלע'רביה, ובהגייה מקומית: אֶ־דַּפֶה אֶל־עַ'רְבִּיֶּה), הוא טריטוריה הנמצאת במזרח התיכון, שתחומה בין הקו הירוק (מצפון, מערב ודרום) לבין נהר הירדן וים המלח (ממזרח). שטחה הוא כ-5,860 קמ\"ר, מתוכם כ-70 קמ\"ר מהווים את מזרח ירושלים. מדינת ישראל שולטת בשטח יהודה ושומרון, אך לא סיפחה אותו אליה (חוץ מאת מזרח ירושלים), וחלקים ממנו נמצאים תחת שלטון אוטונומי של הרשות הפלסטינית.\nהטריטוריה של יהודה ושומרון בגבולותיה המוכרים כיום נוצרה עם שרטוט הקו הירוק בהסכמי שביתת הנשק בתום מלחמת העצמאות (שנת 1949), שקבעו כי שטחי יהודה ושומרון יהיו תחת שלטון ירדני, ואילו השטח שמעבר לקו יהיה לישראל. במהלך מלחמת ששת הימים כבשה ישראל את יהודה ושומרון מירדן, וסיפחה לשטחה את מזרח ירושלים. בעקבות הסכם אוסלו א' הוקמה הרשות הפלסטינית, שבהמשך קיבלה שליטה בחלקים נרחבים מיהודה ושומרון.\nמרבית תושבי יהודה ושומרון הם ערבים פלסטינים. גורמים שונים מעריכים את מספרם בין 2.5 ל-3 מיליון איש. ביהודה ושומרון גרים גם יהודים ישראלים, ולפי הלשכה המרכזית לסטטיסטיקה מספרם ב-2023 עמד על 468 אלף (לא כולל מזרח ירושלים). יישובים ישראליים ביהודה ושומרון נקראים \"התנחלויות\", ומעמדם המשפטי שנוי במחלוקת: ממשלת ישראל מכירה בהם כלגיטימיים, אך הקהילה הבין-לאומית נוטה לראות בהם הפרה של המשפט הבין-לאומי.\nבית המשפט העליון הישראלי קבע כי מאחר שישראל נמנעה עד כה מלהחיל ריבונות בשטחי יהודה ושומרון, השטח מוגדר כנתון ב\"תפיסה לוחמתית\", ולפיכך ישראל טוענת שמעמד השטח הוא \"שנוי במחלוקת\". מרבית הקהילה הבין-לאומית רואה בשלטון זה כיבוש צבאי לכל דבר, אך ממשלת ישראל לא מקבלת עמדה זאת, ורואה ביהודה ושומרון \"שטחים בסכסוך\" שעתידם אמור להיקבע במשא ומתן בין ישראל לפלסטינים.\nהעימות בין הישראלים לפלסטינים סביב השליטה בשטחי יהודה ושומרון מהווה חלק מרכזי בסכסוך הישראלי-פלסטיני. גם בפוליטיקה הפנים-ישראלית, הפתרון הרצוי למצב ביהודה ושומרון הוא אחד מסלעי המחלוקת שמבדילים בין השמאל לימין.",
    "pageid": 7293
  },
  {
    "title": "יעל דורון",
    "extract": "יעל דורון (נולדה ב-21 ביולי 1969) היא פסיכולוגית שיקומית מומחית, דוקטור לחינוך, אנליטיקאית קבוצתית, מטפלת אישית וזוגית, חוקרת ומרצה בנושאי טיפול קבוצתי.\nדורון התפרסמה בשנת 2019 כאשר החלה להשתתף כמומחית בתוכנית המציאות \"חתונה ממבט ראשון\" בערוץ 12.",
    "pageid": 1732603
  },
  {
    "title": "יפתח קליין",
    "extract": "יפתח קליין (נולד ב-28 בספטמבר 1972) הוא שחקן קולנוע, טלוויזיה ותיאטרון ישראלי.",
    "pageid": 415057
  },
  {
    "title": "ירושמיים",
    "extract": "ירושמיים הוא אתר אינטרנט העוסק במזג האוויר באזור ירושלים. האתר הוקם בשנת 2002 על ידי בועז נחמיה.",
    "pageid": 1284539
  },
  {
    "title": "כריסטיאנו רונאלדו",
    "extract": "כריסטיאנו רונאלדו דּוֹס סַאנְטוֹס אוויירו (בפורטוגזית: Cristiano Ronaldo dos Santos Aveiro, הגייה: kɾɨʃtiˈɐnu ʁuˈnaɫdu; נולד ב-5 בפברואר 1985) הוא כדורגלן פורטוגלי המשחק בעמדות הקיצוני והחלוץ בא-נסר מליגת העל הסעודית ובנבחרת פורטוגל, בה הוא משמש כקפטן. רונאלדו זכה בחמישה כדורי זהב וארבע נעלי זהב אירופאיות, זכה ב־34 תארים בקריירה, כולל שבע אליפויות ליגה, חמישה תוארי ליגת האלופות ואליפות אירופה אחת. רונאלדו הוא שיאן ההופעות (183), השערים (140) והבישולים (42) בכל הזמנים בליגת האלופות, מלך השערים של אליפות אירופה בכדורגל (14), מלך השערים הבין-לאומיים (132) ושיאן ההופעות הבין-לאומיות (214). רונאלדו הוא אחד השחקנים הבודדים שרשמו למעלה מ־1,100 הופעות רשמיות וכבשו למעלה מ־900 שערים עבור המועדון והנבחרת הלאומית. לפי הפדרציה הבין-לאומית להיסטוריה וסטטיסטיקה של הכדורגל, רונאלדו הוא כובש השערים הפורה ביותר, עם 900 שערים. הישגיו האישיים והקבוצתיים קיבעו את מעמדו כאחד מגדולי הכדורגלנים בכל הזמנים ובעיני לא מעט אנשי מקצוע גם הגדול שבהם.\nרונאלדו החל את הקריירה הבוגרת שלו בספורטינג ליסבון, לפני שעבר למנצ'סטר יונייטד ב־2003. הוא זכה בגביע ה-FA בשנתו הראשונה, שלוש אליפויות אנגליה רצופות, ליגת האלופות וגביע העולם למועדונים; ובגיל 23 זכה בכדור הזהב הראשון שלו. ב־2009 עבר רונאלדו לריאל מדריד ששברה את שיא ההעברות עם 94 מיליון יורו. בתשע שנים בקבוצה, הוא זכה בשתי אליפויות ספרד, ארבעה תוארי ליגת האלופות בתוך חמש שנים וארבעה כדורי זהב. בנוסף, הוא הפך למלך השערים של ריאל מדריד בכל הזמנים (450), מלך השערים בכל הזמנים בליגת האלופות, והיה מלך השערים של הטורניר שש עונות ברציפות (2012/13–2017/18), כולל שיא של 17 שערים בעונה אחת (2013/2014). ב־2018 עבר ליובנטוס תמורת 104 מיליון אירו וזכה עימה בשתי אליפויות איטליה, תוך שהוא הופך לשחקן הראשון שזוכה במלכות השערים בליגה האנגלית, הספרדית והאיטלקית. ב־2021 חזר למנצ'סטר יונייטד, שם שיחק במשך שנה וחצי עד שחוזהו בוטל בשלהי 2022.\nאת דרכו בנבחרת פורטוגל החל רונאלדו בגיל 18, ומאז רשם למעלה מ־200 הופעות ו־132 שערים ברמה הבין-לאומית, והוא השיאן העולמי בשתי קטגוריות אלו של הופעות ושערים לשחקן בודד במדים הלאומיים, והראשון בהיסטוריה לרשום 200 הופעות בין-לאומיות. רונאלדו שיחק עם נבחרתו בשנים עשר טורנירים גדולים (חמישה גביעי עולם, חמש אליפויות אירופה, גביע הקונפדרציות וגמר ליגת האומות) וכבש בכולם; הוא כבש את שערו הבין-לאומי הראשון ביורו 2004, אז הפסיד עם נבחרתו בגמר לנבחרת יוון. ב־2008 הפך לקפטן הנבחרת, וב־2015 נבחר לכדורגלן הפורטוגלי הטוב ביותר בכל הזמנים על ידי התאחדות הכדורגל הפורטוגלית. בשנה שלאחר מכן הוא הוביל את פורטוגל לזכייה ביורו 2016, זכייה שהייתה לתואר הבין-לאומי הראשון של פורטוגל, ובנוסף זכה בנעל הכסף של הטורניר. על הישג זה הוא זכה בכדור הזהב השלישי שלו. ב־2017 הוא סיים עם נבחרתו במקום השלישי בגביע הקונפדרציות, וב־2019 הוביל אותה לזכייה בליגת האומות. אלו הם שני התארים היחידים בהם זכתה נבחרת פורטוגל אי פעם. ביורו 2020 הודחה פורטוגל כבר בשלב שמינית הגמר, אך רונאלדו זכה בנעל הזהב של הטורניר עם חמישה שערים. על הישגיו ותרומתו לנבחרת, זכה ב־2014 בתואר אצולה.\nרונאלדו הוא אחד הספורטאים העשירים והרווחיים ביותר, והוא הכדורגלן הראשון והספורטאי השלישי לחצות את קו מיליארד הדולר בקריירה. רונאלדו היה הספורטאי המרוויח בעולם לפי פורבס בשנים 2016 ו־2017, ודורג כאתלט המפורסם בעולם בשנים 2016–2019 על ידי ESPN. ב־2014 נכלל ברשימת 100 האנשים המשפיעים ביותר בעולם של מגזין טיים. רונאלדו הוא האדם הנעקב ביותר באינסטגרם ובפייסבוק, והגיע למעל מיליארד עוקבים בסך הכל ברשתות החברתיות.",
    "pageid": 80102
  },
  {
    "title": "ליונל מסי",
    "extract": "לְיוֹנֵל אַנדְרֶס \"לֵאוֹ\" מֶסִי קוּצִ'יטִינִי (או לִיאוֹנֵל; בספרדית: Lionel Andrés \"Leo\" Messi Cuccittini; נולד ב־24 ביוני 1987) הוא כדורגלן ארגנטינאי, המשחק בעמדות החלוץ והקשר ההתקפי במועדון האמריקאי אינטר מיאמי ובנבחרת ארגנטינה, בהם הוא משמש כקפטן. מכונה \"הפרעוש\" (בספרדית: \"La Pulga\"), בשל זריזותו וקומתו הנמוכה. מסי נחשב על ידי רבים לשחקן הכדורגל הגדול בכל הזמנים. הוא זכה בשמונה כדורי זהב ושש פעמים בתואר נעלי זהב, ונבחר גם לנבחרת כל הזמנים של כדור הזהב. עד שעזב ב־2021, בילה את כל הקריירה המקצוענית שלו במועדון הקטלוני ברצלונה, עימה זכה ב־35 תארים, כולל עשר זכיות בלה ליגה, שבע זכיות בגביע המלך הספרדי וארבע זכיות בליגת האלופות. ככובש פורה ופליימייקר יצירתי, מסי מחזיק בשיאי שערים ובישולים רבים, הוא מלך השערים בכל הזמנים של הלה ליגה (474) ומלך השערים בהיסטוריה של נבחרות אמריקה הדרומית (104). מסי הבקיע 837 שערים בקריירת הבוגרים שלו, הוא סגן מלך השערים בכל הזמנים לפי הפדרציה הבין-לאומית להיסטוריה וסטטיסטיקה של הכדורגל. הוא מלך השערים עבור מועדון בודד (672) ומלך השערים של נבחרת ארגנטינה. הישגיו האישיים והקבוצתיים של מסי קיבעו את מעמדו כאחד מגדולי הכדורגלנים בכל הזמנים, ולדעת רבים גם כטוב בהיסטוריה.\nמסי נולד וגדל ברוסאריו, שם החל לשחק בילדותו במחלקות הנוער של ניואל'ס אולד בויס. בשנת 2000, בגיל 13, עבר לספרד והוחתם בברצלונה, שהסכימה לממן עבורו טיפול רפואי יקר בהורמון גדילה, לו הזדקק. באוקטובר 2004 שיחק לראשונה בקבוצה הבוגרת בגיל 17 בלבד. בשלוש השנים הבאות הוא ביסס את מעמדו כשחקן אינטגרלי עבור המועדון, ואף זכה בשתי אליפויות ספרד ואליפות אירופה. בעונתו המלאה הראשונה במדי הקבוצה, 2008/2009, הוא הוביל את הקבוצה לזכייה בטרבל ראשון מסוגו בכדורגל הספרדי. בהמשך שנת 2009 זכה בכדור הזהב בגיל 22 בלבד, והוא הוסיף וזכה בפרס בשלוש העונות הבאות והפך לשיאן הזכיות בו ולכדורגלן הראשון שזכה בו ארבע פעמים ברציפות. בעונת 2011/2012, הוא כבש 50 שערי ליגה ו־73 שערים בכל המסגרות עבור ברצלונה, שיא אירופי של כל הזמנים. במהלך שנת 2012, כבש 91 שערים ב־69 הופעות במדי ברצלונה וארגנטינה, דבר שהוכר על ידי גינס כשיא עולמי. בשתי העונות הבאות זכה יריבו כריסטיאנו רונאלדו בכדור הזהב, וב־2015 זכה מסי בפעם החמישית לאחר עונת טרבל נוספת בה שבר את שיא השערים של הלה ליגה, שהחזיק מעמד 60 שנה. מסי הפך לקפטן הקבוצה ב־2018, וזכה בכדור הזהב השישי ונעל הזהב השישית שלו בסיום אותה עונה. ב־2021, לאחר שנות שפל בברצלונה, עזב מסי את ברצלונה שלא יכלה להכיל את חוזהו מבחינה כלכלית, וחתם במועדון הצרפתי פריז סן-ז'רמן, עימה זכה באליפות צרפת בעונת 2021/2022. ב-2023 חתם במועדון אינטר מיאמי.\nכשחקן נבחרת ארגנטינה, מסי הוא מלך השערים (106) ושיאן ההופעות (180) בכל הזמנים. ברמת הנוער, מסי זכה בגביע העולם בכדורגל עד גיל 20 ב־2005, בטורניר בו היה השחקן והכובש המצטיין, ומדליית זהב אולימפית באולימפיאדת בייג'ינג. סגנון המשחק שלו, מכדרר שמאלי ונמוך קומה, גרר השוואות לבן ארצו דייגו מראדונה, שהכריז אז על מסי כיורשו. לאחר הופעת בכורה בנבחרת הבוגרת ב־2005, הפך מסי במונדיאל 2006 לארגנטינאי הצעיר שמשחק וכובש בגביע העולם, הגיע לגמר קופה אמריקה 2007 (בו נבחר לשחקן הצעיר המצטיין) ולרבע גמר מונדיאל 2010. כקפטן הנבחרת החל מ־2011, הוביל מסי את נבחרתו לשלושה גמרים רצופים: גמר מונדיאל 2014, גמר קופה אמריקה 2015 וגמר קופה אמריקה 2016, אך היא הפסידה בכולם. לאחר ההפסד האחרון פרש מהנבחרת, אך חזר לאחר זמן קצר בעקבות לחץ כבד בארגנטינה. הוא הוביל את ארגנטינה להעפלה למונדיאל 2018, מקום שלישי בקופה אמריקה 2019, זכייה בקופה אמריקה 2021, בה נבחר לשחקן המצטיין והיה מלך השערים והבישולים, ובסיום שנת 2021 הוא זכה בכדור הזהב השביעי שלו. בשנת 2022 הוביל את נבחרתו לזכייה בפיינליסימה ובמונדיאל 2022, בו נבחר לשחקן המצטיין וזכה בנעל הכסף, עם שבעה שערים.\nמסי מעניק חסות לחברת אדידס מאז 2006. לפי העיתון פראנס פוטבול, הוא היה המשתכר הבכיר בעולם הכדורגל בחמש שנים מתוך שש בין 2009–2014 והוא דורג כספורטאי המרוויח ביותר לפי פורבס בשנים 2019 ו־2022. מסי נכלל ברשימת 100 המשפיעים בעולם של טיים מגזין בשנים 2011 ו־2012. בשנת 2020 זכה בפרס לוריוס לספורטאי השנה, והפך לספורטאי הקבוצתי הראשון שזוכה בפרס.",
    "pageid": 336762
  },
  {
    "title": "מבצע חומת ברזל",
    "extract": "מבצע חומת ברזל הוא מבצע צבאי של כוחות צה\"ל, שב\"כ ומג\"ב למיגור הטרור בצפון השומרון שהחל ב-21 בינואר 2025.\nהמבצע החל במחנה הפליטים ג'נין והתרחב בהמשך גם למקומות אחרים בשומרון, בהם טולכרם, קבאטיה, טמון, נור שמס ועוד. לאחר כחודש פורסם באתר ynet כי הושלם החלק המרכזי במבצע, באזורי ג'נין, טולכרם ומחומש הכפרים, וכוחות קבועים של חטיבת כפיר נשארו במחנות הפליטים לצורך פשיטות חוזרות ושימור השליטה בשטח.\nהצבא הרחיב את הנחיות הפתיחה באש ונתן הוראות דומות לאלו שנתנו בלחימה ברצועת עזה, לירות על מנת להרוג במי שנראה מתעסק בקרקע מחשש להנחת מטענים, וכן לירות ברכבים המגיעים למחסומים מתוך אזורי לחימה.",
    "pageid": 2413968
  },
  {
    "title": "מגי טביבי",
    "extract": "מרגרט \"מגי\" טביבי (נולדה ב-3 בינואר 1995, ב' בשבט ה'תשנ\"ה) היא מגישת טלוויזיה ישראלית, מגישת מהדורת החדשות המרכזית של עכשיו 14. התפרסמה לראשונה כשהופיעה בעונה התשיעית של התוכנית \"האח הגדול\" ברשת 13.",
    "pageid": 1940933
  },
  {
    "title": "מלחמת העצמאות",
    "extract": "מלחמת העצמאות (נקראת גם: מלחמת השחרור, מלחמת הקוממיות, מלחמת תש\"ח, ומלחמת 1948; בערבית: حرب فلسطين 1948, תעתיק: חַרְבּ פִלַסְטִין 1948, תרגום: מלחמת פלסטין 1948) פרצה ב-30 בנובמבר 1947. בבוקר היום שלאחר קבלת תוכנית החלוקה בעצרת האו\"ם, פתחו ערביי ארץ ישראל בהתקפות כנגד היישוב היהודי בארץ ישראל כדי למנוע את יישומה. בכך נפתח השלב הראשון של המלחמה, המכונה לעיתים בשם \"מלחמת האזרחים\", משום שהלחימה התאפיינה בעימות צבאי מוגבל בין הכוחות הצבאיים של הערבים לבין כוח המגן העברי של היישוב היהודי בארץ, אף על פי שיחידות מתנדבים מטעם הליגה הערבית (צבא ההצלה), ובהמשך גם מתנדבים מן האחים המוסלמים, השתתפו גם הם בלחימה בצד הערבי. היקף הלחימה הוגבל מאוד בשל נוכחות הצבא הבריטי, אף על פי שהיה בתהליך של פינוי כוחותיו משטח ארץ ישראל המנדטורית. החל מראשית אפריל 1948 עבר כוח המגן העברי למתקפה באזורים שונים בארץ ישראל, ועד השלמת פינוי הצבא הבריטי ותום המנדט, הביסו את הכוחות הערביים הבלתי סדירים שעמדו מולם.\nב-14 במאי 1948, יומו האחרון של המנדט הבריטי, הכריזה הנהגת היישוב היהודי על הקמת מדינת ישראל. למחרת פלשו לתחומי הארץ הצבאות הסדירים של מספר מדינות ערביות (סוריה, עיראק, עבר הירדן ומצרים) בסיוע כוחות צבא קטנים יחסית מלבנון וערב הסעודית, ובכך החל השלב השני של מלחמת העצמאות. נהוג לחלק שלב זה לשני שלבי משנה עיקריים: בשלב הראשון, שהסתיים עם כניסת ההפוגה הראשונה במלחמה, בלמו כוחות ההגנה (החל מסוף מאי כוחות צה\"ל), בהם השתלבו בהדרגה אצ\"ל ולח\"י, את המתקפה הערבית, והיוזמה הצבאית הייתה בעיקר בידי הצד הערבי. בשלב השני, שהחל לאחר תום \"ההפוגה הראשונה\", עברה היוזמה הצבאית לידי צה\"ל, והצבאות הערביים נמצאו בעיקר במגננה. שלב זה התאפיין בשורה של מבצעים של צה\"ל, ובתקופות ארוכות של הפוגה, שנכפו על הצדדים הלוחמים על ידי החלטות מועצת הביטחון של האומות המאוחדות, בגיבוי מעצמות המערב.\nהלחימה בפועל בין צה\"ל, לבין הצבאות הערביים בשטח ארץ ישראל, הסתיימה כבר בינואר 1949, אך המלחמה תמה רשמית רק ב-20 ביולי 1949, עם חתימת הסכם שביתת הנשק האחרון בין ישראל לשכנותיה הערביות, הסכם שביתת הנשק עם סוריה. ישראל ועבר הירדן (ממלכת ירדן של ימינו) היו המרוויחות העיקריות מהמלחמה (לפחות מהבחינה הטריטוריאלית) ואילו ערביי ארץ ישראל היו המפסידים העיקריים. צבאות המדינות הערביות שפלשו לתחומי ארץ ישראל, או נטלו חלק בלחימה, ספגו ברובם מכה קשה, במיוחד הצבא המצרי. ארץ ישראל המערבית נחלקה בין ממלכת עבר הירדן, שכבשה את יהודה ושומרון; מצרים, שכבשה את רצועת עזה; ומדינת ישראל, שהרחיבה את גבולותיה אל מעבר לשטח שיועד למדינה היהודית במסגרת החלטת החלוקה. ירושלים, שנועדה להיות תחת שלטון בין-לאומי, חולקה בין ישראל לירדן: השכונות הערביות במזרח העיר והעיר העתיקה של ירושלים (כולל הרובע היהודי) נותרו בשליטת ממלכת ירדן עד מלחמת ששת הימים, ואילו ישראל השתלטה על החלק המערבי של העיר, כולל מספר שכונות ערביות. בהסכמי שביתת הנשק שסיימו את המלחמה הכירו המדינות הערביות השכנות דה פקטו בגבולות החדשים של ישראל.\n\nבמהלך המלחמה ספגו הכוחות הצבאיים של היישוב היהודי בארץ ישראל (ממאי 1948 צבא הגנה לישראל) והאוכלוסייה האזרחית היהודית, יותר מ-6,000 הרוגים, כאחוז מכלל האוכלוסייה היהודית בארץ ישראל עם פרוץ המלחמה. הכוחות הצבאיים הערביים שהשתתפו במלחמה, וערביי ארץ ישראל, ספגו אף הם אבדות ניכרות. במהלך המלחמה נאלצו מאות אלפי תושבים ערבים לעזוב את בתיהם בנסיבות שונות, והפכו לפליטים, ומאות כפרים ערביים ננטשו או נחרבו. לאחר המלחמה נאסרה חזרת רוב הפליטים הערבים לבתיהם, על ידי ממשלת ישראל. אירועים אלה כונו על ידי הערבים בשם \"הנכבה\" (בערבית: النكبة – \"האסון\"). ערב המלחמה, במהלכה ולאחריה נקמו המימסדים של מדינות ערב בהכוונת הליגה הערבית את תקומת מדינת ישראל ותבוסתן בקרב בקהילות היהודיות בארצות ערב, ומאות אלפי היהודים שחיו בהן מאות שנים היו לפליטים חסרי כל שרכושם הולאם.",
    "pageid": 348770
  },
  {
    "title": "מלחמת יום הכיפורים",
    "extract": "מלחמת יום הכיפורים (נקראת גם מלחמת יום כיפור; מלחמת 73'; מלחמת יום הדין; בערבית: حرب تشرين, תעתיק: חַרְבּ תִּשְרִין או حرب أكتوبر – חַרְבּ אֻכְּתוֹבַּר: \"מלחמת אוקטובר\" וגם حرب رمضان – חַרְבּ רמצ'אן: \"מלחמת רמדאן\") פרצה ביום הכיפורים י' בתשרי ה'תשל\"ד, 6 באוקטובר 1973, בהתקפת קואליציה של צבאות מדינות ערביות נגד ישראל, בהובלתן של סוריה ומצרים, שנתמכו על ידי חילות משלוח מארצות ערב, בעיקר מעיראק ומירדן. המלחמה התרחשה בעיקר בסיני וברמת הגולן, ונמשכה עד כ\"ח בתשרי ה'תשל\"ד, 24 באוקטובר 1973, יום כניסת הפסקת האש לתוקף. חילופי אש נמשכו עד 26 באוקטובר בחזית המצרית בסיני, ועד מאי 1974 בחזית הסורית ברמת הגולן בתום מלחמת ההתשה במובלעת הסורית, אף שהרוב המכריע של הנפגעים בחזית הסורית היה במקביל למערכה בדרום.\nפתיחת המלחמה על ידי מדינות ערב הפתיעה את המודיעין של צה\"ל בראשות האלוף אלי זעירא, שלאחר הניצחון הגדול במלחמת ששת הימים ב־1967, פיתח את \"הקונספציה\", ולא צפה את מועד פתיחתה, את עוצמת המתקפה, את מהלכי הפתיחה ואת מאפייני הלוחמה של צבאות ערב. עם זאת, לאחר ההתאוששות מההלם הראשוני, ועל אף ספיגת אבדות כבדות, הצליח צה\"ל להדוף את הכוחות הסורים אל עומק סוריה, לצלוח את תעלת סואץ בדרום ולכתר את הארמייה השלישית.\nמלחמת יום הכיפורים התאפיינה בשימוש בטקטיקות ובטכנולוגיות לחימה חדשות וביטאה תפישׂה אסטרטגית ומערכתית דינמית ביחס להתמודדות צבאות ערב מול צה\"ל, בייחוד מצד צבא מצרים. המלחמה הייתה גם לזירת עימות כחלק מהמלחמה הקרה, כאשר מדינות ערב נתמכו וחומשו על ידי ברית המועצות, בזמן שישראל נתמכה על ידי ארצות הברית, שאף חימשה אותה ברכבת אווירית. המלחמה הייתה למוקד מתח בין-גושי. ככל שהתארכה המלחמה והכף נטתה לטובת ישראל, עד כדי איום סובייטי מוחשי להתערבות צבאית.\nלמלחמה היו השפעות מדיניות ופוליטיות רבות: בזירה הפנים-ישראלית – היא הביאה להקמת ועדת אגרנט ולהדחתם של הרמטכ\"ל דוד אלעזר וראש אמ\"ן אלי זעירא, ולמשבר פוליטי חריף בשל הרוחות הסוערות בחברה הישראלית, שגרם להתפטרות ראש ממשלת ישראל גולדה מאיר, פחות משנה לאחר המלחמה; ולצד משבר כלכלי שבא לאחריה, נתפסת המלחמה כגורם מרכזי שהוביל למהפך הפוליטי ב-1977.\nבתחום המדיני, המלחמה הובילה להסכמי הפרדת כוחות ברמת הגולן שנשארו על מכונם שנים רבות. בדרום נסתיימה המלחמה בהסכם הפרדת כוחות שכלל נסיגה ישראלית מתעלת סואץ, בהמשך להסכם הביניים שכלל נסיגה נוספת ולבסוף להסכם השלום בין ישראל למצרים.",
    "pageid": 1284
  },
  {
    "title": "מלחמת ששת הימים",
    "extract": "מלחמת ששת הימים היא מלחמה שפרצה בבוקר יום 5 ביוני ונמשכה עד 10 ביוני 1967 (כ\"ו באייר – ב' בסיוון ה'תשכ\"ז), בין ישראל לבין מצרים, ירדן וסוריה, שנעזרו במדינות ערביות נוספות כגון עיראק, לבנון, ערב הסעודית ועוד. המלחמה הסתיימה בניצחון מובהק של ישראל.\nהמלחמה פרצה לאחר תקופת ההמתנה המתוחה, שהחלה עם חסימת מצרים את מצרי טיראן לשיט ישראלי. במהלך תקופת ההמתנה נעשו כמה ניסיונות להגיע לפתרון דיפלומטי למשבר. בתום ההמתנה, פתחה ישראל במלחמה במבצע מוקד שבו הושמד חיל האוויר המצרי, וישראל זכתה ביתרון ראשוני אדיר.\nבמהלך המלחמה כבשה מדינת ישראל מידי מצרים את סיני ורצועת עזה, מידי סוריה את רמת הגולן ומידי ירדן את יהודה ושומרון ובכללם מזרח ירושלים. סך כל השטח שנכבש היה גדול פי שלושה משטחה של מדינת ישראל לפני המלחמה.\nהשלכות המלחמה בתחומי הפוליטיקה הפנימית של המדינות שהשתתפו בה, הגאוגרפיה המדינית, הכלכלה האזורית, הגאופוליטיקה ומהלך המלחמה הקרה מרחיקות לכת וממושכות.",
    "pageid": 1302
  },
  {
    "title": "מנדלבאום בלש פרטי",
    "extract": "מנדלבאום בלש פרטי היא קומדיית מצבים בהפקת טדי יזמות והפקות, ששודרה בערוץ הילדים ובערוץ לוגי. סדרה זו היא ספין אוף של הסדרה המצליחה \"הפיג'מות\", ומתמקדת במעלליו של גרי מנדלבאום (יניב פולישוק) לאחר שהצטרף לצוות חקירות. העונה הראשונה שודרה בערוץ הילדים בשנת 2009, והשנייה שודרה בערוץ לוגי ב־2010.\nב־30 במאי 2019 הסדרה ירדה משירות ה-VOD של HOT. הסדרה זמינה במלואה בפרטנר TV, סלקום tv, FreeTV ובביגי.\nשיר הפתיח של הסדרה, \"ממש כמו כולם\", נכתב על ידי התסריטאי רובי דואניאס והולחן ועובד על ידי המוזיקאי טל ירדני. את השיר מבצעת השחקנית אפי בן ישראל, ואחד מהנגנים שהתלוו אליה הוא הסקסופוניסט פטר ורטהיימר. מיקס השיר עובד על ידי יובל סגל.",
    "pageid": 666183
  },
  {
    "title": "מעלה צביה",
    "extract": "צְבִיָּה הוא יישוב קהילתי על שם צביה לובטקין, מלוחמות מרד גטו ורשה, בגליל התחתון, בתחומי המועצה האזורית משגב.",
    "pageid": 13794
  },
  {
    "title": "משחק הדיונון (סדרת טלוויזיה)",
    "extract": "משחק הדיונון (בקוריאנית: 오징어게임, באנגלית: Squid Game) היא סדרת מתח דיסטופית דרום קוריאנית המשודרת בנטפליקס. לסדרה שישה עשר פרקים והיא זכתה להצלחה רבה ברחבי העולם ואף דורגה במקום הראשון בתכנים הנצפים של האתר (כולל בישראל). \"משחק הדיונון\" הופקה ונכתבה על ידי וואנג דונג-היוק ומככבים בה השחקנים הקוריאנים לי ביונג-הון ולי יונג-ג'ה.\nעלילת הסדרה מתמקדת בתחרות סודית בה משתתפים 456 אנשים הנמצאים במצוקה כלכלית המסכנים את חייהם בסדרת משחקי ילדות קטלניים תמורת אפשרות לזכות ב-45.6 מיליארד וון דרום קוריאני (כ-114 מיליון שקלים חדשים). משתתף שנפסל במהלך המשחק מוצא להורג. הסדרה קרויה על שם משחק ילדים קוריאני נפוץ. היא עלתה לצפייה ב־17 בספטמבר 2021 בשירות הזרמת המדיה נטפליקס. העונה השנייה עלתה ב-26 בדצמבר 2024, והעונה השלישית והאחרונה צפויה לעלות לשידור ב-27 ביוני 2025.",
    "pageid": 2026474
  },
  {
    "title": "ניר עוז",
    "extract": "נִיר עוֹז הוא קיבוץ בחבל אשכול, שבמערב הנגב הצפוני, כשלושה קילומטרים ממערב למגן וכשני קילומטרים מנירים.\nבמהלך הטבח בניר עוז במתקפת הטרור ב-7 באוקטובר 2023 כרבע מתושבי הקיבוץ נרצחו או נחטפו לעזה.",
    "pageid": 90794
  },
  {
    "title": "ספיר ברמן",
    "extract": "ספיר גאיה ברמן (נולדה ב-21 ביוני 1994) היא שופטת כדורגל ישראלית, שהתפרסמה בזכות היותה השופטת הטרנסג'נדרית הראשונה בישראל.",
    "pageid": 1978333
  },
  {
    "title": "עומר אדם",
    "extract": "עומר אדם (נולד ב-22 באוקטובר 1993) הוא זמר ישראלי.\n\n",
    "pageid": 2259941
  },
  {
    "title": "עמינדב",
    "extract": "עַמִּינָדָב הוא מושב מדרום־מערב לירושלים השייך למועצה אזורית מטה יהודה. המושב שייך לתנועת המושבים. שמו של המושב נקרא על שמו של עמינדב אביהם של נחשון נשיא שבט יהודה ואלישבע אשת אהרון הכהן.\nממערב למושב נמצאים: מצפה ארתור רובינשטיין ויד קנדי, אנדרטה גדולה ומרשימה בצורת גזע עץ שנגדע, לזכר נשיא ארצות הברית שנרצח ג'ון קנדי,  וחורבת סעדים.",
    "pageid": 99711
  },
  {
    "title": "עספיא",
    "extract": "עִספִיַא (בערבית: عسفيا, הגייה שגויה אך נפוצה: עוספיה) היא מועצה מקומית ערבית-דרוזית במחוז חיפה בישראל. שוכנת על הכרמל וגובלת בפארק הכרמל. נכון לסוף 2022, רוב תושבי עספיא הם דרוזים (כ-75.2%), אם כי לצד מיעוטים משמעותיים של נוצרים (כ-13.4%) ושל ערבים-מוסלמים (כ-9.2%) בקרב תושביה.\nהכפר הוכרז לראשונה כמועצה מקומית בשנת 1019[דרושה הבהרה], וראש המועצה הנוכחי הוא מוניב סאבא שנבחר החל ממרץ 2024.",
    "pageid": 7999
  },
  {
    "title": "פייסבוק",
    "extract": "פייסבוק (באנגלית: Facebook) היא פלטפורמת רשת המופעלת על ידי חברת מטא האמריקאית. הפלטפורמה היא הרשת החברתית המקוונת הגדולה בעולם, והיא זמינה ביותר משבעים שפות במדינות רבות ברחבי הגלובוס. ביוני 2017, דיווחה החברה על כשני מיליארדי חברים הרשומים באתר, כש-800 מיליון מהם פעילים בתדירות יומיומית. בחודש פברואר 2022 דיווחה החברה לראשונה בתולדותיה על קיטון במספר המשתמשים היומיים ביחס לרבעון הקודם. מספר המשתמשים ירד לשיעור של 2.91 מיליארד. על פי חברת דירוג האתרים אלכסה, פייסבוק הוא האתר השביעי הנצפה ביותר באינטרנט ברחבי העולם והשלישי הנצפה ביותר בישראל.\nהאתר הוקם על ידי מארק צוקרברג, אדוארדו סברין, דסטין מוסקוביץ', כריס יוז ואנדרו מקקולום , בהיותם סטודנטים באוניברסיטת הרווארד, ב-4 בפברואר 2004. 28.2% ממניות החברה בבעלות צוקרברג. בתחילה התאפשר רק לסטודנטים מהרווארד להצטרף לרשת, אך ב-11 בספטמבר 2006 היא נפתחה לשימוש כלל הציבור.\nשם האתר נובע משמו של הספר המקובל במכללות ובאוניברסיטאות ברחבי ארצות הברית, המכיל את תמונות הסטודנטים, והמחולק להם בשנתם הראשונה באקדמיה על מנת שהסטודנטים החדשים יוכלו להכיר טוב יותר איש את רעהו. ספר זה מכונה \"Face Book\" (באנגלית \"ספר פנים\").",
    "pageid": 399097
  },
  {
    "title": "פרשת מותה של גבי פטיטו",
    "extract": "גבריאל וינורה (גבי) פטיטו (באנגלית: Gabrielle Venora \"Gabby\" Petito;‏ 19 במרץ 1999 – 27 באוגוסט 2021 לערך) הייתה בלוגרית צעירה מארצות הברית, אשר היעלמותה דווחה בהרחבה בתקשורת העולמית במשך מספר שבועות עד למציאת גופתה. משפחתה איבדה את הקשר איתה לקראת סוף אוגוסט 2021, כאשר הייתה בטיול עם ארוסה האמריקאי, בריאן כריסטופר לונדרי. כאשר הוא חזר לפלורידה בלי פטיטו וסירב למסור פרטים על מקום הימצאה גברו החששות לשלומה. שרידי גופתה נמצאו ב-19 בספטמבר, לאחר שזוהתה אישר חוקר ה-FBI כי מותה נגרם עקב חניקה.\nהחשוד העיקרי בהיעלמותה ולאחר מכן ברצח, הוא ארוסה, בראיין לונדרי. ב-20 באוקטובר 2021 נמצאה גופתו בשמורת טבע בפלורידה לאחר שהתאבד.\nב-22 בינואר 2022 חשף ה-FBI כי לונדרי כתב והודה במחברתו האישית שרצח את פטיטו.\n\n",
    "pageid": 2025997
  },
  {
    "title": "פרשת משפטים",
    "extract": "פרשת מִשְׁפָּטִים היא פרשת השבוע השישית בספר שמות. לפי החלוקה לפרקים, היא מתחילה בפרק כ\"א, פסוק א' ומסתיימת בפרק כ\"ד, פסוק י\"ח.\nהפרשה מפרטת מצוות ודינים רבים, בעיקר כאלו הקשורים לתחום המשפטי, אך גם מצוות רבות שבין אדם למקום. מצוות אלו הן המשך לעשרת הדיברות והמצוות שנזכרו בסוף הפרשה הקודמת, פרשת יתרו, שכולן יחד מהוות את ספר הברית שעליו נכרתת הברית בין בני ישראל לה'. בסוף הפרשה מסופר על מעמד כריתת הברית, ועל עליית משה להר סיני לקבלת התורה.\nאת פרשת משפטים קוראים בין התאריכים כ\"ד בשבט – א' באדר (בשנה מקביעות זחג בא' באדר א'), ברוב השנים הפשוטות (מלבד שנת השא) קוראים בה גם את הפרשיה הראשונה מ\"ארבע פרשיות\" – פרשת שקלים.\nיש שנהגו [דרוש מקור][מפני ש...] לחלק את משפטים לשתי פרשיות – \"משפטים\" ו\"ואם כסף תלוה\". כך מובא בכמה וכמה ראשונים,[דרוש מקור][מפני ש...] וכן נהגו יהודי תוניסיה עד התקופה המאוחרת. מכיוון שהפרשה הראשונה מסתיימת בדבר רע – \"והיו נשיכם אלמנות ובניכם יתומים\", נהגו לפחות בחלק מהקהילות שהפרידו בין פרשיות אלו להמשיך בשבוע הראשון עוד שלשה פסוקים ולסיים \"ושמעתי כי חנון אני\". אפילו בקהילות אלה, נהגו ברוב השנים לחבר את פרשיות אלו, ורק בשנים מצורת השג והחא נהגו להפריד פרשיות אלו במקום להפריד מטות ומסעי.",
    "pageid": 66733
  },
  {
    "title": "קפטן אמריקה: עולם חדש מופלא",
    "extract": "קפטן אמריקה: עולם חדש מופלא (באנגלית: Captain America: Brave New World) הוא סרט גיבורי-על אמריקאי. המבוסס על דמותו של סם וילסון / קפטן אמריקה מבית מארוול קומיקס. הסרט הופק על ידי אולפני מארוול והופץ על ידי אולפני וולט דיסני. זהו הסרט ה-35 של היקום הקולנועי של מארוול, הרביעי בסרטי \"קפטן אמריקה\" וכן המשך ישיר לסדרת הסטרימינג \"הפלקון וחייל החורף\" (2021). הסרט בוים על ידי הבמאי ג'וליוס אונה, לפי תסריט מאת דיילן מוסון ומלקולם ספלמן, ומככבים בו אנתוני מאקי, דני רמירז, שירה האס, קארל למבלי, טים בלייק נלסון והאריסון פורד.\n\"קפטן אמריקה: מלחמת האזרחים\" (2016) נחשב לאחרון בטרילוגיית סרטי קפטן אמריקה בכיכובו של כריס אוונס כסטיב רוג'רס, כאשר סאם וילסון הפך לקפטן אמריקה החדש בסדרה \"הפלקון וחייל החורף\". ספלמן ומוסון, שהיו שותפים לכתיבת הסדרה, כתבו את התסריט לסרט הרביעי באפריל 2021, ומאקי חתם על חוזה השתתפות בסרט באוגוסט של אותה שנה. הבמאי ג'וליוס אונה הצטרף לסרט ביולי, ושאר השחקנים הוכרזו בספטמבר. שלב הצילומים החל לקראת סוף מרץ 2023 באטלנטה, ג'ורג'יה, ונמשך עד יוני של אותה שנה.\nהסרט עלה לאקרנים ב-14 בפברואר 2025 וחתם את השלב החמישי של היקום הקולנועי של מארוול. בישראל, הסרט עלה לאקרנים ב-13 בפברואר 2025",
    "pageid": 2160366
  },
  {
    "title": "קשת בענן",
    "extract": "קשת בענן היא תופעת טבע אופטית, הנוצרת כתוצאה משבירה, נפיצה והחזרה של קרני אור הבוקעות ממקור נקודתי או כמעט נקודתי. בדרך כלל הכוונה היא לקשת הנובעת משבירת אור השמש. הקשת נראית בכיוון הנגדי למקור האור, לאחר שהאור נתקל בדרכו במקום בו נמצאות טיפות מים רבות בעלות צורה דומה, הגורמות יחד להיווצרות מראה ייחודי זה.\nניתן ליצור, בעזרת מקור אור מלאכותי, קשת בצורת מעגל שלם, אולם אדם הניצב על פני כדור הארץ וצופה בקשת שמקור האור שלה הוא השמש או הירח, יראה אותה תמיד בצורה של חלק ממעגל, כלומר קשת גאומטרית. ניתן לראות קשת בצורת מעגל שלם ממטוס שטס גבוה.\nהקשת מורכבת מצבעי הספקטרום, המסודרים לפי אורך הגל שלהם. נהוג לחלק את הספקטרום הרציף של הקשת לצבעים בדידים הקרויים \"צבעי הקשת\". החלוקה היא תלוית תרבות ואיננה אחידה בכל העולם. הצבע האדום נמצא בצידה החיצוני של הקשת, ואחריו באים הצבעים כתום, צהוב, ירוק, תכלת ואילו הצבע הסגול נמצא בצידה הפנימי. כיוון שהשמש פולטת גם קרינה תת אדומה הרי שבעזרת מכשור מתאים (ואפילו מד טמפרטורה) ניתן להבחין שמעבר לצבע האדום מצוי התת אדום, וכך גם הוא התגלה. באותה מידה ניתן למצוא את הצבע העל סגול.",
    "pageid": 42682
  },
  {
    "title": "ראש ממשלת ישראל",
    "extract": "ראש ממשלת ישראל הוא ראש הרשות המבצעת בשיטת הממשל בישראל. החוק הישראלי מקנה לממשלה שאותה מנהל ראש הממשלה את סמכויות השלטון הביצועיות, על אף שנשיא המדינה מוגדר בחוק כראש המדינה. לראש ממשלת ישראל מתמנה אחד מחברי הכנסת, שנשיא המדינה הטיל עליו להרכיב ממשלה, אחר התייעצות עם נציגי הסיעות, ושהצליח לקבל את אישורה של הכנסת להרכב ממשלתו. תהליך בחירתו של ראש הממשלה, וכן סמכויותיו וסמכות ממשלתו נקבעו בחוק יסוד: הממשלה, שעבר גלגולים אחדים.\nראש ממשלת ישראל השלושים ושבע שהושבעה בדצמבר 2022 הוא בנימין נתניהו.",
    "pageid": 3296
  },
  {
    "title": "רונה-לי שמעון",
    "extract": "רונה-לי שמעון (נולדה ב-9 בינואר 1983, כ\"ד בטבת ה'תשמ\"ג) היא רקדנית, שחקנית וזמרת ישראלית, הייתה מועמדת פעמיים לפרס האקדמיה הישראלית לטלוויזיה, על תפקידיה בסדרות \"פאודה\" ו\"עלומים\".",
    "pageid": 956556
  },
  {
    "title": "רונן בר",
    "extract": "רונן אברהם בר (נולד בשנת 1966) הוא ראש שירות הביטחון הכללי (השב\"כ) המכהן. נכנס לתפקיד באוקטובר 2021 כשהחליף את קודמו, נדב ארגמן, תחתיו כיהן כסגן ראש השב\"כ החל מ-2018. בר צמח בשורות הארגון ושירת בו בתפקידים שונים. למבצעים שהוביל וליחידות שעמד בראשן הוענקו מספר פרסי ביטחון.",
    "pageid": 2019040
  },
  {
    "title": "רמדאן",
    "extract": "רמדאן (בערבית: رَمَضَان, תעתיק מדויק: רַמַצַ'אן) הוא החודש התשיעי בשנה המוסלמית. חודש זה קדוש למוסלמים. חלים בו איסורים שונים, המתקיימים בכל יום של החודש מעלות השחר עד השקיעה, והשמירה עליהם היא אחד מחמשת עמודי האסלאם. במהלך היום אסור לאכול, לשתות, לעשן או לקיים יחסי מין. בניגוד לימים, לילות הרמדאן נושאים אופי חגיגי ושמח, דמוי פסטיבל. נהוג לקיים בלילות סעודות חגיגיות בחיק המשפחה, במיוחד סעודת האפטאר השוברת את הצום.\nהחודש נמשך 29 או 30 ימים (בכפוף למועד ראיית מולד הלבנה בסיום החודש). לקראת סוף החודש חל לילת אל-קדר, שבו, על פי המסורת המוסלמית, ניתנה הגרסה הראשונה של הקוראן למוחמד. בסוף החודש חל עיד אל-פיטר, מועד מוסלמי המתקיים בשלושת הימים הראשונים של חודש שוואל.\nהרמדאן נחשב לזמן של קדושה, אחווה ושמחה בתרבות המוסלמית. בישראל נוהגים מוסלמים רבים לפקוד את מסגד אל-אקצא במהלך חודש הרמדאן. בעידן המודרני החודש מתאפיין בין היתר גם בריבוי צרכנות ותכני בידור.\nהברכות המקובלות בחודש זה הן \"רמדאן כרים\" (رمضان كريم שפירושו \"רמדאן נכבד/מבורך\") או \"רמדאן מובארכ\" (رمضان مبارك שפירושו \"רמדאן מבורך\"), ו\"כל עאם ואנתום בח'יר\" (كل عام وانتم بخير שפירושו \"כל שנה ואתם בטוב\").",
    "pageid": 37611
  },
  {
    "title": "רצועת עזה",
    "extract": "רצועת עזה (בערבית: قطاع غزّة – קִטַאע עַ'זַּה; בערבית מדוברת: קִטַאע עַ'זֶּה) היא חבל ארץ בדרום מישור החוף הדרומי של ארץ ישראל. הרצועה גובלת במצרים מדרום-מערב, בים התיכון ממערב ובישראל מדרום, מזרח וצפון. אורכה כ-40 קילומטרים, רוחבה נע בין 5.7 ל-12.5 קילומטרים ושטחה הכולל כ-365 קילומטר רבוע. לאחר הסכמי אוסלו נשלטה על ידי הרשות הפלסטינית, אך בשנת 2007 התרחשה השתלטות חמאס על רצועת עזה ומאז הוא שולט בה. נכון ליולי 2024, האו\"ם מעריך כי נותרו ברצועת עזה כ-2.1 מיליון תושבים פלסטינים, מתוך 2.3 מיליון תושבים שחיו ברצועה לפני מלחמת חרבות ברזל. פלסטינים רבים נמלטו מעזה או נהרגו במלחמה ברצועה.\nקו עקבה–רפיח הוא קו גבול שנוצר בשנת 1906 בין מצרים שהייתה בשליטת בריטניה (למרות שייכותה הפורמלית לאימפריה העות'מאנית) לבין ארץ ישראל שהייתה בשליטת האימפריה העות'מאנית וכלל את רצועת עזה בתחומי ארץ ישראל העות'מאנית.\nרצועת עזה נכללה בתחום המנדט הבריטי על ארץ ישראל שיועד להקמת בית לאומי לעם היהודי. ב-29 בנובמבר 1947 קיבלה העצרת הכללית של האו\"ם את תוכנית החלוקה, במסגרתה נועדה הרצועה, לצד שטחים נוספים סביבה, להיכלל במדינה ערבית שנועדה לקום. הניצחון של המדינה היהודית שהוקמה, ישראל, על הצבא המצרי במבצע חורב בשלהי מלחמת העצמאות הביאו להקטנת השטח שלא נכלל במדינה היהודית לרצועת חוף צרה. גבולותיה של הרצועה הוגדרו בהסכמי שביתת הנשק בתום מלחמת העצמאות שנחתמו ברודוס בין ישראל למצרים בשנת 1949 והרצועה נותרה בשליטה מצרית.\nעד למלחמת ששת הימים הייתה רצועת עזה נתונה לשלטון מצרי (למעט תקופה קצרה של כיבוש ושלטון צבאי ישראלי לאורך כחצי שנה בעקבות מלחמת סיני). במלחמת ששת הימים שבה וכבשה ישראל את הרצועה, והקימה בה יישובים ישראלים, בעיקר בגוש קטיף, ששכן בין ח'אן יונס ורפיח לבין הים. בין היישובים חודש גם כפר דרום שהיה ברצועה עוד לפני מלחמת העצמאות וישראל נסוגה ממנו בהסכמי שביתת הנשק בתום המלחמה.\nבהסכמי אוסלו הועברה השליטה ביישובים הפלסטינים שברצועת עזה לידי הרשות הפלסטינית, אם כי הריבונות נותרה בידי צה\"ל. גם לאחר ההסכמים נותרה בידי ישראל השליטה על היישובים הישראליים ברצועה, הדרכים המובילות אליהם משטח ישראל, ציר פילדלפי (רצועה צרה לאורך הגבול בין רצועת עזה לבין מצרים) ומעבר הגבול עם מצרים ברפיח. כחלק מן ההיערכות החדשה של העברת השליטה בהסכמי אוסלו, אורגנה והושלמה גדר המערכת סביב רצועת עזה לפי תפיסת-הפעלה צה\"לית המקובלת בגדרות המערכת בגבולות המדינה מול מדינות שכנות אחרות.\nבמהלך האינתיפאדה השנייה ולאחריה התגברו פעולות הטרור משטח הרצועה, כלפי היישובים היהודיים ברצועה וכלפי האזור שמסביבה, שקיבל את הכינוי עוטף עזה. פעולות אלו כללו גם ירי מרגמות ושיגור רקטות פלסטיניות לעבר ישראל. באוגוסט 2005 הושלמה תוכנית ההתנתקות של ממשלת ישראל, במסגרתה פונו יישובי גוש קטיף ויישובים יהודיים נוספים, וכוחות צה\"ל נסוגו מכל שטחי הרצועה, למעט חדירות זמניות לשטח, סגר ימי ופיקוח ושליטה אווירית על השטח.\nפחות משנתיים לאחר מכן, ביוני 2007 השתלטו כוחות חמאס על הרצועה, כבשו את המתקנים הצבאיים שבשליטת פת\"ח שבהנהגת מחמוד עבאס (אבו מאזן) והוציאו להורג קצינים במנגנוני הביטחון, כאשר בחלק מהמקרים הושלכו אנשי הרשות הפלסטינית מגגות הבניינים הגבוהים בעזה. בתגובה פיזר מחמוד עבאס את ממשלת האחדות הפלסטינית והכריז על מצב חרום.\nשלטון חמאס ברצועה הביא להגברת ירי הרקטות לעבר ישראל בעיקר לשדרות ויישובי עוטף עזה. ממשלת ישראל הטילה, מצד הגבול הישראלי, סגר יבשתי וימי על עזה, אך מאפשרת הכנסת מוצרי מזון מסוימים וציוד רפואי לרצועה. כמו כן, המצור הביא אותה לספק מים וחשמל לתושבי הרצועה, על רקע משבר המים ברצועת עזה.\nב-27 בדצמבר 2008, לאחר תקופה ממושכת של ירי רקטות לשטחה, יצאה מדינת ישראל למבצע עופרת יצוקה נגד שלטון חמאס במטרה להביא לידי שינוי יסודי במצב הביטחוני השורר בדרום ישראל ולהסיר את האיום על אזרחיה. במהלך המבצע נהרגו ברצועת עזה 1,166 בני אדם ונגרם הרס רב. ביולי 2014, לאחר ירי רקטות רבות מרצועת עזה לישראל, פתח צה\"ל במבצע צוק איתן. במבצע נהרגו למעלה מ-2,000 פלסטינים, ונפצעו יותר מ-8,000 מהם, גם נגרם הרס נרחב ברצועת עזה. טווח הרקטות שנורו מהרצועה לישראל התרחב, וכלל יישובים ממצפה רמון וירוחם בדרום ועד חיפה וקיסריה בצפון.\nב-7 באוקטובר 2023, שמחת תורה התשפ\"ד, יזם חמאס טבח שבעה באוקטובר מהרצועה, שכללה מטחי ירי נרחבים לאזורים רבים בישראל, פריצת גדר הגבול וחדירת אלפי מחבלים חמושים לישראל. המחבלים השתלטו על יישובים ומתקנים צבאיים, ביצעו טבח המוני, מעשי זוועות, אונס, התעללות ורצח אזרחים נרחב במקביל לחטיפת אזרחים וחיילים וירי רקטי מתמשך. בעקבות כך פרצה מלחמת חרבות ברזל במהלכה נהרגו יותר מ-61,709 פלסטינים, וכוחות צה\"ל השתלטו על אזורים נרחבים ברצועה, החריבו שטחים נרחבים בה ופינו מבתיהם כ-1.9 מיליון תושבים. במסגרת הלחימה הוקם מסדרון נצרים הנשלט בידי צה\"ל. המסדרון מחלק את צפון רצועת עזה כך שמצפונו העיר עזה, בתווך המסדרון כשטח צבאי, ויתר הרצועה מדרומו. כמו כן כבשה ישראל שטחים נרחבים נוספים ברצועת עזה ונכון לדצמבר 2024 מחזיקה בכ-30 אחוזים משטח הרצועה.",
    "pageid": 2543
  },
  {
    "title": "שחר חסון",
    "extract": "שחר חסון (נולד ב-11 בספטמבר 1976) הוא קומיקאי, סטנדאפיסט, שחקן, מוזיקאי, תסריטאי, ראפר, שדרן רדיו ומנחה טלוויזיה ישראלי.",
    "pageid": 656446
  },
  {
    "title": "שלדון אדלסון",
    "extract": "שלדון אדלסון שמו המלא; שלדון גדליה שלום גארי אדלסון (באנגלית: Sheldon Gary Adelson;‏ 4 באוגוסט 1933, י\"ב באב ה'תרצ\"ג – 11 בינואר 2021, כ\"ז בטבת ה'תשפ\"א) היה איש עסקים ונדבן יהודי-אמריקאי, בעל השליטה בחברת \"לאס וגאס סנדס\" , שמחזיקה בבתי מלון ובתי קזינו בעיר לאס וגאס בארצות הברית, באי מקאו שבסין ובסינגפור. היה בעליו של העיתון ישראל היום ובעל השליטה בעיתון מקור ראשון. היה פילנתרופ שתרם מיליוני דולרים לארגונים ולמוסדות ופעיל ציוני.\nבדצמבר 2020 העריך כתב העת האמריקאי \"פורבס\" את הונו האישי במעל 35 מיליארד דולר.",
    "pageid": 249000
  },
  {
    "title": "תחריר",
    "extract": "תחריר היא סדרת טלוויזיה ישראלית שיצרו שלמה משיח, אריאל בנבג'י ואסתר נמדר תמאם, היא מבוימת על ידי אריאל בנבג'י ומככבים בה שון סופטי, יעל אלקנה, מאור שוויצר ואסי ישראלוף. הפרק הראשון של הסדרה עלה ב-Yes ב-4 בפברואר 2025, הסדרה בת שישה פרקים.",
    "pageid": 2418102
  },
  {
    "title": "תמיר גל",
    "extract": "תמיר גל (נולד ב-20 בנובמבר 1968) הוא זמר ושחקן קולנוע ישראלי מז'אנר הארבסק.",
    "pageid": 285738
  },
  {
    "title": "תקיפת שגרירות ישראל במצרים (2011)",
    "extract": "תקיפת שגרירות ישראל במצרים התרחשה ב-9 בספטמבר 2011, כאשר אלפי מפגינים מצרים פשטו על בניין השגרירות הישראלית בגיזה שבמצרים לאחר שמוטטו את קיר הביטחון מבטון שהקיף את הבניין.\nששה מאנשי השגרירות, ששהו בעת התקיפה בחדר מאובטח בבניין השגרירות, פונו בהמשך מהמקום על ידי יחידת קומנדו מצרית, לאחר התערבותם האישית של נשיא ארצות הברית ברק אובמה ומזכיר ההגנה של ארצות הברית לאון פאנטה.\nבעקבות התקיפה הוטסו 85 אנשי צוות השגרירות ובני משפחותיהם חזרה לישראל בעוד שסגן השגריר הישראלי נשאר בקהיר. בעקבות התקרית הכריז צבא מצרים על מצב כוננות.",
    "pageid": 958136
  },
  {
    "title": "אגם רודברג",
    "extract": "אגם רוּדברג-קרוּבִּינר (נולדה ב-8 בפברואר 1986) היא שחקנית, מדבבת ודוגמנית ישראלית. זוכת פרס מסך הזהב (2004) ופרס האקדמיה הישראלית לטלוויזיה (2020).",
    "pageid": 63375
  },
  {
    "title": "אולף שולץ",
    "extract": "אוֹלָף שוֹלְץ (בגרמנית: ‏‏Ⓘ‏; נולד ב-14 ביוני 1958) הוא פוליטיקאי גרמני מן המפלגה הסוציאל-דמוקרטית (SPD) המכהן כקנצלר גרמניה החל מ-8 בדצמבר 2021. בעבר כיהן בתפקידים פוליטיים רבים, בהם: ראש עיריית המבורג (2011–2018), מנהיגה הזמני של המפלגה הסוציאל-דמוקרטית (מרץ–אפריל 2018), שר העבודה והרווחה (2007–2009) וחבר הבונדסטאג (1998–2001, 2002–2011), וכן כסגנה של הקנצלרית אנגלה מרקל וכשר האוצר בקבינט.",
    "pageid": 1588758
  },
  {
    "title": "אייל גולן",
    "extract": "אייל גולן (נולד ב-12 באפריל 1971, י\"ז בניסן ה'תשל\"א) הוא זמר ישראלי בסוגת הפופ המזרחי.\nגולן זכה לפרסום בשנת 1997, לאחר שיצא אלבומו השלישי, בלעדייך, בהפקתם של תמיר קליסקי וזאב נחמה מאתניX. האלבום נמכר ביותר מ-300,000 עותקים. באותה שנה היה גולן הזמר הראשון מז'אנר המוזיקה המזרחית שזכה בתואר זמר השנה במצעד הפזמונים העברי השנתי של רשת ג', ושירו \"דמעות\" היה לשיר המזרחי הראשון, שזכה בתואר \"שיר השנה\".\nשיריו ואלבומיו של גולן זכו להצלחה מסחרית בעשור הראשון ובעשור השני של המאה ה-21. הוא מכר בישראל יותר משלושה מיליון אלבומים וב-2012 היה הזמר המצליח בישראל מבחינה כלכלית. הוא זכה חמש עשרה פעמים בתואר \"זמר השנה\", שתים עשרה פעמים בתואר \"שיר השנה\", פעמיים בתואר \"זמר העשור\" וכן בתואר \"הזמר של המדינה\" לרגל חגיגות ה-70 של ישראל.\nגולן היה שחקן כדורגל בליגה א' בקבוצת הפועל מרמורק מרחובות. ביוני 2014 הוא ושותפיו העסקיים רכשו את הבעלות על המועדון.. בשנת 2011 הואשם בעבירות מס, ולאחר שהודה באשמה נגזרו עליו עבודות שירות ומאסר על תנאי. בשנת 2013 היו גולן, אביו וגברים אחרים בסביבתו חשודים בבעילה אסורה בהסכמה של קטינות. הפרשה קיבלה את השם \"משחקי חברה\". המשטרה החליטה בשנת 2014 שלא להעמיד את גולן עצמו לדין; אביו הורשע ונגזרו עליו שנתיים מאסר. עם זאת, הפרשה נשארה גם לאחר מכן בתודעה הציבורית, ואמצעי התקשורת המשיכו לבקר את התנהלותו.",
    "pageid": 701434
  },
  {
    "title": "איתמר פליישמן",
    "extract": "איתמר פליישמן (נולד ב-14 בפברואר 1984) הוא עיתונאי, שדרן רדיו וטלוויזיה, מגיש מחליף ופאנליסט קבוע בתוכנית הפטריוטים בעכשיו 14, בעל טור שבועי בישראל היום ותוכנית שבועית בגלי ישראל.",
    "pageid": 2193869
  },
  {
    "title": "אנגלה מרקל",
    "extract": "אנגלה דורותיאה מֶרְקֵל (בגרמנית: Angela Dorothea Merkel, ‏‏Ⓘ‏; נולדה ב-17 ביולי 1954) היא פוליטיקאית גרמנייה, שכיהנה כקנצלרית גרמניה השמינית בין השנים 2005–2021. בעבר עמדה בראש המפלגה הנוצרית-דמוקרטית הגרמנית (CDU).\nכהונתה כקנצלרית החלה ב-22 בנובמבר 2005 לאחר שבבחירות לבונדסטאג שנערכו ב-18 בספטמבר באותה שנה, ניצחה מפלגתה ברוב זעום את מפלגת ה-SPD, בהנהגת הקנצלר דאז גרהרד שרדר. מפלגתה ניצחה גם בשלוש הבחירות הבאות שנערכו ב-2009, 2013 ו-2017. כהונתה הסתיימה ב-8 בדצמבר 2021 לאחר שהבונדסטאג אישר את מינויו של אולף שולץ לקנצלר גרמניה.\nאנגלה מרקל האישה הראשונה בהיסטוריה של גרמניה אשר כיהנה בתפקיד הקנצלר. היא גם הראשונה מבין הקנצלרים שגדלה בגרמניה המזרחית, והראשונה מביניהם שנולדה לאחר סיום מלחמת העולם השנייה.",
    "pageid": 91246
  },
  {
    "title": "ב. מיכאל",
    "extract": "מיכאל בְּרִיזוֹן, הידוע בעיקר בשם העט ב. מיכאל (4 באוקטובר 1947 – 19 בפברואר 2025), היה עיתונאי, תסריטאי, מחזאי, סאטיריקן ופובליציסט ישראלי. כתיבתו התאפיינה בחריפות הביטוי, שפה גבוהה ועוקצנות רבה.",
    "pageid": 78698
  },
  {
    "title": "גולדה מאיר",
    "extract": "גולדה מאיר (במקור מאירסון; נולדה בשם גולדה מאבוביץ'; 3 במאי 1898, י\"א באייר ה'תרנ\"ח – 8 בדצמבר 1978, ח' בכסלו ה'תשל\"ט) הייתה מדינאית ישראלית, ראש ממשלת ישראל בין 1969 ל-1974 והאישה היחידה שכיהנה בתפקיד זה. לפני כן כיהנה מאיר כשגרירת ישראל בברית המועצות, כחברת הכנסת, כשרת העבודה ושרת החוץ.\nגולדה מאיר נולדה בקייב, האימפריה הרוסית, ובילדותה היגרה משפחתה לארצות הברית, בה גדלה. בגיל 23 עלתה ארצה יחד עם בעלה, מוריס מאירסון. תחילה הייתה חלוצת התיישבות בקיבוץ קודם שנעשתה לאשת ציבור. מאיר החלה את דרכה הפוליטית כמזכירת מועצת הפועלות בהסתדרות העובדים, ומטעמה יצאה מספר פעמים לשליחויות באמריקה בסוף שנות ה-20 ובתחילת שנות ה-30 של המאה ה-20. עם השנים התקדמה בתפקידיה בתנועת הפועלים ובתנועה הציונית ופעלה בארץ ישראל ובארצות הברית. ב-1948 מונתה כחברת מועצת העם, והייתה מחותמות מגילת העצמאות.\nמאיר נבחרה לאספה המכוננת, שבהמשך הפכה לכנסת הראשונה, ומונתה לשרת העבודה בממשלת ישראל הראשונה. בתפקידה זה הובילה חקיקה חברתית רחבה. ב-1955 הוצבה כמועמדת מפא\"י לראשות עיריית תל אביב, אך לא נבחרה לתפקיד. ב-1956 מונתה לשרת החוץ ובעקבות זאת עברתה כנהוג אז את שם משפחתה ממאירסון למאיר. היא כיהנה כשרת החוץ במשך עשור, בתקופה שבה פרצה מלחמת סיני. היא פרשה מתפקידה ב-1966, אך עד מהרה חזרה לפעילות פוליטית ומונתה למזכירת מפא\"י. בתור מזכירת מפא\"י פעלה רבות למען איחוד מפלגות הפועלים, מטרה שהוגשמה עד מהרה, ומאיר כיהנה כמזכירת מפלגת העבודה.\nעם מותו של לוי אשכול, הוחלט על מינויה ליושבת-ראש מפלגת העבודה (שרצה במשותף עם מפ\"ם במסגרת המערך), ובמרץ 1969 הרכיבה את ממשלת ישראל הארבע עשרה. המערך בהנהגתה זכה ב-56 מושבים בכנסת השביעית, ההישג הגבוה ביותר של רשימה כלשהי בישראל. עם כניסתה לתפקיד הנהיגה את ישראל תוך מלחמת ההתשה. גולדה מאיר וממשלתה דחו את ההצעה המצרית במסגרת יוזמת יארינג בראשית שנות השבעים. עיקר המחלוקת היה דרישת ישראל לשיחות ישירות (יארינג הציע \"שיחות קרבה\"), ומנגד, דרישת מצרים שישראל תיסוג קודם כל לקווי ארבעה ביוני 1967. יארינג הציע מהלך של פתיחת התעלה, בתואנה של שחרור הספינות הלכודות בה, ומשה דיין אף צידד בהצעה, אך היא נדחתה על ידי חסידי הקו הנוקשה בצמרת המדינית-ביטחונית בישראל – גולדה מאיר, ישראל גלילי וחיים בר-לב. במשך השנים נטען כי אילו התקבלה הצעתו של יארינג, ניתן היה למנוע את מלחמת יום הכיפורים.\nבמהלך כהונתה כראש הממשלה עמדה מאיר במספר משברים: מחאת הפנתרים השחורים, אליה הגיבה בצורה שנחשבה מנותקת בעיניי חלק ניכר מהציבור; גל הטרור; ומלחמת יום הכיפורים, שבה נפלו 2,656 חללים. ועדת אגרנט, שהוקמה בעקבות הכשל המודיעיני שסבב סביב פריצת מלחמת יום כיפור, האשימה במסקנותיה את הדרג המבצעי וזיכתה את הדרג המדיני ואת ראש הממשלה מאיר, מה שגרם לתסיסה ציבורית וחוסר אחדות פנים מפלגתית שהביאו להתפטרותה מתפקידה כראש ממשלה.\nבפוליטיקה הישראלית של תקופתה, בלטה מאיר בהיותה אישה. בין היתר הייתה האשה הראשונה שכיהנה כשרת חוץ בישראל, האישה הראשונה (והיחידה עד כה) שכיהנה בתפקיד כראש ממשלת ישראל, ואחת הנשים הראשונות בעולם שהנהיגו מדינה דמוקרטית. כמו כן, היא אחת משתי הנשים היחידות החתומות על מגילת העצמאות (יחד עם רחל כהן-כגן).",
    "pageid": 515
  },
  {
    "title": "גיור",
    "extract": "גיוּר או גירות הוא הליך של המרת דתו של גוי ליהדות. על פי הגדרת ההלכה היהודית, יהודי הוא מי שנולד לאֵם יהודייה או שהוא בעצמו התגייר כהלכה. בלשון המקראית היה גם שימוש במונח \"התייהדות\" כדי לציין מושג זה. גבר שהתגייר מכונה גֵּר ואישה שהתגיירה מכונה גִּיוֹרֶת. הגיור מתבצע על ידי מעמד קבלת המצוות וטבילה, ואצל זכרים גם ברית מילה. בזמן שבית המקדש היה קיים, הגר הקריב גם קורבן עולה מיוחד להשלמת הליך גיורו.",
    "pageid": 1745
  },
  {
    "title": "דן קיין",
    "extract": "ג'ון דניאל קיין (באנגלית: John Daniel Caine; נולד ב-10 באוגוסט 1968) הוא לוטננט גנרל לשעבר בחיל האוויר של ארצות הברית, המיועד לתפקיד יושב ראש המטות המשולבים של ארצות הברית. שימש כמשנה לעניינים צבאיים של מנהל סוכנות הביון המרכזית (CIA) בשנים 2021–2024. שימש כמנהל תוכניות הגישה המיוחדות במשרד עוזר שר ההגנה לרכש ואחזקה מ-2019 עד 2021. שימש כסגן מפקד כוח המשימה המשותף למבצעים מיוחדים – מבצע נחישות טבועה.\nלקיין תואר ראשון בכלכלה מהמכון הצבאי של וירג'יניה ותואר שני בלוחמה אווירית מהאוניברסיטה הצבאית האמריקאית בשנת 2005. טייס F-16 בהכשרתו הצבאית.",
    "pageid": 2422395
  },
  {
    "title": "דני אבדיה",
    "extract": "דֶנִי אָבְדִיָה (בסרבית: Дени Авдија; נולד ב-3 בינואר 2001) הוא כדורסלן ישראלי, המשחק בקבוצת פורטלנד טרייל בלייזרס מליגת ה-NBA ובנבחרת ישראל בכדורסל בעמדות הסמול פורוורד והפאוור פורוורד. הוא זכה בשתי מדליות זהב עם נבחרת העתודה של ישראל, כולל באליפות אירופה בכדורסל עד גיל 20 בשנת 2019, שבה גם זכה בתואר השחקן המצטיין של האליפות. באותה שנה זכה גם עם תיכון חדש תל אביב באליפות העולם לתיכונים.",
    "pageid": 1529579
  },
  {
    "title": "האינתיפאדה השנייה",
    "extract": "האינתיפאדה השנייה (הקרויה בפי הפלסטינים אינתיפאדת אל-אקצא בערבית: انتفاضة الأقصى; תעתיק מדויק: אנתפאדת אלאקצא) הייתה התקוממות פלסטינית אלימה נגד מדינת ישראל, שהחלה בסוף ספטמבר 2000. הכינוי שניתן על ידי צה\"ל לאירועים אלה (עוד לפני פריצתם) היה \"אירועי גאות ושפל\". כינוי זה נותר קוד פנימי במערכת הביטחון; השם הנהוג בישראל כיום הוא \"האינתיפאדה השנייה\", להבדיל מהאינתיפאדה הראשונה.\nהתקוממות אלימה זו כללה בתחילתה מהומות ופעולות מחאה בדרגות אלימות שונות, אך במהרה הפכו פעולות טרור ולוחמת גרילה לביטויה המרכזי. מאפיין מובהק של הפעילות הפלסטינית במאבק זה היה שימוש נרחב בפיגועי התאבדות נגד אזרחי מדינת ישראל, שהחלו כבר באוקטובר 2000, כחודש לאחר תחילתה והתגברו ככל שנמשכה. תחילתה של האינתיפאדה הובלה על ידי ארגון הפת\"ח, ובהמשך הצטרפו ארגון הג'יהאד האסלאמי והחמאס שהובילו את הפעילות האלימה. את פעולות הטרור נגד הישראלים ביצעו כלל הארגונים הפלסטינים כאשר החמאס היה הדומיננטי שבהם.\nהאינתיפאדה השנייה מוטטה כמעט לחלוטין את הסכמי אוסלו מ־1993, והסלימה את הסכסוך לרמה שלא נראתה זה עשרות שנים. במהלכה נמנו אלפי קורבנות בשני הצדדים, הן בקרב הלוחמים והן בקרב האזרחים. האינתיפאדה גרמה גם למיתון בישראל, אשר שיאו היה בשנים 2002 ו-2003 ולפגיעה קשה בכלכלה הפלסטינית.\nנקודת המפנה באינתיפאדה השנייה הייתה מבצע חומת מגן באביב 2002 בו צה\"ל השתלט מחדש על מרכזי הערים הפלסטיניות ומחנות הפליטים ביהודה ושומרון, תוך מעצרם וחיסולם של מאות מחבלים, והחל בפעילות יום-יומית לסיכול הטרור הפלסטיני, בסיוע השב\"כ והימ\"מ. הפעילות הביטחונית, בשילוב בניית גדר ההפרדה ומותו של יאסר ערפאת בסוף 2004, הביאו לדעיכת גל הטרור ביהודה ושומרון.",
    "pageid": 7294
  },
  {
    "title": "היקום הקולנועי של מארוול",
    "extract": "היקום הקולנועי של מארוול (באנגלית: Marvel Cinematic Universe, מוכר גם בראשי התיבות MCU) הוא זיכיון קולנועי של סרטי גיבורי-על שמופק על ידי אולפני מארוול, המבוססים על חוברות הקומיקס של חברת מארוול קומיקס. הזיכיון כולל סרטי קולנוע וסדרות טלוויזיה נפרדים המתרחשים באותו יקום בדיוני ונמצאים על אותו ציר זמן.\nהסרט הראשון שהתחיל את היקום הקולנועי של מארוול היה \"איירון מן\" משנת 2008, כשלב ראשון בסדרת סרטים שהסתכמו בסרט \"הנוקמים\" של שנת 2012. השלב השני החל עם צאתו של הסרט \"איירון מן 3\" משנת 2013 והסתכם בצאת הסרט \"אנטמן\" משנת 2015. השלב השלישי החל עם צאתו של הסרט \"קפטן אמריקה: מלחמת האזרחים\" משנת 2016 והסתכם בסרט \"ספיידרמן: רחוק מהבית\" משנת 2019. שלושת השלבים מכונים\"סאגת האינסוף\". השלב הרביעי החל עם צאתו של הסרט \"האלמנה השחורה\" משנת 2021 והסתכם בסרט \"הפנתר השחור: ואקאנדה לנצח\" משנת 2022. השלב החמישי החל עם צאתו של הסרט \"אנטמן והצרעה: קוונטומאניה\" משנת 2023 ויסתכם בסרט \"ת'אנדרבולטס\" משנת 2025. בנוסף הוכרז גם על שלב שישי, שיתחיל עם צאת הסרט \"ארבעת המופלאים: צעדים ראשונים\" משנת 2025 ויסתכם בסרט \"הנוקמים: מלחמות סודיות\" משנת 2027. שלושת השלבים הללו מכונים \"סאגת המולטיוורס\" היקום הקולנועי החל להתרחב עם שחרורם של סרטונים קצרים למדיות הביתיות בשנת 2011, וכן בשידורן של סדרת טלוויזיה ברשתות טלוויזיה שונות. סדרות טלוויזיה נוספות נמצאות בשלבי פיתוח.\nלאחר צאת \"הנוקמים: עידן אולטרון\", היקום הקולנועי של מארוול עבר את רף ההכנסות של זיכיון סרטי \"הארי פוטר\" והפך לזיכיון הסרטים בעל ההכנסות הגבוהות ביותר בעולם. הסרטים שבעצמם התבססו על חוברות קומיקס זכו לגרסה משלהם של חוברות קומיקס וסרטים קצרים. \"הנוקמים: סוף המשחק\", שהוא הסרט הרביעי מסדרת הנוקמים של מארוול, היה הסרט בעל ההכנסות הגבוהות ביותר בהיסטוריה, לאחר שעקף את הסרט \"אווטאר\". נכון לשנת 2022, הוא הסרט השני בעל ההכנסות הגבוהות בהיסטוריה, בהפרש של כחמישים מיליון דולר מ\"אווטאר\", שהופץ להקרנה מחודשת בסין ב-2021.",
    "pageid": 1125013
  },
  {
    "title": "הישרדות באש ובמים",
    "extract": "הישרדות באש ובמים היא העונה השלוש עשרה של תוכנית המציאות הישראלית \"הישרדות\". צילומי העונה התקיימו בקבוצת איי פלאוואן, שבפיליפינים וצולמה במהלך חודשי אפריל–יוני 2024. העונה עלתה לשידור ב-23 בנובמבר באותה שנה, ברשת 13. את העונה הנחה גיא זו-ארץ. בעונה זו, כל אחד מהמתמודדים לוהק ביחד עם בן או בת משפחה מדרגה ראשונה, בעוד שכל אחד מהמתמודדים התמודד בכוחות עצמו.",
    "pageid": 2391636
  },
  {
    "title": "הלוויית חסן נסראללה",
    "extract": "הלוויית חסן נסראללה היא הלווייתו של מזכ\"ל חזבאללה לשעבר חסן נסראללה שהתקיימה ב-23 בפברואר 2025 ברובע הדאחייה בביירות, לאחר שנהרג במבצע סדר חדש על ידי מטוסי חיל האוויר הישראלי ב-27 בספטמבר 2024. באותו מעמד התקיימה הלוויה גם להאשם ספי א-דין ששימש כמזכ\"ל חזבאללה אחרי נסראללה, עד להתנקשות בו בידי צה\"ל כשבוע לאחר מכן.",
    "pageid": 2421959
  },
  {
    "title": "המפלגה הסוציאל-דמוקרטית של גרמניה",
    "extract": "המפלגה הסוציאל־דמוקרטית של גרמניה (בגרמנית: SPD - Sozialdemokratische Partei Deutschlands, מוכרת בראשי התיבות הנהגים \"אֵס פֵּה דֵה\") היא מפלגת השלטון בגרמניה, המפלגה הוותיקה ביותר בגרמניה הפעילה עדיין כיום, ואחת הגדולות והוותיקות בעולם. בשנת 2013 ציינה 150 שנה לייסודה, כשבשורותיה יותר מ-600,000 חברים. מפלגה זו היא הגדולה ביותר בגרמניה. שורשי המפלגה בתנועת העבודה הגרמנית, ובעבר נטתה יותר לאידאולוגיה הסוציאליסטית, והיא עדיין חברה באינטרנציונל הסוציאליסטי, כמו גם במפלגת הגג האירופית מפלגת הסוציאליסטים האירופאים.\nהמפלגה שימשה בתחילת קיומה כקולה של תנועת הפועלים הגרמנית, ובימי הקיסרות הגרמנית הייתה לעיתים המפלגה החזקה ביותר ברייכסטאג, ויצרה מנגנון מסועף של \"מדינה בתוך מדינה\". לאחר התבוסה הגרמנית במלחמת העולם הראשונה ב-1918 הייתה המפלגה בין מקימיה של רפובליקת ויימאר, כאשר איש המפלגה, פרידריך אברט, היה לנשיאה הראשון של הרפובליקה.\nבימי הרייך השלישי נאסרה פעולתה, אך לאחר מלחמת העולם השנייה פעלה במערב גרמניה, בראשות אישים בולטים כווילי ברנדט והלמוט שמידט אשר שימשו במשרת הקנצלר. לאחר איחוד גרמניה היה גרהרד שרדר לקאנצלר הראשון מטעם המפלגה בגרמניה המאוחדת, אולם הוא איבד את משרתו בבחירות בשנת 2005.\nבשנות ה-70 של המאה ה-20 יצאה המפלגה בתוכנית הסוציאליסטית \"מכונית לכל פועל\" שמטרתה לשפר את תנאי הרווחה של האוכלוסייה הפחות מבוססת בגרמניה, ובזכותה זכתה בבחירות בהישג חסר תקדים אולם התוכנית לא יצאה לפועל מעולם.\nתחת מנהיגותו של גרהרד שרדר אימצה המפלגה מספר מאפיינים ליברליים בעודה מחויבת לעקרונות הסוציאל־דמוקרטיה. בשנים 2005‏-2009 הייתה המפלגה שותפה בקואליציה עם המפלגה הנוצרית-דמוקרטית, אשר בראשה עמדה הקאנצלרית המכהנת באותה התקופה אנגלה מרקל. בשל תוצאתן הצמודה של הבחירות, ניתן היה לראות במפלגה חברה שוות כוח כמעט למפלגתה של מרקל בממשלת גרמניה.\nבבחירות בשנת 2009 ספגה המפלגה מפלה קשה וזכתה ב-23% בלבד מקולות הבוחרים, מה שהביא אותה לתוצאה הנמוכה יותר בעידן הנוכחי. בבחירות שנערכו בספטמבר 2013, המפלגה התחזקה במעט, ואחריהן התנהל משא ומתן לגבי הצטרפותה לממשלתה של אנגלה מרקל. בתום משא ומתן ארוך ולא פשוט הצטרפה המפלגה הסוציאל־דמוקרטית (SPD) לקואליציה גדולה שנייה תחת הנהגתה של הקנצלרית אנגלה מרקל.\nבשנת 2021 זכתה המפלגה בבחירות ומרכיבה מאז את הממשלה עם הקבינט של שולץ בראשות אולף שולץ בתפקיד קאנצלר גרמניה.",
    "pageid": 140867
  },
  {
    "title": "הפועל באר שבע",
    "extract": "הפועל באר שבע הוא מועדון כדורגל ישראלי מהעיר באר שבע, המשחק בליגת העל הישראלית. המועדון הוקם בשנת 1949, ומאז 2007 הוא מנוהל על ידי אשת העסקים אלונה ברקת, שמכהנת כבעלי המועדון. המועדון כולל גם קבוצות נוער, נערים וילדים, ובתי ספר לכדורגל. המועדון חבר מן המניין בארגון המועדונים האירופיים.\nצבעי התלבושת הביתית הקבועה של המועדון הם אדום ולבן. עד שנת 1959 ערכה הקבוצה את משחקי הבית שלה באצטדיון שהיה ממוקם בעיר העתיקה בבאר שבע, לאחר מכן עברה לשחק באצטדיון וסרמיל. החל מעונת 2015/2016 משחקת הקבוצה באצטדיון טרנר.\nהמועדון החל לזכות בתארים משנות ה-70. לאורך כל שנותיה זכתה הקבוצה בחמש אליפויות, שלושה גביעי מדינה, ארבעה גביעי טוטו (אחד בליגה הלאומית), ארבעה גביעי אלוף האלופים (אחד בליגה השנייה) וגביע ליליאן אחד.\nכמו כן, באר שבע היא הקבוצה הראשונה בתולדות הכדורגל הישראלי ששיחקה במפעל אירופאי (גביע האינטרטוטו), במשותף עם בית\"ר ירושלים. בנוסף, באר שבע היא הקבוצה הראשונה בתולדות הכדורגל הישראלי ששיחקה במוקדמות גביע אופ\"א, ובמוקדמות הקונפרנס ליג במשותף עם מכבי תל אביב ומ.ס. אשדוד.",
    "pageid": 12899
  },
  {
    "title": "הר חרמון",
    "extract": "הַר חֶרְמוֹן (בערבית: جبل الشيخ) הוא ההר הגבוה ביותר בישראל. ההר נמצא בגבול הצפוני-מזרחי של ישראל ומהווה את קצהו הדרומי של רכס הרי מול הלבנון. בסוף שנת 2024, עם נפילת משטר אסד, ישראל השתלטה על החרמון הסורי כך שכיום הגבול הסורי-לבנוני מסתיים מצפון לרכס החרמון.\nכתר החרמון בגובה 2,814 מטרים מעל פני הים, נמצא על הגבול שבין סוריה ולבנון, כ-14 ק\"מ מצפון מזרח למוצבי ההר הישראליים טרום נפילת משטר אסד בסוריה. הפסגה הגבוהה ביותר בתחומי ישראל היא כיפה בגובה 2,236 מטרים מעל פני הים, הנמצאת מערבה למצפה שלגים, שגובהו 2,224 מטרים מעל פני הים, ומצפון-מזרח לרכבל העליון שבאתר הסקי. ב-8 בדצמבר 2024, כחלק מהתגובה הישראלית לנפילת משטר אסד, השתלטו לוחמי יחידת שלדג על פסגת החרמון לאחר נטישתו על ידי הסורים.\nבשטחי ההר בישראל נמצאים: אתר החרמון, שמורת החרמון מוצב החרמון. מחוץ לשטח ישראל  הוקמו מוצב 'מצודת רוח' ו-15 ק\"מ צפונית לו ו-600 מ' מעליו, מוצב 'הפסגה'.\nלהר ארבעה שמות בעברית, שמקורם בתנ\"ך: חֶרְמוֹן, שְׂנִיר, שִׂרְיֹן ושִׂיאֹן. השמות שניר ושריון מופיעים בטקסטים קדומים של עמי האזור.",
    "pageid": 319303
  },
  {
    "title": "חורף 1991–1992 בישראל",
    "extract": "חורף 1991‏-1992 בישראל היה החורף הגשום ביותר בארץ ישראל  ב-90 שנות מדידה בארץ ישראל. וגם אחד הקרים באזור זה ממועד תחילת המדידות בנוגע לאקלים ארץ ישראל.\n\nבמהלך חודשי החורף הקשים ביותר, התחוללו ברחבי מדינת ישראל סערות שלוו בקור ובשלגים בעוצמה נדירה.",
    "pageid": 1070534
  },
  {
    "title": "חזבאללה",
    "extract": "חִזְבְּאַללַּה (בערבית: حزب الله – \"אנשי האל\" או \"מפלגת האל\", בתעתיק מדויק: חזב אללה) היא מיליציית גרילה וטרור ומפלגת ימין אסלאמיסטית-שיעית בלבנון. המפלגה הפרלמנטרית שהוקמה על ידי חזבאללה היא הנציגה הבולטת של בני העדה השיעית בלבנון, יחד עם מפלגת \"אמל\", הנחשבת למתונה יותר. הארגון נוקט בפעולות גרילה וטרור נגד מטרות ישראליות, אמריקאיות, סוריות, פנים-לבנוניות ואף בין-לאומיות. הארגון, או הזרוע הצבאית שלו, מוגדר כארגון טרור על ידי מדינות וישויות מדיניות רבות, בהן אוסטרליה, ניו זילנד, ארצות הברית, האיחוד האירופי, גרמניה, הממלכה המאוחדת, אוסטריה, ליטא, סרביה, אסטוניה, הולנד, סלובניה, ישראל, מדינות המפרץ, רוב מדינות הליגה הערבית, קולומביה, ארגנטינה, פרגוואי, הונדורס וקנדה. אנשי הארגון עצמו וגורמים אסלאמיים אחרים נוהגים לכנותו \"אל-מוקַאוַמַה\" (בערבית: المقاومة – \"ההתנגדות\").\nחזבאללה הוקם כמיליציה ב-1981 (באופן רשמי ב־1984). קיימות עדויות רבות לכך שאיראן בנתה, מימנה וציידה את חזבאללה, ולכך שפעולות הטרור של הארגון נעשות בשיתוף פעולה מלא עם המשטר האיראני ובהוראתו. בנוסף, איראן עזרה לחזבאללה להקים מנגנון פוליטי שמטרתו להפוך את לבנון למדינה שיעית פונדמנטליסטית. מיום הקמתו רואה הארגון במדינת ישראל אויב ועוסק בפעילות עוינת נגדה. בהודעות רשמיות של הארגון לא מכונה ישראל בשמה אלא \"פלסטין הכבושה\" או \"האויב הציוני\". הארגון תובע מישראל להשיב את חוות שבעא, את שבעת הכפרים ואת צפון הכפר עג'ר לריבונות לבנונית. במהלך מלחמת האזרחים בסוריה השתתף חזבאללה באופן פעיל לצד המשטר הסורי, ואיבד מאות מלוחמיו.\nחזבאללה מחזיק בתפיסת הפעלה ייחודית, ורואה עצמו הן כארגון צבאי והן כארגון גרילה, בו-זמנית.\nמזכ\"ל הארגון משנת 1992 עד 2024 היה חסן נסראללה, עד שנהרג על ידי ישראל. ב-29 בספטמבר 2024 הודיעה מועצת השורא של חזבאללה שבחרה בהאשם ספי א-דין למזכ\"ל הארגון, כמחליפו של נסראללה. האשם ספי א-דין עצמו נהרג בתקיפה ישראלית ב-3 באוקטובר. בעקבות הריגתם, מונה זמנית מוחמד רזא פלאח זאדה, קצין ממשמרות המהפכה האסלאמית של איראן, כממלא מקום, ובחודש נובמבר הוכרז נעים קאסם כמזכ\"ל החזבאללה ונמלט לאיראן.",
    "pageid": 1318
  },
  {
    "title": "חיל האוויר הישראלי",
    "extract": "חיל האוויר הישראלי, שידוע גם בשמו המקוצר \"חיל האוויר\", או בשמו הרשמי \"זרוע הָאוויר והֶחלל\", הוא הזרוע האווירית של צבא הגנה לישראל. חיל האוויר הישראלי הוא מרכיב משמעותי בעוצמתו של צה\"ל. בראש זרוע האוויר עומד קצין בדרגת אלוף.\nמפקדו הנוכחי של החיל הוא אלוף תומר בר, חיל האוויר הישראלי נחשב לחזק ביותר במזרח התיכון ולאחת מחיילות האוויר הטובים והמיומנים בעולם",
    "pageid": 516777
  },
  {
    "title": "חיפה",
    "extract": "חֵיפָה (בערבית: حيفا) היא עיר באזור הכרמל, השלישית בגודל אוכלוסייתה בישראל (אחרי ירושלים ותל אביב-יפו), בעלת אוכלוסייה מעורבת עם מיעוט ערבי. היא חברה בארגון פורום ה-15, משמשת מרכזה של מטרופולין חיפה, בירת מחוז חיפה והיא מרכז עירוני חשוב והגדול ביותר בצפון ישראל. חיפה, המשתרעת על פני כ-70 קמ\"ר, היא העיר עם השטח השישי בגודלו בישראל ומונה כ-300,000 תושבים.\nחיפה היא מרכז תחבורה, תעשייה ותרבות חשוב ומשפיע על כל מדינת ישראל ואחד ממרכזי הסחר הימי של ישראל. מראשית ימיה, הייתה עיר נמל. גם בשנות האלפיים, אחד מסמלי העיר הוא נמל חיפה, שהוא אחד משני נמלי המסחר הגדולים של ישראל, לצד נמל אשדוד.",
    "pageid": 678474
  },
  {
    "title": "טולכרם",
    "extract": "טולכרם (בערבית: طولكرم) היא עיר פלסטינית במערב השומרון, כ-16 ק\"מ מזרחית לנתניה. תושבי העיר ברובם ערבים מוסלמים, ומיעוטם ערבים נוצרים. בהסכמי אוסלו הוגדרה העיר כ\"שטח A\", שהשליטה האזרחית והביטחונית בו נתונה בידי הרשות הפלסטינית. העיר משמשת כבירת נפת טולכרם.",
    "pageid": 66790
  },
  {
    "title": "יהודה לוי (שחקן)",
    "extract": "יהודה לוי (נולד ב-29 ביוני 1979) הוא שחקן, דוגמן ומנחה טלוויזיה ישראלי. זוכה שני פרסי האקדמיה לטלוויזיה, פרס מסך הזהב ופרס השחקן הטוב ביותר בפסטיבל הטלוויזיה הבינלאומי \"סירייס מאניה\", צרפת.",
    "pageid": 434316
  },
  {
    "title": "יוטיוב",
    "extract": "יוּטְיוּבּ (באנגלית: YouTube) הוא אתר אינטרנט לאחסון ושיתוף סרטוני וידאו שהוקם על ידי חברה אמריקאית באותו שם. יוטיוב הוקמה בפברואר 2005, על ידי צ'אד הארלי, סטיב צ'ן וג'אווד כרים, שלושתם עובדים לשעבר של חברת PayPal. בנובמבר 2006, רכשה גוגל את החברה תמורת 1.65 מיליארד דולר, ויוטיוב הפכה לחברת בת של גוגל.\nבאתר מגוון רחב של סרטונים המועלים על ידי אנשים פרטיים וחברות מדיה תאגידיות. בתכנים הזמינים נמצאים וידאו קליפים, קליפים של פרקי תוכניות טלוויזיה, קטעי וידאו הכוללים שירים, סרטים תיעודיים, הקלטות שמע, קדימוני סרטים, שידורים חיים ותכנים נוספים. יוטיוב מקיימת שיתופי פעולה עם חברות מדיה המאפשרות צפייה ישירה בחלק משידוריהם באתר יוטיוב.\nיוטיוב מפיקה רווחים מפרסומות דרך התוכנית \"Google AdSense\" בהתאם לתוכן האתר וסוג קהל היעד. רוב סרטוני הווידאו הנמצאים באתר ניתנים לצפייה בחינם, אך יש סרטונים הנכללים במסגרת ערוצי פרימיום הדורשים תשלום. האתר כולל גם שירותים נוספים בתשלום, בהם השכרת סרטים אינטרנטיים ו\"יוטיוב רד\" (\"יוטיוב האדום\") – שירות המציע גישה נטולת פרסומות לאתר.\nיוטיוב היא חלק מתרבות האינטרנט בחברה המודרנית. סרטונים רבים נצפים בכל רחבי העולם מדי יום ביומו, וחלקם זוכים לפופולריות רבה ולמספר צפיות רב. החשיפה הרבה לה זוכה האתר חורגת מתחום האינטרנט, ויוצרת תהודה והשפעה תקשורתיות ענפות – הכוללות את אמצעי המדיה הכתובים והמשודרים, כמו גם השפעה חברתית הכוללת חשיפה לתכנים, דעות והשקפות עולם שונות, הקובעות והמעצבות את דעת הקהל ואת אירועי האקטואליה במציאות היומיומית, מעבר לגבולות האתר הווירטואליים. יוטיוב שינתה את הרגלי הצפייה של המשתמשים והגולשים באתר, באופן שהרגיל את הקהל הרחב לצפות בקטעי וידאו קצרים - בדרך כלל באורך של דקות ספורות, מגמה שהלכה וצברה תאוצה בחלוף הזמן.",
    "pageid": 219699
  },
  {
    "title": "כפר ורדים",
    "extract": "כפר ורדים הוא מועצה מקומית במחוז הצפון בישראל המשתייכת לאשכול רשויות גליל מערבי. המועצה שוכנת במערב הגליל העליון, סמוך לעיר המעורבת מעלות-תרשיחא על כביש 854. שוכנת בחבל תפן שבגליל המערבי.",
    "pageid": 7960
  },
  {
    "title": "לב טהור",
    "extract": "לב טהור (בלועזית: Lev Tahor) היא כת שנוסדה על ידי שלמה הלברנץ, יהודי ישראלי שחזר בתשובה ואימץ רעיונות חרדיים אנטי-ציוניים. הכת מונה כ-500 נפשות ומתאפיינת בהחמרות קיצוניות בתחומי צניעות וכשרות, ענישה פיזית קשה ואלימות מינית כלפי קטינים. המרכז הישראלי לנפגעי כתות ופסק דין של בית המשפט לענייני משפחה מגדירים את הקהילה ככת, וכך הוא גם היחס אליה ברחוב החרדי.\nמאז שנוסדה, נדדה הכת כמה פעמים ברחבי העולם. היא החלה להתגבש בירושלים בשלהי שנות ה-80, שהתה בשנות ה-90 בארצות הברית, ובעשור שלאחר מכן שהתה בקנדה. ב-2013 היגרו אנשי הקהילה לגואטמלה, ובאמצע 2017 היגרו חלקם למקסיקו. ב-8 ביולי 2017 טבע למוות מנהיג הכת ומייסדה שלמה הלברנץ בעת טבילה בנהר במקסיקו, ובנו נחמן הלברנץ ירש את מקומו כמנהיג הכת. בדצמבר 2018 נעצר נחמן הלברנץ במקסיקו והוסגר לארצות הברית. נחמן ממשיך להנהיג את הכת על ידי הטלפון מתוך תא המעצר, והמנהיג בפועל הוא משה יוסף רוזנר. מאז ניסו אנשי הכת להגר למדינות שונות, ביניהן איראן ומולדובה, כדי להימלט מרשויות החוק.",
    "pageid": 1094631
  },
  {
    "title": "ליגת העל בכדורגל",
    "extract": "ליגת העל בכדורגל היא ליגת הכדורגל הבכירה בישראל.\nהליגה נוסדה בתקופת המנדט הבריטי בשנת 1931, ושמה העברי היה ליגת ארץ ישראל בכדורגל.\nהליגה נקראת \"ליגת העל\" החל מעונת 1999/2000, כאשר בין השנים 1955 ל-1999 היא נקראה \"הליגה הלאומית\", ולפני כן \"הליגה הארצית\", \"הליגה הישראלית\" ו\"ליגה א'\". מכבי תל אביב היא הקבוצה היחידה המשתתפת בליגה ברציפות מאז שנת היווסדה.\nהליגה נמצאת תחת אחריות ההתאחדות לכדורגל בישראל, וביחד עם הליגה הלאומית אלו שתי הליגות המקצועניות בישראל. החל משנת 2014 מנוהלות שתי הליגות הבכירות על ידי מנהלת הליגות לכדורגל.\nנכון לעונת 2023/2024, מדורגת ליגת העל הישראלית במקום ה-16 בדירוג אופ\"א בשקלול של חמש העונות האחרונות.\n\n",
    "pageid": 115210
  },
  {
    "title": "מאיר כהנא",
    "extract": "הרב מאיר דוד הכהן כהנא (נולד בשם: Martin David Kahane בברוקלין, כ\"ח בתמוז ה'תרצ\"ב, 1 באוגוסט 1932 – י\"ח בחשוון ה'תשנ\"א, 5 בנובמבר 1990) היה פוליטיקאי ימני קיצוני ישראלי-אמריקאי, מייסד הליגה להגנה יהודית, וראש ישיבת הרעיון היהודי אותה הקים, פרשן מקרא ומחבר ספרי הגות, חבר הכנסת ה-11 מטעם מפלגת 'כך' שבראשה עמד. תנועת \"כך\" שהקים בישראל, נפסלה ב-1988 מהתמודדות בבחירות לכנסת ה-12 לאחר שנקבע שמטרותיה גזעניות. כהנא עצמו הורשע בפעילות טרור כשחי בארצות הברית. \nהוא נרצח ב-1990 בניו יורק, בידי מתנקש מוסלמי, אל סייד נוסייר, בעל זיקה לאל-קאעידה. בעקבות טבח מערת המכפלה, שאירע מספר שנים אחרי הירצחו, התנועה שהקים - 'כך' - הוכרזה כארגון טרור על ידי מספר מדינות, בהן ישראל.",
    "pageid": 22137
  },
  {
    "title": "מלחמת אוקראינה–רוסיה",
    "extract": "מלחמת אוקראינה–רוסיה (או הפלישה הרוסית לאוקראינה; מכונה ברוסיה: המבצע הצבאי המיוחד באוקראינה) היא עימות צבאי בין רוסיה (בסיוע בלארוס וקוריאה הצפונית) לבין אוקראינה, שפרץ ב-24 בפברואר 2022,כאשר כוחות רוסיים ובני בריתם תקפו את אוקראינה וחדרו לשטחה מצפון, ממזרח ומדרום. במקביל למתקפה הקרקעית, הטיל צי הים השחור מצור על נמלי אוקראינה. אף שההערכות לגבי כמות הנפגעים במלחמה רחבות מאד, המלחמה הפכה לקטלנית ביותר על אדמת אירופה מאז מלחמת העולם השנייה, תוך שהיא עוברת את מספר ההרוגים במלחמת בוסניה.\nהפלישה באה לאחר חודשים של משבר, בהם רוסיה פרסה כוח צבאי גדול על גבולותיה עם אוקראינה והייתה שיאו של סכסוך ועימות צבאי בעצימות נמוכה בין שתי המדינות, שהחל ב-2014, בעקבות שינוי השלטון באוקראינה, כאשר רוסיה סיפחה באופן חד-צדדי את חצי האי קרים ובדלנים פרו-רוסיים במזרח אוקראינה השתלטו על שטחים באזור דונבאס בסיוע רוסי עקיף.\nמתוך הערכה רוסית שניתן יהיה להביא להפלת הממשל באוקראינה באמצעות מלחמת בזק, התקדמו הרוסים בשלושת הימים הראשונים של הפלישה התקדמו במהירות, בעיקר בציר בלארוס–קייב, במחוז סומי בצפון מזרח אוקראינה ובמחוז חרסון בדרום המדינה. אולם התנגדות אוקראינית עזה ויעילה מהצפוי, ובעיות לוגיסטיות שונות גרמו במהרה להאטת קצב ההתקדמות של הכוחות הרוסיים ולבלימה כמעט מוחלטת של התקדמותם במספר אזורים. הצבא האוקראיני קיבל כמויות גדולות של ציוד לחימה מתקדם ממדינות ברית נאט\"ו ובמיוחד מארצות הברית, שסייעו לו בלחימה נגד הכוחות הפולשים. הרוסים ספגו אבדות כבדות בכוח אדם ובציוד צבאי, וחלק ניכר מכוחותיהם רותקו ללחימה בכיסי התנגדות שנותרו בעורפם. חיל האוויר הרוסי לא הצליח להשיג עליונות אווירית מוחלטת, ופעילותו בשטח אוקראינה הייתה מצומצמת למדי. עם זאת, המתקפה הרוסית בדרום אוקראינה זכתה להישגים קרקעיים משמעותיים. עד אמצע מרץ השתלטו הרוסים על החלק הדרומי של מחוז דונצק, רוב שטח מחוז זפוריז'יה וכמעט כל מחוז חרסון, ויצרו רצף יבשתי בשליטתם מהגבול הרוסי לחצי האי קרים, למעט העיר מריופול, שהושמה במצור.\nככל שהתמשכה המלחמה, היא קיבלה אופי של מלחמת התשה הדדית כמעט סטטית. החל מאמצע מרץ עברו הכוחות הרוסיים בצפון-מזרח אוקראינה למגננה, והאוקראינים החלו לקחת את היוזמה לידיהם, וביצעו שורה של התקפות-נגד באותם אזורים, וכן במחוז מיקולאייב שבדרום המדינה, שם נכשל הניסיון הרוסי להרחיב את ראש הגשר שלהם ממערב לנהר דנייפר.\nבראשית אפריל 2022 נסוג הצבא הרוסי, תוך מספר ימים, כמעט מכל השטחים שכבש בצפון-מזרח אוקראינה, במחוזות קייב, צ'רניהיב וסומי. הפיקוד הרוסי החל לפרוס מחדש את הכוחות שפונו מאותם מחוזות, מתוך כוונה לרכז את המאמץ ההתקפי בדרום-מזרח אוקראינה, ולהשלים את ההשתלטות על כל אזור דונבאס. אולם על אף שבאמצע אפריל הודיעו מקורות אוקראיניים ורוסיים על פתיחת \"השלב השני\" של המערכה, או \"הקרב על דונבאס\", בפועל לא נערכה מתקפה רוסית בקנה מידה רחב באזור זה. הרוסים המשיכו לבצע שורת התקפות מוגבלות, בעיקר בצפון הדונבאס, וקצב התקדמותם נותר איטי ביותר, ואילו האוקראינים ערכו התקפות נגד בעיקר באזור העיר חרקוב. ההישג הרוסי העיקרי במהלך אפריל היה כיבוש מרבית העיר מריופול לאחר קרבות קשים. במקביל למערכה הקרקעית, הרוסים המשיכו לתקוף, בעיקר באמצעות טילי שיוט, מספר רב של יעדים בעומק שטח אוקראינה, במטרה לפגוע בתשתיות צבאיות ואזרחיות חיוניות, ובמשלוחי ציוד צבאי מהמערב, ולנתק את זירת הלחימה בדרום-מזרח אוקראינה ממערב המדינה. במאי 2022 הצליחו הרוסים לפרוץ בקו החזית בצפון דונבאס והגיעו עד למרחק קטן מצומת הדרכים החשוב בבאחמוט. לקראת סוף יוני 2022 פתח הצבא הרוסי במתקפה גדולה ממספר כיוונים על אזור סוורודונצק-ליסיצ'נסק ועד 4 ביולי נפלה העיר ליסיצ'נסק, המאחז האוקראיני האחרון במחוז לוהנסק לידי הרוסים.\nבאוגוסט וספטמבר 2022 נטלו האוקראינים את היוזמה לידיהם, וביצעו שורת התקפות נגד רחבות היקף באזורים שונים של החזית. כתוצאה מכך הפיקוד הרוסי פינה תוך מספר ימים כמעט את כל השטח שבשליטתו במחוז חרקוב, כולל אזור איזיום, ונסוג לקו נהר אוסקיל. ב-21 בספטמבר הודיע פוטין על גיוס המוני של כוחות מילואים ובמקביל הודיעו הרוסים על עריכת משאלי העם במחוזות דונצק, לוהנסק, זפוריז'יה וחרסון, ובעקבות תוצאותיהם הכריזה הדומה הרוסית ב-30 בספטמבר על סיפוח ארבעת המחוזות של אוקראינה לרוסיה, צעד שספג ביקורת בין-לאומית נרחבת. על אף הסיפוח, המשיך הצבא האוקראיני לתקוף ולהשתלט מחדש על שטחים במחוזות שסופחו על ידי רוסיה, ועד 11 בנובמבר שחררו האוקראינים את העיר חרסון, וכ-30 אחוז משטח מחוז חרסון.\nבחודשים הראשונים של 2023, היוזמה האסטרטגית הייתה בידי הצד הרוסי, שערך שורת מתקפות מוגבלות לאורך קו החזית באזור דונבאס, בעיקר במרחב סביב העיר באחמוט. לאחר קרבות רחוב קשים, השלימו הרוסים את כיבושה ב-21 במאי, לאחר כמעט שמונה חודשי לחימה. ביוני 2023, אוקראינה יזמה מתקפת נגד גדולה בדרום מזרח המדינה שנבלמה ברובה. ביולי 2024 תקפו כוחות אוקראינים את קורסק,פעולה קרקעית ראשונה נרחבת של צבא אוקראינה על אדמת רוסיה.\nהמלחמה הביאה לעיצומים בין-לאומיים נרחבים על רוסיה ולגינויה, ולהתגייסות המערב לסייע לאוקראינה בנשק ובממון. פינלנד ושוודיה הצטרפו לברית נאט\"ו. ככל שהתמשכה המלחמה הפכה אוקראינה תלויה יותר ויותר בסיוע הצבאי והכלכלי המערבי, כדי להמשיך לנהל את המלחמה. בשטחי אוקראינה נתגלו עדויות למעשי זוועה רוסיים נגד אזרחים בהיקף גדול, שנחקרים כפשעי מלחמה על ידי גופים מערביים ובין-לאומיים. כתוצאה מהמלחמה נגרם הרס עצום לתשתיות ולכלכלה באוקראינה, המוערך במאות מיליארדי דולרים, ומיליוני אוקראינים נאלצו לעזוב את שטח המדינה והפכו לפליטים. לקראת חודשי החורף רוסיה הגבירה את התקיפות נגד מתקני תשתית ברחבי אוקראינה. כתוצאה מכך, חלה פגיעה קשה באספקת חשמל, מים ושירותים חיוניים. ברוסיה פנימה הטיל נשיא רוסיה הגבלות נרחבות על האזרחים והידק את שליטתו במדינה. בגלל החשש להתגייס, גברים צעירים רבים עזבו את רוסיה וכשנה מתחילת המלחמה עזבו את רוסיה כ-2.5 מיליון אזרחים רוסים.",
    "pageid": 2073829
  },
  {
    "title": "מלך זילברשלג",
    "extract": "צבי אלימלך (מלך) זילברשלג (נולד בכ\"ז באב ה'תשנ\"ו, 12 באוגוסט 1996) הוא עיתונאי בחברת החדשות הישראלית, אושיית רשת ואיש ניו מדיה חרדי ישראלי.",
    "pageid": 1553360
  },
  {
    "title": "מערת הנחל",
    "extract": "מערת הנחל (תרגום שמה הערבי המודרני, מע'ארת אל-ואד; ידועה במחקר בשם מערת אל-ואד) היא אתר ארכאולוגי–פרהיסטורי במערב הכרמל. האתר כולל מערה גדולה וטרסה טבעית בפתחה, ויחד עם שלוש המערות שנחקרו בקרבתה: מערת תנור, מערת גמל ומערת הגדי, הוא חלק מהאתר הפרהיסטורי נחל מערות. מערת הנחל ידועה בעיקר בזכות שכבות היישוב העשירות מן התרבות הנאטופית (כ-15,000 עד 11,700 שנים לפני זמננו, תיארוך פחמן 14 מכויל) שהיא תרבות המעבר מאורח חיים נוודי של ציידים–לקטים בתקופה הפלאוליתית לקהילות החקלאיות בתקופה הנאוליתית. במערה התגלו גם שכבות ארכאולוגיות קדומות יותר, מהתקופה הפלאוליתית התיכונה והעליונה.\nמערת הנחל היא האתר הנאטופי הראשון שנחפר בהיקף נרחב, החל משנת 1928, ומחקרו נמשך עד היום. הממצא הארכאולוגי העשיר מתרבות זו באתר כולל בנייה נרחבת של בתים מאבן, בתי קברות מובחנים, תרבות חומרית עשירה וניצול אינטנסיבי של משאבי הסביבה. הגדרת התרבות הנאטופית כחברה ייחודית ומורכבת של ציידים–לקטים יושבי קבע שנמצאת על סף המעבר לאורח חיים חקלאי, התבססה בעיקרה על תוצאות החפירות במערת הנחל.\nב-29 ביוני 2012 הוכרזה המערה, יחד עם נחל המערות, כאתר מורשת עולמית.",
    "pageid": 970490
  },
  {
    "title": "נייטרינו",
    "extract": "נֵייטְרִינוֹ או ניוטרינו (Neutrino, באיטלקית: \"נייטרון קטן\") הוא חלקיק יסודי פרמיוני, המהווה לפטון נטול מטען חשמלי. הספין של הנייטרינו הוא 1⁄2. לפי מדידות שנעשו עד 2017, סכום מסות שלושת הטעמים של הנייטרינו הוא כ-0.12 eV. זו היא המסה הנמוכה ביותר של חלקיק מסיבי כלשהו. רק פוטונים וגלואונים הם בעלי מסה נמוכה יותר – מכיוון שאין להם מסה כלל.\nלנייטרינו אין מטען חשמלי או מטען צבע. לכן, הוא לא מגיב לכוח האלקטרומגנטי ולכוח החזק. חלקיקי נייטרינו מושפעים בעיקר מהכוח החלש. ההסתברות לאינטראקציה של נייטרינו עם אטומי החומר דרכו הוא עובר היא נמוכה מאוד. לדוגמה, נדרש קיר עופרת בעובי מספר שנות אור על מנת לחסום מחצית מכמות חלקיקי הנייטרינו העוברים דרכו. גלאי נייטרינו מכילים מאות טונות של חומר, אולם בממוצע, רק אטומים בודדים מתוכו מגיבים לפגיעת נייטרינו במהלך יממה אחת.\nבהתפרצות סופרנובה, רוב האנרגיה מוקרנת בצורת שטף חלקיקי נייטרינו, המיוצרים כשפרוטון ואלקטרון בליבה מגיבים זה עם זה ויוצרים נייטרון. במהלך שלב ההתכווצות, הצפיפות בליבת הסופרנובה, שהיא כ-1014 גרם/סמ\"ק, מאפשרת יצירת שטף של חלקיקי נייטרינו, אותם ניתן לגלות גם במרחקים גדולים מאוד. ההוכחה הניסויית הראשונה לתופעת ההתכווצות של סופרנובה ויצירת שטף חלקיקי הנייטרינו הושגה ב-1987, כשהתגלו חלקיקי נייטרינו מסופרנובה 1987A. ההתפרצות התרחשה במרחק של 51.4 קילופארסק מכדור הארץ.",
    "pageid": 5653
  },
  {
    "title": "נעים קאסם",
    "extract": "השייח' נעים קאסם (בערבית: نعيم قاسم; נולד בפברואר 1953) הוא מזכ\"ל ארגון הטרור חזבאללה. שימש כסגן המזכיר הכללי של חזבאללה מ־1991 ועד 2024.",
    "pageid": 268099
  },
  {
    "title": "סיירת מטכ\"ל",
    "extract": "סיירת מטכ\"ל (בעבר \"יחידה 269\" או \"יחידה 262\") היא יחידת עילית של אגף המודיעין בכוחות המיוחדים של צה\"ל, ומהווה אחת מיחידות העילית של צה\"ל. היחידה מאומנת בכל סוגי הלחימה, ומתמחה בסיור מיוחד, לוחמה בטרור, ואף מוסמכת גם כיחידת השתלטות. מבחינה ארגונית, היחידה כפופה למערך המבצעים המיוחדים, באגף המודיעין.",
    "pageid": 17560
  },
  {
    "title": "עדן גולן",
    "extract": "עדן גולן (נולדה ב-5 באוקטובר 2003) היא זמרת-יוצרת ומפיקה מוזיקלית ישראלית; זוכת העונה העשירית של \"הכוכב הבא לאירוויזיון\" ונציגת ישראל באירוויזיון 2024 עם השיר \"Hurricane\", שהגיע למקום החמישי בתחרות.",
    "pageid": 2302457
  },
  {
    "title": "עונת 2024/2025 בליגת האלופות",
    "extract": "עונת 2024/2025 בליגת האלופות של אופ\"א היא העונה ה-70 בה מתקיים טורניר הכדורגל שמאורגן על ידי אופ\"א, והעונה ה-33 במתכונת החדשה מאז שונה שם הטורניר מגביע אלופות אירופה למועדונים לליגת האלופות. זוהי העונה הראשונה בה מתקיים הפורמט החדש, טורניר בשיטה השווייצרית.\nהזוכה בתואר תשחק נגד זוכת הליגה האירופית בסופר קאפ האירופי, תקבל כרטיס לליגת האלופות בעונת 2025/2026 ותעפיל לגביע העולם למועדונים 2025.\nהגמר ייערך באליאנץ ארנה, מינכן, גרמניה. ב-31 במאי 2025.\n\n",
    "pageid": 2251278
  },
  {
    "title": "עמוס לוזון",
    "extract": "עמוס לוזון (נולד ב-6 בספטמבר 1962) הוא איש עסקים ישראלי, בעל השליטה בחברה הציבורית \"קבוצת עמוס לוזון יזמות ואנרגיה\" בה הוא מכהן כמנכ\"ל וכדירקטור. יושב ראש דירקטוריון חברת האשראי טריא וחברת הנדל\"ן לוזון רונסון. בעבר היה בעלי מכבי פתח תקווה ובעלי הפועל ראשון לציון.",
    "pageid": 2242967
  },
  {
    "title": "ערים בישראל",
    "extract": "שיעור האוכלוסייה העירונית בישראל הוא 91%, והוא בין הגבוהים בעולם. נכון לשנת 2023, 74% מתושבי המדינה התגוררו ב-82 ערים, ו-17% נוספים ביישובים עירוניים אחרים במדינה.\nבישראל ניתן לזהות ארבע מטרופולינים עיקריות: מטרופולין תל אביב, בה מתגורר כשליש מאוכלוסיית המדינה; מטרופולין ירושלים, המשתרעת משני צידי הקו הירוק ומתגוררים בה כ-14% מהאוכלוסייה; מטרופולין חיפה, בה מתגוררים כ-9% מהתושבים ומטרופולין באר שבע, הקטנה מבין הארבע, שבה מתגוררים כ-7% מאוכלוסיית המדינה. בסך הכול, בארבע המטרופולינים מתגוררים מעל ל-60% מאוכלוסיית המדינה.\nמעמד של עיר אינו מעיד בהכרח על גודל האוכלוסייה בתחום שטח הרשות המקומית הרלוונטית. קיימות בישראל מספר מועצות מקומיות, כגון גדרה, פרדס חנה-כרכור ומבשרת ציון, אשר מספר תושביהן עולה על מספר התושבים בחלק מערי ישראל. כמו כן, בהרבה יישובים שאינם מוכרים כעיר, פרנסת התושבים אינה חקלאית ואורח חייהם הוא עירוני לכל דבר.",
    "pageid": 113604
  },
  {
    "title": "עשרת הדיברות",
    "extract": "עֲשֶׂרֶת הַדִּבְּרוֹת הם רשימה של עשרה ציוויים דתיים ומוסריים, שעל פי המסופר בתורה נאמרו על ידי אלוהים לעם ישראל במעמד הר סיני. הם נמסרו למשה על ידי אלוהים כשהם כתובים על לוחות הברית ב\"אצבע אלוהים\". הדיברות נחשבים למצוות יסוד ביהדות, ולהן השפעה רבה על המשפט והמוסר ביהדות, בנצרות ובאסלאם.\nעשרת הדיברות הן:\n\nאָנֹכִי ה' אֱלֹהֶיךָ אֲשֶׁר הוֹצֵאתִיךָ מֵאֶרֶץ מִצְרַיִם מִבֵּית עֲבָדִים\nלֹא יִהְיֶה לְךָ אֱלֹהִים אֲחֵרִים עַל פָּנָי. לֹא-תַעֲשֶׂה לְךָ פֶסֶל, וְכָל-תְּמוּנָה\nלֹא תִשָּׂא אֶת שֵׁם ה' אֱלֹהֶיךָ לַשָּׁוְא\nזָכוֹר אֶת-יוֹם הַשַּׁבָּת לְקַדְּשׁוֹ\nכַּבֵּד אֶת-אָבִיךָ וְאֶת-אִמֶּךָ\nלֹא תִרְצָח\nלֹא תִנְאָף\nלֹא תִגְנֹב\nלֹא-תַעֲנֶה בְרֵעֲךָ עֵד שָׁקֶר\nלֹא תַחְמֹד",
    "pageid": 8281
  },
  {
    "title": "פאודה",
    "extract": "פאודה (בערבית: فوضى, תעתיק מדויק: פַוְצָ'א, בתרגום לעברית: \"כאוס\", \"בלאגן\") היא סדרת טלוויזיה ישראלית מסוג דרמת-פעולה, ששידורה החל ב-15 בפברואר 2015, בערוץ yes EDGE. את הסדרה יצרו העיתונאי אבי יששכרוף והשחקן ליאור רז. השניים התבססו בין היתר גם על חוויותיהם משירותם הצבאי ביחידת דובדבן. יששכרוף משמש ככתב וכפרשן לענייני ערבים של אתר וואלה ובעבר של קול ישראל. התסריטאי הראשי של העונה הראשונה היה משה זונדר. לסדרה ייעצו בין היתר גם גונן בן יצחק, רכז ביטחון בשב\"כ לשעבר, אבירם אלעד, יוצא יחידת דובדבן, ועמוס הראל, הפרשן הצבאי של עיתון \"הארץ\".\nב-2016 זכתה הסדרה ב\"פרס האקדמיה לטלוויזיה\" בקטגוריית סדרת הדרמה הטובה ביותר וב-2017 זכתה הסדרה ב-11 קטגוריות, בהן הדרמה הטובה ביותר, הבימוי הטוב ביותר (רותם שמיר) והשחקן הטוב ביותר בדרמה/דרמה יומית (ליאור רז).\nבנובמבר 2016, נרכשה הסדרה והועלתה לשידור על ידי שירות הצפייה נטפליקס. מינואר 2017 משודרת הסדרה בערוץ הראשון, ובהמשך בערוץ כאן 11.\nב-26 בדצמבר 2019 החלו שידורי העונה השלישית, וב-13 ביולי 2022 עלתה לשידור העונה הרביעית, שעלתה לשידור בנטפליקס בינואר 2023, והגיעה למקום השביעי בדירוג העולמי של נטפליקס, ולטופ 10 ב-21 מדינות באירופה, אפריקה ואסיה.\nב-4 בספטמבר 2023, הוכרז כי הסדרה תשוב לעונה החמישית שהפקתה צפויה להתחיל ב-2025.\n\n",
    "pageid": 1243000
  },
  {
    "title": "פורים",
    "extract": "פּוּרִים הוא אחד מחגי ישראל, הנחוג ברוב המקומות בי\"ד באדר (\"פורים דפרזים\"), ובערים מוקפות חומה בט\"ו באדר (\"פורים דמוקפים\" או \"שושן פורים\"). החג נקבע כיום הודאה לאלוהים, מכיוון שעל פי המסורת היהודית בחג זה ניצלו היהודים באימפריה הפרסית מרצח עם שזמם לבצע בהם המן האגגי, המשנה למלך אחשוורוש.\nמקור המסורת במגילת אסתר, על פיה נקרא החג על שום ה\"פּוּר\" (הגורל) שהטיל המן כדי לקבוע את היום שבו יבוצע הטבח בעם היהודי. בעקבות רצף אירועים המתוארים במגילה, התהפך הגלגל, ובזכות אסתר סוכלה מזימתו של המן, שנתלה, והיהודים הם שהרגו באותו יום באויביהם. י\"ג באדר, ערב פורים ויום הטבח המתוכנן, הוא יום תענית אסתר.\nמצוות החג כוללות את קריאת מגילת אסתר בלילה וביום, מתנות לאביונים, מסירת משלוח מנות איש לרעהו, ועריכת סעודת פורים שבה מקובל להשתכר \"עד-דְלֹא-ידע\". החג מצטיין במאפייני השמחה שבו, לבישת תחפושות ומסכות, שתיית יין בפורים, בדחנות והרעשה ברעשנים. כמו כן, מאפה מתוק שמקובל לאכול בתקופת החג הוא אוזן המן.\nפורים וחנוכה הם שני החגים המרכזיים ביהדות שהמקור להם אינו מהכתוב בתורה (\"דאורייתא\"), אלא מדרבנן, והם נמנים בין שבע מצוות דרבנן. עם זאת, לחג הפורים תוקף גדול יותר מזה של חג החנוכה, בעקבות היותו של פורים תקנה מזמן הנביאים (\"דברי קבלה\") המובאת בתנ\"ך.",
    "pageid": 3020
  },
  {
    "title": "פרשת היעלמותה של היימנוט קסאו",
    "extract": "היימנוט קסאו היא ילדה בת 9 תושבת צפת שנראתה לאחרונה ב-25 בפברואר 2024, ברחובות העיר הסמוכים למרכז הקליטה שבו גרה, ומאז נעלמו עקבותיה.\n\n",
    "pageid": 2313351
  },
  {
    "title": "קופה ראשית",
    "extract": "קופה ראשית היא קומדיית מצבים סאטירית ישראלית מסוגת מוקומנטריה. הסדרה עלתה לשידור ב-21 בפברואר 2018 בטלוויזיה החינוכית, והחל מ-31 באוגוסט 2018 היא משודרת בערוץ כאן 11.\nהסדרה מתרחשת בסניף יבנה של רשת המרכולים הבדיונית \"שפע יששכר\", ועוקבת אחרי התרחשויות אופייניות במרכול ישראלי בין עובדי המרכול ללקוחותיו. היא מלווה ב\"ראיונות\" של עובדי המרכול והלקוחות הקבועים המלווים את ההתרחשויות בכל פרק.\nהעונה הראשונה של הסדרה צולמה בסניף רעננה של \"סופר עמנואל\" (נכון ל-2023 \"סופר יודה\") לפני שנפתח לקהל הרחב. לאחר היפתחו לא ניתן היה לצלם שם עונה נוספת, והעונות הבאות צולמו בסניף הנטוש של \"חצי חינם\" שבמתחם ירקונים שלימים נהרס בעקבות שימוש לא חוקי בשטח עליו הוקם המתחם. העונה השלישית עלתה לשידור ב-26 ביולי 2021. שלוש העונות עלו לשידור ב-19 באפריל 2023 בנטפליקס. העונה הרביעית עלתה לשידור ב-26 באפריל 2023. ב-1 בינואר 2024 עלה לשידור פרק ספיישל של הסדרה בעקבות מלחמת חרבות ברזל. ב-14 במאי 2024 עלה לשידור פרק ספיישל של הסדרה לכבוד יום העצמאות. העונה החמישית של התוכנית עלתה ב-12 בנובמבר.\nהדמויות בסדרה מודעות להיותן מצולמות לסדרה דוקומנטרית, והן מנהלות לעיתים דיאלוגים עם \"המראיין\", המכונה על ידם \"שינקין\" (מגולם, בקולו בלבד, על ידי אורן שקדי).",
    "pageid": 1567143
  },
  {
    "title": "קופה ראשית – דמויות",
    "extract": "קופה ראשית היא קומדיית מצבים סאטירית ישראלית מסוגת מוקומנטריה, המתרחשת בסניף יבנה של רשת המרכולים הפיקטיבית \"שפע יששכר\". במהלך עונות הסדרה משתתפות דמויות מגוונות המתארות את המתרחש בחנות, לצד הדמויות הראשיות של צוות העובדים והלקוחות הקבועים.",
    "pageid": 2010655
  },
  {
    "title": "קידומת טלפון בין-לאומית",
    "extract": "קידומת טלפון בין־לאומית היא קוד מספרי (לכל היותר בן 3 ספרות) המאפשר חיוג ישיר אל טלפון הנמצא בישות מדינית אחרת, או לשירות תקשורתי לווייני. את הקידומת הבין-לאומית מחייגים לפני מספר המנוי אליו רוצים להגיע.\nלכל יחידה מדינית ולכל שירות תקשורתי לווייני וכדומה יש קידומת בין-לאומית משלהם. זה בשונה מקוד גישה המוגדר על ידי ספק השירות הטלפוני (קוד הגישה משמש להפניית השיחה למרכזיית השער הבין-לאומית המקומית. ברוב הישויות המדיניות נהוג הצירוף 00 אך נפוץ גם 99, 001, 011 וכו'). \nרשימת קידומות הטלפון הבין-לאומיות נקבעת על ידי ה-ITU-T שהוא גוף התקינה בתחום הטלקום באיגוד הטלקומוניקציה הבין-לאומי (ITU) המהוה חלק ממנגנון האומות המאוחדות.",
    "pageid": 14384
  },
  {
    "title": "רוברט דה נירו",
    "extract": "רוברט דה נירו (באנגלית: Robert De Niro; נולד ב-17 באוגוסט 1943) הוא שחקן קולנוע אמריקאי, זוכה שני פרסי אוסקר מתוך 9 מועמדויות ושני פרסי גלובוס הזהב. כמו כן, קיבל את פרס מרכז קנדי ב-2019 ואת מדליית החירות הנשיאותית מידי הנשיא ברק אובמה ב-2012.\nבמהלך שנותיו הראשונות בעולם הקולנוע דה נירו כיכב בחמישה סרטים שכיום נמנים מהגדולים בכל הזמנים:\n\n\"רחובות זועמים\" (1974) – דרמת פשע בו דה נירו מגלם מאפיונר מתחיל בשוק ההימורים הניו-יורקי שמצפצף על חוקי העולם התחתון. הסרט מהווה את שיתוף הפעולה הראשון של דה נירו עם הבמאי מרטין סקורסזה.\n\"הסנדק 2\" (1974) בבימוי של פרנסיס פורד קופולה. דה נירו, שדיבר איטלקית במהלך כל הסצנות שלו, משחק את אותה הדמות שמרלון ברנדו גילם בחלק הראשון של הטרילוגיה, על תפקיד זה זכה בפרס אוסקר לשחקן המשנה הטוב ביותר.\n\"נהג מונית\" (1976) – בשיתוף הפעולה השני שלו עם הבמאי מרטין סקורסזה, דה נירו מגלם אדם בשם טראוויס ביקל, יוצא מלחמת ווייטנאם, החי בצורה סגפנית בניו יורק הישנה, ומלאת פשיעה וזנות, תוך שהוא אינו מסוגל לשאת את כל \"הליכלוך ברחובות\".\n\"צייד הצבאים\" (1978) – אפוס אלים ובלתי מתפשר בן 3 שעות אודות מלחמה ופטריוטיות, וההשפעה שלהם על קהילת מהגרים קטנה בארצות הברית.\n\"השור הזועם\" (1980) – דרמת ספורט בשחור-לבן המספרת את הסיפור של ג'ייק למוטה, מתאגרף מצליח שההתנהגות האלימה שלו באה לידי ביטוי גם מחוץ לזירה. סקורסזה ביים ודה נירו עזר בהפקה ובכתיבת התסריט, ואף זכה בפרס אוסקר לשחקן הטוב ביותר.\nמאז תקופה פורצת-דרך זו השתתף דה-נירו במספר גדול של סרטים, חלקם זכו להצלחה כגון \"החבר'ה הטובים\", \"אופטימיות היא שם המשחק\" והקומדיה \"פגוש את ההורים\".",
    "pageid": 164740
  },
  {
    "title": "שירה האס",
    "extract": "שירה האס (נולדה ב-11 במאי 1995) היא שחקנית ישראלית, זוכת שני פרסי אופיר, פרס השחקנית הטובה ביותר בפסטיבל הסרטים טרייבקה.\n\n",
    "pageid": 1210961
  },
  {
    "title": "שלמה קרעי",
    "extract": "שלמה קַרְעי (נולד ב-6 באפריל 1982, י\"ג בניסן ה'תשמ\"ב) הוא שר התקשורת וחבר הכנסת מטעם הליכוד. רואה חשבון ודוקטור להנדסת תעשייה וניהול בהכשרתו. שימש כמרצה באוניברסיטת בר-אילן.\n\n",
    "pageid": 1675735
  },
  {
    "title": "תוכנית ההתנתקות",
    "extract": "תוכנית ההתנתקות הייתה תוכנית ישראלית לפינוי חד צדדי של כל ההתנחלויות וכוחות צה\"ל מרצועת עזה לגבולות הקו הירוק. בנוסף פונו ארבע התנחלויות מבודדות ומוצבי צה\"ל מצפון השומרון. ההתנתקות בוצעה בקיץ 2005, תחת ממשלת ישראל השלושים בראשותו של אריאל שרון יושב ראש הליכוד.\nההתנתקות הוצעה על ידי שרון בשנת 2003, אומצה על ידי הממשלה ב-2004 ואושרה כחוק על ידי הכנסת בפברואר 2005. באוגוסט וספטמבר 2005 התרחש הפינוי בפועל – צה\"ל ומשטרת ישראל פינו במשך מספר ימים מתנחלים שסירבו לפנות את בתיהם מרצונם ולקבל את חבילות פיצויים הממשלתיות. פינוי כל תושבי ישראל, הריסת מבני המגורים הישראלים ופינוי כוחות הביטחון מרצועת עזה הושלמו עד 12 בספטמבר 2005. פינוי ופירוק ארבע ההתנחלויות בצפון הגדה המערבית הושלמו עשרה ימים לאחר מכן. למעלה מ-8,000 מתנחלים מ-21 ההתנחלויות ברצועת עזה פונו והועברו לשטח ישראל.\nשרון נימק את התכנית בסיבות ביטחוניות וכלכליות. דב וייסגלס, שהיה עוזר בכיר לשרון – הסביר שהתכנית נהגתה על רקע שחיקה בין-לאומית ופנימית של ישראל במהלך האינתיפאדה השנייה, ובמטרה לעצור את התהליך המדיני.\nתוכנית ההתנתקות הייתה שנויה במחלוקת, כשבסקרי דעת קהל עלה באופן עקבי שהציבור תומך ברובו בתוכנית – סקרים הראו תמיכה בתוכנית של כ-50%–60% מהציבור הישראלי, והתנגדות של כ-30%–40%. התכנית עמדה בניגוד להצהרותיו של שרון לפני הבחירות לכנסת השש עשרה שנערכו בינואר 2003. שרון העמידה למשאל בקרב מתפקדי הליכוד, אשר דחו ברוב של כ-60% את התוכנית, אולם למרות תוצאות המשאל, המשיך שרון ביישומה. החוק ליישום התוכנית אושר בקריאה שלישית ב-16 בפברואר 2005 ברוב של 59 תומכים מול 40 מתנגדים ו-5 נמנעים. המאבק הפנימי בליכוד גם אחרי ביצוע התוכנית, הוביל לפרישת שרון מהמפלגה והקמת קדימה בנובמבר 2005, על אף שהוא ניצח בהצבעה במרכז הליכוד בסוגיית הקדמת הפריימריז. בנימין נתניהו, אף על פי שהצביע בעד התוכנית, נבחר לעמוד בראש הליכוד במקומו של שרון.\nשיקום מפוני ההתנתקות לקה במחדלים רבים, וועדת החקירה הממלכתית שדנה בסוגיה מתחה ביקורת קשה על מנהלת ההתנתקות והטיפול במפונים.",
    "pageid": 16802
  },
  {
    "title": "תל אביב-יפו",
    "extract": "תל־אביב–יפו (בערבית: تل أَبيب-يافا), המוכרת לרוב כתל אביב, היא עיר במחוז תל אביב שבישראל, השוכנת במישור החוף הדרומי, המרכזית מבין ערי גוש דן והשנייה בגודל אוכלוסייתה בישראל. תל אביב חברה בארגון פורום ה־15. תל אביב-יפו שוכנת לחוף הים התיכון. בשטחה זורמים נחל הירקון ונחל איילון. היא גובלת ממערב בים התיכון; מדרום בערים בת ים וחולון ובבית הספר מקווה ישראל; ממזרח בערים רמת גן, גבעתיים, בני ברק ופתח תקווה; ומצפון בערים רמת השרון והרצליה. ראש עיריית תל אביב-יפו הנוכחי הוא רון חולדאי.\nתל אביב היא מטרופולין המהווה את מרכז הכלכלה, התרבות, התקשורת והאמנות של ישראל. שוכנים בה מרכזי המערכת הבנקאית של ישראל, הבורסה לניירות ערך, שגרירויות ונציגויות בין-לאומיות, מערכות העיתונים הגדולים בישראל, התיאטרון הלאומי, התזמורת הפילהרמונית, בית העצמאות (בו הוכרז על הקמת המדינה) ומרכזי תרבות ארציים נוספים. \"העיר הלבנה\" בתל אביב הוכרה בשנת 2003 כאתר מורשת עולמית.\nתל אביב-יפו מוגדרת כ\"עיר עולם בהתהוות\". העיר היא אחת הערים המתוירות בישראל, עם כמיליון וחצי תיירים זרים בשנה.\nלתל אביב תפקיד מרכזי בהוויה הישראלית. רבים מהאירועים ההיסטוריים והמחאתיים שעיצבו את זהותה ואופייה של המדינה מראשית דרכה ועד היום התרחשו בה.\nבעיר מתגוררים (נכון לשנת 2023) 476,126 תושבים, ומספר התושבים לקמ\"ר הוא 9,204 איש. באותה עת התגוררו במחוז תל אביב 1,460,300 איש, ואוכלוסיית המטרופולין מנתה מעל 3,918,800 נפש. בתל אביב פועלים (נכון לשנת 2015) למעלה מ-70 אלף בתי עסק המהווים 13 אחוז מכלל העסקים בישראל. בעיר בולטת תופעת היוממות הגדולה בישראל – כ־64% מהעובדים בתל אביב גרים מחוצה לה.\nעיר הנמל העתיקה יפו הייתה ראשיתה של העיר תל אביב-יפו. יפו נחשבת לאחת מערי הנמל העתיקות בעולם; היא נזכרת בתנ\"ך, לרבות בסיפור יונה הנביא, ובמקורות קדומים אחרים, ובמשך דורות שימשה שער כניסה ימי לארץ ישראל. לבד מיפו התקיימו לאורך ההיסטוריה מספר ניכר של יישובים בשטחה של תל אביב. בראשית המאה ה־19 גדלה האוכלוסייה היהודית ביפו, וברבע האחרון של המאה ה-19 החלה התיישבות יחידים מחוץ לחומות יפו ולאחריה הקמת שכונות חדשות, כמו שכונות נווה צדק, מחנה יהודה, נווה שלום, יפה נוף וכרם התימנים מצפון ליפו.\nתל אביב זכתה לכינוי \"העיר העברית הראשונה\" מכיוון שהייתה המיזם היהודי הראשון לבניית עיר בארץ ישראל בתקופת שיבת ציון המודרנית. היה זה מיזם חדשני של ציבור מאורגן, שחלקו אנשי היישוב הישן וחלקו אנשי היישוב החדש בשיתוף עם מוסד ציוני בראשית דרכו – קרן קיימת לישראל. המטרה המוצהרת הייתה להקים עיר עברית לצד יפו הערבית, אך בתוך כארבעה עשורים צמחה תל אביב לכרך שהיה גדול פי כמה מיפו. רשויות המנדט הבריטי העניקו לתל אביב מעמד של עיר בינואר 1934.\nב־1949, לאחר הקמת מדינת ישראל, אוחדו מוניציפלית שתי הערים ונוצרה עיריית תל אביב-יפו המנהלת את העיר המאוחדת, אף שבמובנים מסוימים עדיין נהוג להתייחס ליפו ולתל אביב כאל שתי ישויות עירוניות נפרדות. בשנת 2009 חגגה העיר מאה שנים להיווסדה.",
    "pageid": 7779
  },
  {
    "title": "א-סייד",
    "extract": "אַ-סַּיִּד (בערבית: السيد) הוא כפר בדואי בנגב, שהוכר על ידי מדינת ישראל כיישוב ונמצא בתחומי מועצה אזורית אל קסום. בא-סייד חיים כ-6,500 תושבים (נכון ל-2022).",
    "pageid": 530334
  },
  {
    "title": "אדולף היטלר",
    "extract": "אדולף היטלר (בגרמנית: Adolf Hitler‏; 20 באפריל 1889 – 30 באפריל 1945) היה הקנצלר והפיהרר של גרמניה הנאצית בשנים 1933–1945, ומנהיג המפלגה הנאצית משנת 1921 ועד להתאבדותו בפיהררבונקר בברלין. היטלר חולל את מלחמת העולם השנייה והיה אחראי להשלכות הנאציזם שכללו השמדה שיטתית ומאורגנת של שישה מיליון יהודים בשואה על פי \"הפתרון הסופי\". כמו כן גרם להשמדת מיליוני בני אדם נוספים, לחורבן מדינות רבות באירופה, לפשעים נגד האנושות ולפשעי מלחמה. את רעיונותיו הגזעניים, האנטישמיים והלאומניים הקיצוניים, שזר היטלר באידאולוגיה של הנאציזם, שהוא היה מנסחה הראשי ואשר משתקפת בספרו \"מיין קאמפף\".\nהיטלר נולד בחבל דובר־הגרמנית של האימפריה האוסטרו־הונגרית, ועבר לגרמניה ב־1913. בעת מלחמת העולם הראשונה שירת בצבא הגרמני כחייל ועם סיומה עבר לשרת כסוכן סמוי במעקב אחר התארגנויות מרקסיסטיות. ככזה הזדמן לאספה של \"מפלגת הפועלים הגרמנית\", התאגדות זעירה שרעיונותיה מצאו חן בעיניו. באמצעות כישרונו הרטורי התקדם בה עד שמונה ליושב ראש בזמן ששמה כבר שונה ל\"מפלגת הפועלים הגרמנית הנאציונל־סוציאליסטית\". היטלר הנהיג ניסיון הפיכה צבאית כושל נגד ממשלת בוואריה, נאסר ושהה בכלא במשך שמונה חודשים, אותם ניצל לכתיבת \"מיין קאמפף\". לאחר שחרורו שיקם את המפלגה, תוך הכפפתה לשליטתו המוחלטת בתור \"הפיהרר\", או המנהיג. על רקע המשבר הכלכלי העולמי שפגע קשות ברפובליקה הגרמנית צברה המפלגה הנאצית כוח ותמיכה רחבה. בינואר 1933, לאחר שקיבלה המפלגה כשליש מן הקולות בבחירות לרייכסטאג, עלו הנאצים לשלטון, והיטלר מונה לקנצלר. הוא חיסל בהדרגה את הדמוקרטיה הגרמנית המפוררת בתהליך של הפיכה עצמית, ולאחר מות נשיא גרמניה הינדנבורג בשנת 1934, הפך לדיקטטור.\nכשליט גרמניה הנהיג היטלר שלטון רודני וסמכותני. הוא הכין את המדינה לקראת מלחמה כוללת מתוך שאיפה לבטל את ההפסדים הטריטוריאליים של מלחמת העולם הראשונה, וכדי להגשים את הפאן־גרמניות ברייך אחד מאוחד ולמגר את הקומוניזם. בין היתר סיפח את אוסטריה ולאחר הסכם מינכן גם השתלט בשלבים על צ'כוסלובקיה. ב־1939 פלש היטלר לפולין ופתח את מלחמת העולם השנייה. ביוזמתו ובהשראתו של היטלר נערך במהלך המלחמה רצח עם של מיליוני יהודים ולא יהודים, זאת בהתאם לעקרונות הגזעניים של הנאציזם שיש לשעבד או להשמיד את אלה שכינו \"הגזעים הנחותים\".\n\"רייך אלף השנים\" שהיטלר הבטיח לגרמניה, או \"הרייך השלישי\", החזיק מעמד 12 שנים בלבד עד כניעתה של גרמניה הנאצית. רבים ברחבי העולם רואים בהיטלר ובהנהגת הרייך כאחראים לביצוע פשעי מלחמה ופשעים נגד האנושות מהקשים ביותר בהיסטוריה האנושית בכלל ובעת החדשה בפרט (גם בעקבות משפטי נירנברג). בשיא כוחה, כבשה גרמניה הנאצית את מרבית יבשת אירופה. כשבעלות הברית החלו לגבור עליה ופלשו לשטחה, שלל היטלר כל אפשרות לכניעה והורה על מלחמה טוטלית בשאיפה לניצחון או חורבן גמור. בימיה האחרונים של המלחמה הוא האשים את העם הגרמני בתבוסה והורה על החרבת ארצו עד היסוד. לקראת סיום הקרב על ברלין התאבדו היטלר ובת זוגו אווה בראון בפיהררבונקר.",
    "pageid": 1094
  },
  {
    "title": "אהוד ברק",
    "extract": "אהוד ברק (במקור: ברוֹג; נולד ב־12 בפברואר 1942, כ\"ה בשבט ה'תש\"ב) הוא איש צבא, פוליטיקאי ואיש עסקים ישראלי, שכיהן כראש ממשלת ישראל העשירי (1999–2001). ברק כיהן גם כשר הביטחון (2007–2013), שר החוץ (1995–1996) וכרמטכ\"ל ה־14 של צה\"ל (1991–1995). ברק היה חבר הכנסת מטעם מפלגת העבודה ומפלגת העצמאות.\nבמהלך כהונתו בראשות ממשלת ישראל העשרים ושמונה נסוג צה\"ל מדרום לבנון, פרצה האינתיפאדה השנייה (לאחר כישלון המשא ומתן המדיני עם הרשות הפלסטינית בוועידת קמפ דייוויד ובוועידת טאבה), וישראל ניהלה שיחות שלום עם סוריה בוועידת שפרדסטאון. במהלך כהונתו כשר הביטחון תקף חיל האוויר את הכור הגרעיני בסוריה, והוצאו לפועל מבצע עופרת יצוקה ומבצע עמוד ענן.\nהוא חולק, עם נחמיה כהן, את התואר הלא רשמי \"החייל המעוטר ביותר בצה\"ל\".",
    "pageid": 524
  },
  {
    "title": "אורי משגב",
    "extract": "אוּרִי מִשְׂגָּב (נולד ב-15 באפריל 1974) הוא עיתונאי, פובליציסט, מרצה, מורה ובמאי ישראלי. כיום עיתונאי בעיתון \"הארץ\" וממובילי מחאת הדגלים השחורים.\n\n",
    "pageid": 1222620
  },
  {
    "title": "אלבניה",
    "extract": "רפּוּבְּלִיקַת אַלְבַּנְיָה (באלבנית: Republika e Shqipërisë; פירוש השם הוא \"ארץ העיטים\") היא מדינה בדרום-מזרח אירופה. אלבניה גובלת במדינות מונטנגרו בצפון, קוסובו בצפון-מזרח, מקדוניה הצפונית במזרח, יוון בדרום, וחוף הים האדריאטי במערב. בשנת 2009 הצטרפה אלבניה לברית נאט\"ו.\nאלבניה היא גם מולדת העם האלבני. עיר בירתה היא טירנה.\nרוב אזרחי אלבניה הם מוסלמים-סונים, ומיעוטם הם נוצרים-קתולים או נוצרים-אורתודוקסים-מזרחיים. אלבניה היא גם חברה בארגון לשיתוף פעולה אסלאמי.",
    "pageid": 12612
  },
  {
    "title": "אלברט איינשטיין",
    "extract": "אלברט איינשטיין (בגרמנית: ‏‏Ⓘ‏‏; 14 במרץ 1879 – 18 באפריל 1955) היה פיזיקאי יהודי-גרמני-אמריקאי, מגדולי המדענים בכל הזמנים.\nאיינשטיין נחשב לגדול התאורטיקנים, לצד אייזק ניוטון, אבי המכניקה הקלאסית. שם משפחתו הפך מילה נרדפת לגאונות. הוא זכה לפרסום עולמי ברבע הראשון של המאה ה-20 בזכות תורת היחסות אותה פיתח (תורת היחסות הפרטית ותורת היחסות הכללית), אשר שינתה את מה שהיה ידוע עד אז על מהותם של הזמן, המרחב, המסה, התנועה וכוח הכבידה. כן נודע בזכות תרומותיו לתחומי מכניקת הקוונטים והמכניקה הסטטיסטית ולהסברת האפקט הפוטואלקטרי. בגין תרומתו הייחודית בנושא האחרון זכה בפרס נובל לפיזיקה בשנת 1921.\nמלבד חלקו המכריע בפיתוח תחומי המדע, התבטא ופעל גם בנושאים אקטואליים והיה סוציאליסט נלהב. ב-1932, טרם עליית הנאצים לשלטון ובשל התגברות האנטישמיות בגרמניה ובפרט תנועת הפיזיקה הגרמנית שיצאה נגד איינשטיין, עבר להתגורר וללמד בארצות הברית. אף שהגדיר את עצמו פציפיסט, חתם איינשטיין על מכתב איינשטיין-סילארד שנכתב לנשיא רוזוולט ועודדו לקדם פיתוח של נשק גרעיני בארצות הברית לפני שגרמניה הנאצית תגיע ליכולת זו. עם זאת, לאחר הטלת פצצת האטום בהירושימה ונגסאקי, היה איינשטיין מן הדוברים הראשיים שקראו להחרמת הנשק הגרעיני, ואף הקים את \"ועדת החירום של מדעני האטום\" למטרה זו.\nמלבד פעילותו המדעית, איינשטיין היה ידוע בתמיכתו בציונות ובמדינת ישראל. יחד עם ידידו חיים ויצמן הוא פעל נמרצות להקמת האוניברסיטה העברית בירושלים, וכיהן כיו\"ר המועצה האקדמית שלה. בצוואתו ציווה להוריש לאוניברסיטה את כל כתביו. עם זאת דחה את הצעתו של דוד בן-גוריון לכהן כנשיא המדינה לאחר פטירת חיים ויצמן.",
    "pageid": 83
  },
  {
    "title": "אלון אהל",
    "extract": "אלון אהל (נולד ב-10 בפברואר 2001) הוא פסנתרן ישראלי. בבוקר 7 באוקטובר 2023 (בגיל 22) שהה בפסטיבל הנובה שליד קיבוץ רעים שם נפצע ונחטף לעזה על ידי מחבלי ארגון הטרור חמאס בעודו תופס מחסה במיגונית המוות בצומת רעים.",
    "pageid": 2421206
  },
  {
    "title": "אמיר שורוש",
    "extract": "אמיר שוּרוּש (בערבית: أمير شوروش; נולד ב-9 ביולי 1984) הוא שחקן ישראלי. זכה בפרס האקדמיה הישראלית לטלוויזיה לשנת 2021, על גילום דמותו של ראמזי עבד ראמזי בקומדיית המצבים \"קופה ראשית\" בכאן 11. הוא ידוע גם בחיקויים שהוא מבצע של פוראת נסאר, מנסור עבאס, איימן עודה ויוסף חדאד בתוכנית \"ארץ נהדרת\" בקשת 12.",
    "pageid": 1804807
  },
  {
    "title": "בית\"ר ירושלים",
    "extract": "בית\"ר ירושלים הוא מועדון כדורגל ישראלי מירושלים, המשתייך לאגודת הספורט בית\"ר. קבוצת הכדורגל הבכירה של המועדון משחקת בליגת העל – ליגת הכדורגל הבכירה בישראל. המועדון הוקם ב-1936, והחל משנות השבעים, נחשב לאחד הבכירים והאהודים ביותר בכדורגל הישראלי. המועדון חבר שותף בארגון המועדונים האירופיים.\nהקבוצה נוהגת לשחק בתלבושת צהובה-שחורה. אצטדיונהּ הביתי של הקבוצה, החל משנת 1991, הוא אצטדיון טדי, הממוקם בשכונת מלחה, ירושלים ומכיל 31,733 מקומות ישיבה. קודם לאצטדיון טדי, שיחקה הקבוצה בשנותיה המוקדמות באצטדיון ימק\"א.\nלזכות בית\"ר שש אליפויות ישראל, שמונה גביעי מדינה, שלוש זכיות בגביע הטוטו ושתי זכיות בתואר אלוף האלופים. בית\"ר ירושלים היא הקבוצה הראשונה בתולדות הכדורגל הישראלי ששיחקה במפעל במסגרת אירופאית, במשותף עם הפועל באר שבע, כאשר השתתפה בגביע האינטרטוטו לעונת 1976/1977.\nהחל משנת 2022 נמצא המועדון בבעלות איש העסקים ברק אברמוב.",
    "pageid": 48329
  },
  {
    "title": "ג'וזף מרטין",
    "extract": "ג'וזף מתיו מרטין (באנגלית: Joseph Matthew Martin) הוא קצין בדימוס בדרגת גנרל, בתפקידו האחרון כיהן כסגן ראש מטה צבא ארצות הברית.",
    "pageid": 1481382
  },
  {
    "title": "גוש קטיף",
    "extract": "גוש קטיף היה גוש התנחלויות ששכן בדרום רצועת עזה, ונקרא על שם היישוב הראשון בו – קטיף. גוש קטיף כלל 16 יישובים בין רפיח בדרום-מערב, דיר אל-בלח בצפון, ח'אן יונס במזרח והים התיכון במערב. מצפון לגוש, שכנו ברצועת עזה חמישה יישובים נוספים, שלושה מהם יישובי התוחמת הצפונית – סך הכול 21 יישובים יהודיים. כמו כן הוקמו בשנת 2004 בגוש קטיף שני מאחזים. באוגוסט 2005 פונו היישובים על ידי ממשלת ישראל במסגרת תוכנית ההתנתקות. בחבל עזה התגוררו ערב ההתנתקות כ-8,600 יהודים ו-600 בדואים (בדהנייה ובמאווסי), רובם בגוש קטיף.\nאוכלוסיית גוש קטיף הייתה כחצי אחוז מכלל האוכלוסייה ברצועת עזה, אך הגוש ישב על כרבע משטח הרצועה ותפס כשליש מקו החוף של הרצועה.",
    "pageid": 337817
  },
  {
    "title": "דוד",
    "extract": "דָּוִד הוא דמות מקראית, המתואר במקרא כמלכהּ השני של ממלכת ישראל המאוחדת (אחרי שאול המלך) ואבי שושלת בית דוד ששלטה בממלכת יהודה במשך למעלה מ-400 שנה לאחר מותו עד חורבן בית המקדש הראשון. התיאורים התנ\"כיים השונים, מייחסים לדוד כיבוש חבלי ארץ נרחבים בצפון ארץ ישראל ובמערבה.\nדמותו ופועלו של דוד תפסו מקום חשוב במסורת היהודית ובפולקלור, והוא נחשב לדמות מופת ולאחד מגדולי האומה. דוד המלך מכונה במקרא ”נְעִים זְמִרוֹת יִשְׂרָאֵל” (שמואל ב', כ\"ג, א'), המסורת היהודית רואה בו את המחבר של רוב ספר תהילים. על פי המסורת, המשיח יהיה אדם מזרע דוד. מסורת זו אומצה גם בברית החדשה, בה נאמר כי ישו היה נצר לבית דוד. בקבלה נמנה דוד עם אחד מ\"ארבעת רגלי המרכבה לשכינה\", שעליהם מתבססת השראת השכינה בעולם לאורך ההיסטוריה (השלושה הנוספים הם אבות האומה אברהם יצחק ויעקב).\nדוד הוא חלק מרשימה בת 53 דמויות מקראיות, שקיומן ההיסטורי אושש במחקר על פי עדויות ארכאולוגיות, ותקופתו מתוארכת לסביבות המאה ה־10 לפני הספירה.\nהתיאור התנ\"כי של חיי דוד משקף מסורות רבות, אך מכיוון שהטקסטים המקראיים הנמצאים בידינו היום נערכו מאות שנים אחרי תקופת חייו הנהוגה במחקר, לאורך השנים חוקרי מקרא, ארכאולוגים והיסטוריונים, היו חלוקים בדעתם ביחס לדוד ולתיאור מלכותו אל מול המציאות ההיסטורית שהייתה בתקופתו. ביחס לקיומה של מלכות דוד, אסכולות מסוימות מקבלות את הסיפור התנ\"כי כנכון בעיקרו, גם אם מוגזם לעיתים, ואחרות רואות בסיפורי דוד מסורות שהגיעו מסיפורים אחרים ושויכו בהמשך לדוד.",
    "pageid": 10997
  },
  {
    "title": "דמוגרפיה של ישראל",
    "extract": "אוכלוסיית מדינת ישראל מונה נכון ל-26 באוקטובר 2024, 10,000,000 תושבים (ישראלים). נתון זה כולל כחצי מיליון אזרחים יהודים אשר חיים בהתנחלויות ביהודה ושומרון, וכולל כ-350,000 ערבים תושבי מזרח ירושלים שאינם בעלי אזרחות ישראלית, אך אינו כולל את שאר הפלסטינים החיים ביהודה ושומרון תחת שלטון ישראל. כמו כן, הנתון אינו כולל כ-118,000 עובדים זרים (מתוכם כ-18,000 עובדים שאשרתם פגה); תיירים ללא אשרה בתוקף, שמספרם מוערך בכ-58,000; פליטים ומסתננים מאפריקה, שמספרם המוערך עומד על כ-19,000 (לא כולל ילדיהם שנולדו בישראל ולא כולל אלו שקיבלו מעמד בישראל לאחר שהסתננו) ומספר משתנה ובלתי ידוע של כמה אלפי שוהים בלתי חוקיים תושבי הרשות הפלסטינית.\nלשם השוואה, עם קום המדינה חיו בישראל כ-780,000 תושבים.\nנכון ל-2024 כ-73.2% מתוך 9.8 מיליון תושבי ישראל מוכרים כיהודים (כ-7.25 מיליון), כ-21.1% מהם הם ערבים-מוסלמים, ערבים-נוצרים או דרוזים (כ-2.037 מיליון) וכ-5.7% (כ-534 אלף), מוגדרים \"אחרים\" מהם 300,000 יהודים על פי חוק השבות הרשומים במשרד הפנים כחסרי סיווג דת והשאר הם נוצרים לא-ערבים – כולל בני משפחות של יהודים שלא התגיירו, ארמנים, כמרים ונזירים מלאומים שונים, כמו כן קהילה מוסלמית של צ'רקסים, קהילת העבריים השחורים, פליטים וייטנאמים לשעבר, ובני דתות ולאומים אחרים.\nתוחלת החיים הממוצעת בישראל נכון לשנת 2022 היא 83.5 שנה, מקום 5 בעולם.\nישראל היא המדינה בעלת קצב גידול האוכלוסין המהיר ביותר מבין המדינות המפותחות, 2.2% במהלך 2022 ו-1.9 ב-2023 (72 אחוזים מהגידול ב-2023 נבעו מריבוי טבעי), בכך היא סוטה מהמודל הקלאסי של תמורה דמוגרפית וממוקמת במקום ה-26 ברשימת המדינות בעלות צפיפות האוכלוסין הגבוהה בעולם. עד 2040 צפויה ישראל להפוך למדינה הצפופה ביותר ב-OECD.\nבמהלך תשפ\"ב נוספו לאוכלוסייה במאזן ההגירה לישראל כ-63 אלף איש, מהם כ-59 אלף עולים חדשים.",
    "pageid": 4145
  },
  {
    "title": "החזית הצפונית במלחמת חרבות ברזל",
    "extract": "החזית הצפונית במלחמת חרבות ברזל היא חזית הלחימה בין ישראל לארגוני הטרור הפועלים נגדה בלבנון ובסוריה, ובראשם חזבאללה. הלחימה התקיימה בעיקר באזורי גבול ישראל–לבנון וגבול ישראל–סוריה, אך גם במקומות מרוחקים יותר כגון ביירות ודמשק. הלחימה החלה לאחר שחזבאללה הביע תמיכה במתקפת הפתע על ישראל והצטרף אליה בבוקר 8 באוקטובר 2023, כ-25 שעות לאחר שהחלה.\nחזבאללה שיגר רקטות מונחות ופגזי ארטילריה לעבר עמדות צה\"ל בהר דב וחוות שבעא, וישראל הגיבה בירי טנקים, תקיפות מל\"טים וירי ארטילרי על עמדות חזבאללה ליד גבול ישראל–לבנון. חילופי ירי, שכללו גם טילי נ\"ט ותקיפות מהאוויר, נמשכו לאורך המלחמה. צה\"ל הגיב בפעולות סיכול ממוקד של מחבלים, בעיקר בדרום לבנון אך גם בעומק לבנון ובביירות, ובתקיפת בסיסי מחבלים בדרום לבנון. צה\"ל גם נהג לתקוף מהאוויר את חוליות משגרי הנ\"ט לפני הירי. במהלך קיץ 2024 חלה הסלמה דרמטית בעימות, לאחר פגיעת הרקטה במג'דל שמס ברמת הגולן, שגרמה למותם של 12 ילדים ובני נוער, ופצעה 34 נוספים. ישראל הגיבה בהתנקשות בפואד שוכר, ובהמשך ביצעה את מתקפת המנע הישראלית נגד חזבאללה. עם הימשכות הלחימה ארגון הטרור החל לשגר גם טילים וכטב\"מים חמושים ומתאבדים לעומק רב יותר. מתחילת המלחמה ועד סוף מאי 2024 שיגר חזבאללה כ-2,500 כטב\"מים לעבר ישראל.\nעקב הלחימה פונו בהוראת הממשלה חלק מתושבי הגליל העליון, ורבים אחרים התפנו ביוזמתם. עם תחילת המלחמה, בשל חשש ממשי לחיי האזרחים, פינתה ישראל יישובים בעומק של שני קילומטר מגבול ישראל–לבנון, בהם מטולה, קיבוץ חניתה, קיבוץ מנרה, קיבוץ ראש הנקרה ועשרות אחרים, והם נותרו שוממים למעט חיילי צה\"ל, כיתות כוננות ומספר מצומצם של תושבים. בכל תקופת המלחמה, מטווח חזבאללה את היישובים הנטושים בירי טילים ונשק מדויק נגד טנקים למטרת הרס שיטתי בתים ביישובים. העיר קריית שמונה פונתה חלקית, ונזק ואבדות נגרמו לבסיסי צה\"ל באזור הצפון. מספר העקורים בלבנון עומד על למעלה מ-1,600,000. הרס רב נגרם ביישובי דרום לבנון הסמוכים לגבול ונזק כבד נגרם לחקלאות בדרום לבנון.\nבספטמבר 2024, לאחר 11 חודשים של לחימה ופינוי תושבי הצפון, החל צה\"ל בשלב חדש בלחימה – מבצע חיצי הצפון. אירועים גדולים בשלב זה היו התפוצצות זימוניות חזבאללה, הגדלת טווח השיגורים מלבנון לעבר הקריות, חיפה, עמק יזרעאל והכרמל, ההתנקשות באבראהים עקיל, ההתנקשות באבראהים קובייסי, ומבצע סדר חדש שבו תקף צה\"ל את המפקדה הראשית של חזבאללה ברובע הדאחייה בביירות והרג, בין היתר, את חסן נסראללה ואת עלי כרכי. ב-30 בספטמבר החל תמרון קרקעי בדרום לבנון.\nבתום 13 חודשי לחימה, ב-27 בנובמבר, נכנסה לתוקפה הפסקת האש בין ישראל ללבנון שנחתמה בהסכם ישראל–לבנון 2024.",
    "pageid": 2267759
  },
  {
    "title": "הישראלי המכוער",
    "extract": "הישראלי המכוער הוא כינוי גנאי לישראלי המתנהג לפי סטריאוטיפים של התנהגות שלילית המיוחסים ליחידים ולקבוצות בחברה הישראלית. עם הזמן הפך הביטוי שגור בשיח הישראלי ומיוחס לתופעות שליליות רבות שעלולות להתקיים גם בקרב עמים אחרים. המונח עצמו, מזכיר את הביטוי \"האמריקני המכוער\" שמקורו בספר הנושא שם זה, ומתאר אפיונים שליליים דומים של תיירים אמריקאים, וניתן להניח כי הושאל ממנו. גם השימוש בשני המונחים החל כנראה בזמנים עוקבים בתחילת ובשלהי שנות ה-60 של המאה ה-20.\nתופעת הישראלי המכוער באה לידי ביטוי רב בתקשורת בישראל, ובין האנשים בינם לבין עצמם. מעבר לשיח עצמו ננקטות פעולות מעשיות לשנות ולהקטין את ממדי התופעה. כך למשל קמה עמותת שגרירים של רצון טוב אשר שמה לה למטרה להילחם בתדמיתו של הישראלי המכוער בחו\"ל.",
    "pageid": 449972
  },
  {
    "title": "הישרדות (תוכנית טלוויזיה ישראלית)",
    "extract": "הישרדות (תחילה נקראה הישרדות 10, על שם הערוץ בו שודרה) היא גרסה ישראלית לתוכנית המציאות הטלוויזיונית האמריקאית \"הישרדות\" (\"Survivor\"). התוכנית בגרסתה הישראלית עלתה לאוויר בערוץ 10, ב-15 בדצמבר 2007, והייתה סדרת הדגל של הערוץ במשך כחמש שנים. באוגוסט 2012, לאחר שערוץ 10 נקלע לקשיים כלכליים, רשת מדיה רכשה את זכויות ההפקה והשידור של התוכנית מידי חברת ההפקה CASTAWAY‏. אך בפועל פורמט התוכנית עבר לידי רשת רק באוקטובר 2014, כאשר ערוץ 10 וחברת CASTAWAY חתמו על הסכם פשרה לאחר שנתיים של מאבק משפטי. מאז התוכנית שודרה בערוץ 2 (תחת הזכיינית רשת), כשמאז הפיצול משודרת בערוץ רשת 13.\n\n",
    "pageid": 459099
  },
  {
    "title": "הכרמל",
    "extract": "הַכַּרְמֶל (בערבית: جبل الكرمل (הר הכרמל), בתעתיק: ג'בל אלכרמל) הוא שלוחה צפונית-מערבית של רכס הרי השומרון המשתרעת עד למפרץ חיפה ומתנשאת לגובה מרבי של 546 מטר מעל פני הים (\"רום כרמל\" ליד עספיא). שלושה אזורים לכרמל: רכס אמיר – רכס הרים בדרום מזרח הכרמל, רמות מנשה במרכז ו\"רכס הכרמל\" בצפון-מערב – משולש הנתחם על ידי עמק יזרעאל ממזרח ומצפון, עמק זבולון מצפון, מישור חוף הכרמל במערב ורמות מנשה בדרום. ראשו הצפון מערבי של הכרמל נושק לים וחודר אליו.\nשמו של ההר – הכרמל – שנגזר מן המילה כרם בתוספת העיצור \"ל\", מעיד על צמחייה של כרמים ומטעים שאפיינה אותו לאורך ההיסטוריה.",
    "pageid": 47841
  },
  {
    "title": "המוות השחור",
    "extract": "\"המוות השחור\" או המגפה השחורה הייתה מגפה שהכתה באסיה, בצפון אפריקה ובאירופה בכמה גלים במשך כארבע שנים (1347–1351) וקטלה, לפי הערכות שונות, בין 75 ל-200 מיליון בני אדם באירופה ובאסיה. האומדנים נעים בין רבע ל-60% מאוכלוסיית אירופה, וכ-35 מיליון בני אדם בסין לבדה. התפרצויות של המחלה, בהיקף קטן יותר, המשיכו להכות במקומות שונים באירופה עד המאה ה-17‏.\nמקובל לזהות את המגפה כדבר ורבים מתייחסים לזיהוי זה כוודאי ומחליפים בין השמות, אך חוקרים מסוימים סבורים שלא מדובר בדבר אלא בנגיף הגורם למחלת האבעבועות השחורות, או לקדחת נגיפית, שיכולה להיגרם משלל נגיפים, בהם גם אבולה ומרבורג. במחקר שחזור הגנום של החיידק Yersinia pestis, הנמצא בשיניהם ובעצמותיהם של מתים שמתו במגפה השחורה ונקברו בקבר אחים באנגליה, נמצא כי הוא זהה ב-99% לחיידק הגורם לדבר הפעיל בימינו, אך עדיין אין ודאות לגבי סיבת היותו של החיידק כה קטלני.\nהמושג ה\"מוות השחור\", \"שחור\" במשמעות \"נורא\", מופיע לראשונה בכרוניקות דניות ושוודיות במאה ה-16 ומשם התפשט אט אט לשאר שפות אירופה. יש המייחסים את הכינוי \"המוות השחור\" לכתמים השחורים שהופיעו על עורם ולעיגולים שחורים מתחת לעיניים של האנשים שלקו במחלה.\n\n",
    "pageid": 1507
  },
  {
    "title": "המוסד למודיעין ולתפקידים מיוחדים",
    "extract": "המוסד למודיעין ולתפקידים מיוחדים, הידוע יותר בשמו המקוצר: המוסד, הוא ארגון במערכת הביטחון הישראלית ואחד מהגופים החברים בקהילת המודיעין הישראלית. המוסד הוא ארגון הביון של ישראל, הממונה על איסוף מידע מסוג מודיעין אנושי ומשימות הפקת מודיעין חשאיות מחוץ לגבולות המדינה, דיפלומטיה חשאית, תפקידים מיוחדים וסיכול יעדים אזרחיים וצבאיים של האויב (למוסד מיוחסות התנקשויות בשורה של מחבלים בכירים בארגוני טרור שנלחמים נגד ישראל ופעולות נגד תוכנית הגרעין האיראנית). בניגוד לצה\"ל ולשירות הביטחון הכללי – יעדיו, מבנהו וסמכויותיו של המוסד אינם מוסדרים בחוק יסוד, בחקיקה ראשית או משנית. פעילותו כפופה לנהלים שלא פורסמו מעולם. המוסד כפוף למשרד ראש הממשלה.",
    "pageid": 1605
  },
  {
    "title": "הסכמי אוסלו",
    "extract": "הסכמי אוסלו הם סדרת הסכמים בתהליך השלום הישראלי-פלסטיני, שנחתמו בין ישראל לבין הארגון לשחרור פלסטין בין השנים 1993 – 1995.\nההסכם הראשון נחתם ב-13 בספטמבר 1993 בוושינגטון די. סי., בירת ארצות הברית. בהסכם אש\"ף אשרר את הכרתו במדינת ישראל וישראל הכירה באש\"ף כנציג העם הפלסטיני, והוסכם על הקמת הרשות הפלסטינית. הוגדרה תקופת המעבר שתימשך חמש שנים לכל היותר, החל מרגע הנסיגה של כוחות צה\"ל מרצועת עזה ומאזור יריחו, שבמהלכה יתקיים משא ומתן לסיום הסכסוך הישראלי-פלסטיני. בספטמבר נחתם 1995 הסכם \"אוסלו ב'\" שהגדיר את מגבלות האוטונומיה פלסטינית, אליה העבירה ישראל את השליטה ברוב האוכלוסייה הפלסטינית. במסגרת תהליך אוסלו נחתמו גם הסכמים נוספים, נקודתיים יותר, כמו הפרוטוקולים הכלכליים של פריז.\nבשני הצדדים, הפלסטיני והישראלי, היו קבוצות שהתנגדו נחרצות להסכמי אוסלו וגורמים שביצעו פיגועי טרור שפגעו בתהליך – הטבח במערת המכפלה שביצע איש תנועת \"כך\", שרשרת פיגועי התאבדות של חמאס והג'יהאד האסלאמי הפלסטיני, ורצח רבין שבוצע במטרה לעצור את התהליך. ההסכמים לא התקדמו לפי המתוכנן, ועל אף מעמדם כהסכמי הביניים, הם נותרו על כנם במשך למעלה משלושה עשורים.",
    "pageid": 14077
  },
  {
    "title": "חומץ תפוחים (סדרת טלוויזיה)",
    "extract": "חומץ תפוחים (באנגלית: Apple Cider Vinegar) היא מיני-סדרת דרמה אוסטרלית משנת 2025 שמשודרת בנטפליקס, ושהופקה על ידי See-Saw Films. בסדרה מככבות קייטלין דבר בתפקיד גורו הבריאות בל גיבסון ואלישה דבנאם-קארי בתפקיד חברתה מילה. השתיים משחקות נשים צעירות שמשתמשות ברשתות החברתיות שלהן לקידום רפואה אלטרנטיבית. גיבסון מרמה את עוקביה ואת העולם אודות אבחון סרטן שקיבלה, בעוד מילה משכנעת את אמה לוותר על טיפול רפואי מדעי. אזהרת ספוילר: שתיהן מתות מהסרטן האמיתי שלהן שנים מוקדם יותר ממה שהיה צפוי.",
    "pageid": 2418910
  },
  {
    "title": "חטיבת גולני",
    "extract": "חטיבת גולני (חטיבה 1) היא חטיבת חיל רגלים סדירה בצה\"ל שהשתתפה בכל מלחמות ישראל. החטיבה המסונפת לפיקוד הצפון, נמצאת תחת פיקודה של עוצבת געש (אוגדה 36).\nחיילי חטיבת גולני חובשים כומתה חומה עם סמל חיל הרגלים ונועלים נעליים שחורות. הצבע החום מסמל את הלוחמים הראשונים של החטיבה שהיו עובדי אדמה שגויסו. דגל החטיבה הוא בצבעי ירוק וצהוב המסמל את שטחי הלחימה, גם בצפון וגם בדרום. סמלה של החטיבה, הנמצא גם על תג היחידה, הוא עץ זית בעל שורשים עמוקים ביותר, שעוצב על ידי דוד אלף. זאת, אף על פי שההשראה לציור העץ הייתה ככל הנראה של עץ אלון. בשנת 1979 ניטע עץ זית על יד \"קירות הזעקה\" במוזיאון גולני.\nמחטיבת גולני צמחו הרמטכ\"לים מרדכי גור, משה לוי, גבי אשכנזי וגדי איזנקוט שהיו אף מפקדי החטיבה. מאיר עמית ראש המוסד היה מג\"ד ומח\"ט בחטיבה. מפקדים רבים בחטיבה כמו אברהם יפה, משה פלד, אריאל שרון, רחבעם זאבי, יונה אפרת, אורי שגיא, יקותיאל אדם, משה קפלינסקי, אמיר דרורי, יאיר נוה ועוד הפכו לאלופים בצה\"ל.",
    "pageid": 12300
  },
  {
    "title": "חטיבת הצנחנים",
    "extract": "חטיבת הצנחנים (חטיבה 35) היא חטיבת צנחנים סדירה בצה\"ל, הכפופה לעוצבת האש ומהווה חלק מחיל הרגלים והצנחנים. בראש החטיבה עומד קצין בדרגת אלוף-משנה. מפקד החטיבה הנוכחי הוא אל\"ם עמי ביטון.\nחטיבת הצנחנים היא חטיבה התנדבותית בצה\"ל ומוגדרת כחטיבה מוצנחת, מוטסת ורכובה. החטיבה מתניידת על גבי האמרים וכלי רכב מיוחדים אחרים בהתאם לאופי הפעילות ותוואי השטח. יכולות אלו משפיעות על המקום והאופן בו יופעלו כוחות החטיבה בפעילות מבצעית ובמלחמה.\nמהחטיבה צמחו עשרה רמטכ\"לים: מרדכי גור, רפאל איתן, משה לוי, דן שומרון, אמנון ליפקין-שחק, שאול מופז, משה יעלון, בני גנץ, אביב כוכבי והרצי הלוי. שבעה מתוכם אף כיהנו כמפקדי החטיבה.\nבחטיבה ישנם ארבעה גדודים: גדוד 890 – אפעה, גדוד 101 – פתן, גדוד 202 – צפע, והסיירת 5135 – שרף.",
    "pageid": 16196
  },
  {
    "title": "טהרן (סדרת טלוויזיה)",
    "extract": "טהרן היא סדרת טלוויזיה ישראלית מסוגת דרמת ריגול העוסקת בסוכנת של \"המוסד\" שנשלחה למשימה חשאית בטהרן במטרה למנוע מאיראן התחמשות גרעינית. סדרת הטלוויזיה הופקה על ידי \"שולה ודנה הפקות\" ו-Paperplane Productions‏ ושודרה בערוץ כאן 11.\nהתסריטאי משה זונדר אמר על הסדרה: \"'טהרן' מנסה להאיר את הקונפליקט הישראלי־איראני באור חדש, לעסוק בהתמודדות האוניברסלית עם הגירה, זהות ופטריוטיות, ולבחון אם ניתן להשתחרר מהמגבלות האלה\". בנוסף הסדרה מציגה את נקודת מבטם של מתנגדי המשטר באיראן על החיים בצל המשטר ועל הסכסוך האיראני-ישראלי.\nהעונה השנייה של הסדרה עלתה ב-7 במאי 2022, בהשתתפות גלן קלוז. הסדרה נמכרה גם לשירות הסטרימינג של \"אפל TV פלוס\". ב-9 בדצמבר 2024, עלתה העונה השלישית בכאן 11 בהשתתפות יו לורי וששון גבאי. ב-22 בנובמבר 2021 זכתה הסדרה בפרס אמי הבין-לאומי בקטגוריית סדרת הדרמה הטובה ביותר.",
    "pageid": 1801122
  },
  {
    "title": "יאסר ערפאת",
    "extract": "מוחמד יאסר עבד א-רחמן עבד א-ראוף ערפאת אל-קודווה אל-חוסייני (בערבית: محمد ياسر عبد الرحمن عبد الرؤوف عرفات القدوة الحسيني, נודע גם בכוניה הערבית אבו עמאר, أبو عمار; 24 באוגוסט 1929 (מצרים) – 11 בנובמבר 2004 (צרפת)) היה יושב ראש הארגון לשחרור פלסטין (אש\"ף), נשיא הרשות הפלסטינית וממנהיגי הפלסטינים, שהנהיג מדיניות של מלחמה בישראל באמצעות פיגועי טרור פלסטיני ולוחמת גרילה שבהם נהרגו ונרצחו מאות ישראלים. בשנת 1993 חתם על הסכמי אוסלו עם יצחק רבין, מעשה שזיכה אותו בפרס נובל לשלום.",
    "pageid": 880
  },
  {
    "title": "יוחנן פאולוס השני",
    "extract": "יוחנן פאולוס השני (בלטינית: Ioannes Paulus II;‏ 18 במאי 1920 – 2 באפריל 2005), נולד בשם קרול יוּזף ווֹיטילה (בפולנית: Karol Józef Wojtyła ‏‏Ⓘ‏) בוודוביצה שבפולין. כיהן בתפקיד האפיפיור, ראש הכנסייה הקתולית, בישוף העיר רומא וראש הכנסייה הקתולית, מה-16 באוקטובר 1978 ועד מותו ב-2005. היה האפיפיור הראשון זה כ-400 שנה שאינו ממוצא איטלקי, והאפיפיור הראשון ממוצא סלאבי.\nתקופת כהונתו - יותר מ-26 שנים - הייתה השנייה באורכה (אחרי פיוס התשיעי), והיוותה ניגוד לכהונתו של קודמו, יוחנן פאולוס הראשון, אשר כיהן רק 33 ימים (ולזכרו בחר יוחנן פאולוס השני את שמו הרשמי). שניהם נקראים על שם שני קודמיהם, יוחנן העשרים ושלושה ופאולוס השישי.",
    "pageid": 47643
  },
  {
    "title": "ינון מגל",
    "extract": "ינון אלישע מגל (נולד ב-27 באפריל 1969, ט' באייר ה'תשכ\"ט) הוא עיתונאי, איש תקשורת, מגיש טלוויזיה ורדיו ישראלי. מגיש את \"הפטריוטים\" בערוץ עכשיו 14 ומשדר תוכנית יומית עם בן כספית בתחנת הרדיו 103fm. בעבר הגיש את מבט בערוץ הראשון והיה לעורך הראשי של אתר וואלה וחבר כנסת מטעם מפלגת הבית היהודי בכנסת העשרים.",
    "pageid": 482565
  },
  {
    "title": "יצחק רבין",
    "extract": "יִצְחָק רַבִּין (‏‏Ⓘ‏;‏ א' באדר ה'תרפ\"ב, 1 במרץ 1922 – י\"ב בחשוון ה'תשנ\"ו, 4 בנובמבר 1995) היה פוליטיקאי ואיש צבא ישראלי שכיהן כרמטכ\"ל השביעי של צה\"ל, כראש ממשלת ישראל החמישי וכשר הביטחון העשירי. זוכה פרס נובל לשלום.\nרבין לחם במלחמת העצמאות ופיקד על פעולות צבאיות מרכזיות, כולל בנגב ובירושלים. הוא היה הרמטכ\"ל בזמן מלחמת ששת הימים ב-1967, שבה ישראל כבשה את רמת הגולן, חצי האי סיני, ואת הגדה המערבית ורצועת עזה. הוא שירת כראש ממשלה לראשונה ב-1974, ובתפקידו זה אישר את מבצע אנטבה להצלת בני ערובה באוגנדה.\nלפני הקמת מדינת ישראל שימש רבין כמפקד גדוד בפלמ\"ח וכמח\"ט הראל בצה\"ל במלחמת תש\"ח, ולאחריה המשיך לטפס בסולם הדרגות. בשנות השישים מונה לרמטכ\"ל צה\"ל, עליו פיקד בעת שפרצה מלחמת ששת הימים, שהרחיבה פי שלושה את שטחים בשליטת ישראל ואיחדה את ירושלים. רבין היה איש מפתח בהכנתו המוצלחת של צה\"ל למלחמה. לאחר שחרורו משירות צבאי מונה לשגריר ישראל בארצות הברית, ומששב ארצה שובץ ברשימת המערך השני לכנסת השמינית מטעם מפלגת העבודה, נבחר לכנסת וכיהן כשר העבודה בממשלת גולדה מאיר.\nלאחר התפטרותה של מאיר התמודד על ראשות מפלגת העבודה, גבר על שמעון פרס ומונה לראש הממשלה בשנת 1974; הראשון מבין ראשי ממשלות ישראל שנולד בארץ ישראל. במהלך כהונתו הראשונה נחתם הסכם הביניים בין ישראל למצרים, ובולט בזיכרון הציבורי במיוחד הוא מבצע אנטבה, פשיטה צה\"לית באוגנדה שחילצה 105 אזרחים ישראלים ויהודים. אולם התפטר ב-1977, עקב פרשת חשבון הדולרים של אשתו לאה. עם כינון ממשלת האחדות הלאומית בשנת 1984 מונה לשר הביטחון. בתקופתו התייצב צה\"ל ברצועת הביטחון בלבנון והתמודד מול פרוץ האינתיפאדה הראשונה. ב-1990 רבין הסתייג, אך לבסוף תמך ב\"תרגיל המסריח\" שהוביל פרס, ועם כישלונו שב לאופוזיציה והתמודד על ראשות המפלגה.\nב-1992 עמד בראשות מפלגת העבודה והוביל את מפלגתו להיות הגדולה ביותר בכנסת בבחירות לכנסת השלוש עשרה. רבין מונה בשנית לראשות הממשלה, והוביל את הסכמי אוסלו והסכם השלום עם ירדן שבא בעקבותיו. על חלקו בהסכמי אוסלו זכה בפרס נובל לשלום בשנת 1994, ביחד עם שמעון פרס ויאסר ערפאת. רבין גם קידם, בתיווך אמריקאי, משא ומתן להסדר קבע עם סוריה. מתנגדי הסכם אוסלו בצד הפלסטיני הובילו סדרת פיגועי טרור, ובציבור הישראלי היה קרע שהלך והעמיק בין תומכי המשך התהליך לבין מתנגדיו. רבין גם קידם את המשך תהליך הליברליזציה הכלכלית של המשק הישראלי, ותקופת כהונתו עמדה בסימן המשך העלייה מברית המועצות לשעבר. \nב-4 בנובמבר 1995, בתום עצרת השלום בכיכר מלכי ישראל, נרצח על-ידי יגאל עמיר, פעיל ימין שהתנגד לתהליך אוסלו וביקש לעצור אותו. הוא נקבר בחלקת גדולי האומה.",
    "pageid": 624791
  },
  {
    "title": "לבנון",
    "extract": "לְבָנוֹן, או בשמה הרשמי הרפובליקה הלבנונית (בערבית: الجمهوريّة اللبنانيّة, אַל-גֻ'מְהוּרִ֫יַּה א-לֻּבְּנַאנִ֫יַּה; בצרפתית: République libanaise, רפּוּבּליק ליִבּאַנּז); היא מדינה ערבית במזרח התיכון. היא גובלת בישראל בדרום, בסוריה במזרח ובצפון, ובים התיכון במערב. שטחה כ־10,400 קמ\"ר, ואוכלוסייתה מונה כ־5.3 מיליון בני אדם (2023) – המשתייכים לדתות ולעדות שונות. מהקמתה בשנת 1943, המדינה רוויה סכסוכים אתניים ומלחמות אזרחים על שליטה, שטח ומשאבים. בסכסוכים אלו מעורבות המדינות השכנות לה ומעצמות אחרות, דבר המתאפשר עקב השלטון המרכזי החלש, שלא הצליח לאכוף את מרותו על מלוא שטחה. רוב הלבנונים הם בני דת האסלאם (כולל המיעוט הדרוזי, הנספר כחלק מהאוכלוסייה המוסלמית), אך יש בה מיעוט נוצרי גדול (בערך שליש מהאוכלוסייה). מחוץ ללבנון ישנה פזורה לבנונית גדולה, שהיא נוצרית בעיקרה.\nהארץ נקראת על שם הר הלבנון, הקרוי כך על שום צבעו הלבן. שם זה הוא גם שמה המקראי של הארץ, ושמה בשפות אחרות, ובהן ערבית. בערבית הוא נכתב لُبْنَان ונהגה: לֻבְּנָאן (בערבית ספרותית) או לְבְּנֵין (בערבית סורית ולבנונית). בצרפתית: Le Liban. השפה הרשמית של לבנון היא ערבית, ושפה נוספת שמוכרת בה היא צרפתית.\nהמדינה חברה בארגון לשיתוף פעולה אסלאמי.",
    "pageid": 221222
  },
  {
    "title": "לימפומת הודג'קין",
    "extract": "לימפומה על שם הודג'קין, או כפי שנקראה בעבר, \"מחלת הודג'קין\", היא סוג לימפומה שתוארה לראשונה על ידי תומאס הודג'קין בשנת 1832. היא מאופיינת בהימצאותם של תאים חריגים, ענקיים , הנקראים תאי ריד-סטרנברג , שמקורם במרכזי נבט לקויים של לימפוציטים מסוג B.\nמקורם של תאי ריד-סטרנברג הוא לרוב בלימפוציטים מסוג B, שהפכו לקויים בתהליך שעברו במרכזי הנבט שלהם או לאחריו. במרבית המקרים, הבעיה נובעת מכך שהגנים של נוגדניהם, לאחר שעברו הן רקומבינצית V(D)J והן היפרמוטציה סומטית, אינם מבצעים את תפקידם.\nההיארעות של מחלת הודג'קין נותרת קבועה במהלך השנים האחרונות ולא נראה כי שכיחותה נמצאת בעלייה. במרבית המקרים החולים יציגו בלוטות לימפה נמושות שאינן רגישות למגע, מרביתן באזור הצוואר, מעל עצמות הבריח ובבית השחי. כשליש מהחולים מגיעים לבירור רפואי עם תסמיני חום, זיעה בלילה ואובדן משקל. לעיתים מחלת הודג'קין מתגלה במהלך בירור לחום ממקור לא ידוע, אולם, מצב זה נפוץ בעיקר אצל מבוגרים. מרבית סוג לימפומות הודג'קין שייכים לקבוצה הקרויה Nodular sclerosing (הנקראת כך בשל ההיסטולוגיה של התאים). אצל מטופלים עם חשד למחלה, יש לבצע בדיקה גופנית מלאה, בדיקות דם מקיפות, צילום חזה ו-CT של החזה, הבטן והאגן, כמו גם נטילת ביופסיה ממח העצם. מרבית החולים יעברו גם PET על מנת להעריך האם המחלה התפשטה והאם יש אזורים קולטים של המחלה בשאר המקומות בגוף.\nטיפול במחלה ממוקמת מביא לשיעורי ריפוי גבוהים של מעל 90%. חולים עם מחלה ממוקמת ועם פרוגנוזה צפויה טובה, מקבלים טיפול קצר של כימותרפיה ולאחר מכן טיפול הקרנתי (קרינה ברדיותרפיה לאזור). חולים עם מחלה מפושטת יותר או חולים עם סימפטומים הקרויים B-symptoms כגון הזעה בלילה, ירידה במשקל וכדומה- מקבלים טיפול מלא בכימותרפיה. המשלב הנפוץ הוא משלב ABVD, וכן משלב נוסף הכולל mechlorethamine, vincristine, procarbazine ו-prednisone (משלב MOPP). גם שילובים של שני מישלבים אלו אפשריים כמו גם שילובים שונים הכוללים קרינה או טיפול עם מינונים גבוהים. השתלת מח עצם יכולה לרפא מחצית מן החולים שלא מגיבים היטב לטיפול כימותרפי.",
    "pageid": 250903
  },
  {
    "title": "מונטנגרו",
    "extract": "רפובליקת מונטנגרו (במונטנגרית: Црна Гора או Crna Gora, מבוטא \"צְרְנָה גוֹרָה\", ‏‏Ⓘ‏; באופן מילולי: \"הר שחור\") היא מדינה קטנה והררית, השוכנת בדרום אירופה, בחלקו המערבי של הבלקן. המדינה גובלת בקרואטיה במערב, בבוסניה והרצגובינה בצפון-מערב, בסרביה בצפון-מזרח, בקוסובו במזרח, באלבניה בדרום ובים האדריאטי בדרום-מערב.\nמונטנגרו הייתה מדינה עצמאית בשנים 1878–1918 תחת שלטונו של ניקולה הראשון. אחר כך הצטרפה מונטנגרו ליוגוסלביה, ולאחר שזו התפרקה בתחילת שנות התשעים, נשארה מונטנגרו רק עם סרביה באיחוד הפדרלי, סרביה ומונטנגרו. בשנת 2006 פרשה מונטנגרו מהאיחוד עם סרביה, והכריזה שוב על עצמאותה. בשנת 2017 הצטרפה מונטנגרו לברית נאט\"ו.",
    "pageid": 24024
  },
  {
    "title": "מוריה אסרף",
    "extract": "מוריה אסרף (נולדה ב-25 במרץ 1998) היא עיתונאית ישראלית, הכתבת המדינית בחדשות 13.",
    "pageid": 2095615
  },
  {
    "title": "מחמוד עבאס",
    "extract": "מחמוד עבאס (בערבית: محمود عباس, ‏‏Ⓘ‏ נולד ב-15 בנובמבר 1935 בצפת), הידוע בכינוי אבו מאזן (أبو مازن), הוא נשיא הרשות הפלסטינית מאז בחירות 2005. בנוסף, הוא עומד בראשות הפת\"ח ומכהן כיושב ראש הארגון לשחרור פלסטין (אש\"ף). עבאס הוא מחליפו של יאסר ערפאת, אשר נחשב ל\"אבי האומה\" הפלסטינית. עבאס היה דמות מרכזית בתהליך השלום הישראלי-פלסטיני ואחד האדריכלים, מהצד הפלסטיני של הסכמי אוסלו, ותמך בפתרון שתי המדינות. עם זאת, ההתמודדות מול חמאס והעימות הפנימי הפלסטיני, כמו גם אי הסכמות מול ישראל, הביאו לקיפאון בתהליך ולא הושג הסכם סופי. \nבתקופת כהונתו אירע עימות חמאס–פת\"ח ברצועת עזה, ומאז מנסה עבאס לקדם את תהליך הפיוס הפנים פלסטיני. בדצמבר 2009 הוארכה כהונתו ללא הגבלת זמן, וחמאס הודיע בתגובה כי אינו מכיר בו כנשיא.",
    "pageid": 963
  },
  {
    "title": "מלחמות ישראל",
    "extract": "מיום הקמתה, נלחמה מדינת ישראל בתשע מלחמות, עברה שתי אינתיפאדות וגלי טרור פלסטיני והייתה מעורבת במספר רב של מבצעים צבאיים, פעולות תגמול, עימותים צבאיים וסבבי לחימה, שאינם מוגדרים כמלחמות. כל אלה מהווים את ההיבט הצבאי במכלול המורכב של יחסי החוץ של ישראל.",
    "pageid": 341
  },
  {
    "title": "מלחמת העולם הראשונה",
    "extract": "מלחמת העולם הראשונה התחוללה בין השנים 1914–1918, והייתה המלחמה הגדולה ביותר בהיסטוריה עד זמנה. נהרגו בה למעלה מ-16.5 מיליון בני אדם, מתוכם כ־40% אזרחים. המלחמה ארכה ארבע שנים ונהרגו בה מיליונים רבים של בני אדם משני הצדדים, אך בתחילתה איש ממקבלי ההחלטות לא שיער שהיא תהיה כה ארוכה וכה רבת הרוגים. עיקרה של המלחמה התחולל באירופה, שבה היא נחלקה לחמש חזיתות עיקריות: החזית המערבית (בלגיה וצפון־מזרח צרפת), החזית המזרחית (מזרח אירופה עד גבול האימפריה הרוסית), חזית הבלקן, זירת המזרח התיכון (שטחי האימפריה העות'מאנית) והחזית האיטלקית באזור צפון איטליה. החזית המערבית והחזית המזרחית היו החשובות במלחמה. בנוסף אליהן התקיימה לחימה ימית ובמספר זירות משנה: דרום-מזרח אסיה, הים הצפוני, אפריקה ועוד.\nהמלחמה הסתיימה עם ועידת השלום בפריז ובין שתי מלחמות העולם חלה תקופת שלום ופריחה. היא התאפיינה בהתפתחות כלכלית, טכנולוגית ותעשייתית ניכרת. תעשיות מתקדמות כמו תעשיית הרכב, התעופה, האלקטרוניקה והתקשורת צמחו במהירות, והמודרניזציה החקלאית ושיפור תשתיות כמו כבישים ורכבות הובילו לשיפור באורח החיים. ברמה החברתית, חלו התפתחות במעמד הנשים ושוויון בין הגזעים. עם זאת משברים עולמיים כמו השפל הגדול. הקשיים הכלכליים, האבטלה והמתחים הפוליטיים תרמו לעליית אידאולוגיות קיצוניות והניחו את היסודות להקמת תנועות פאשיסטיות במערב, עליית הנאצים לשלטון ופרוץ מלחמת העולם השנייה.",
    "pageid": 340
  },
  {
    "title": "מלחמת העולם השנייה",
    "extract": "מלחמת העולם השנייה הייתה עימות צבאי כלל עולמי ובין יבשתי, שנמשך בין השנים 1939–1945 והמלחמה הגדולה ביותר בהיסטוריה האנושית. היא הקיפה כמעט את כל העולם, כללה את גיוסם של מאות מיליוני בני אדם והובילה לכ-80 מיליון אבדות בנפש, יותר מבכל מלחמה אחרת. כמעט כל מדינות העולם השתתפו במלחמה בצורה ישירה או עקיפה. המלחמה התחוללה באזורים נרחבים על פני כדור הארץ, יותר מבכל מלחמה אחרת: בסין, דרום-מזרח אסיה, המזרח התיכון, צפון ומרכז אפריקה, במזרח אירופה, בסקנדינביה, במערב אירופה, באיי האוקיינוס השקט ואיי יפן וכן בים – באוקיינוסים האטלנטי, השקט וההודי, בים התיכון, השחור והצפוני ואף באוקיינוס הקרח הצפוני. לחימה עזה התנהלה גם במרחבים האוויריים השונים. לקראת סוף המלחמה נעשה השימוש הראשון והיחיד בנשק גרעיני למטרות צבאיות – הפצצת הערים היפניות הירושימה ונגסאקי.\nבזירה האירופית החלה המלחמה ב-1 בספטמבר 1939 עם פלישת גרמניה הנאצית לפולין, והסתיימה ב-8 במאי 1945 עם חתימת גרמניה הנאצית על חוזה הכניעה הסופי. בזירה האסייתית מקובל לראות את תחילת המלחמה עם הפלישה היפנית לסין ופרוץ מלחמת סין–יפן השנייה ב-7 ביולי 1937, והסתיימה ב-15 באוגוסט 1945 עם כניעת האימפריה היפנית לארצות הברית, לאחר הטלת שתי פצצות האטום בידי ארצות הברית ב-6 וב-9 באוגוסט. \"ילד קטן\" על העיר היפנית הירושימה. ו\"איש שמן\" על העיר נגסאקי. ב-2 בספטמבר (של אותה שנה) נערכה כניעתה הרשמית של יפן לבעלות הברית ואיתה סיומה הרשמי של המלחמה.\nבמהלך מלחמת העולם השנייה התרחשה גם השואה – רצח עם שיטתי בו נרצחו על ידי הנאצים ועוזריהם כשישה מיליון יהודים מאירופה ומצפון אפריקה. המלחמה העולמית אפשרה לנאצים להחריף באופן קיצוני את פעולותיהם נגד היהודים. לפני המלחמה התמקדה מדיניותה של גרמניה הנאצית בעיקר באפליית יהודים ובעידוד הגירתם. בזמן המלחמה, לאחר שכבשו שטחים נרחבים באירופה, עברו הנאצים לפעולות חריפות הרבה יותר כלפי היהודים: ריכוזם בגטאות ובמחנות, ושילוחם למחנות השמדה לצורך רצח עם שיטתי והשמדה המונית, שבוצעו מתוך קנאות אידאולוגית אנטישמית קיצונית. מלבד היהודים, הנאצים רצחו גם מיליוני לא־יהודים במלחמת העולם השנייה, בהם צוענים, גרמנים בעלי מוגבלויות ופגועי נפש, אזרחים פולנים, הומואים, לסביות ושבויי מלחמה מברית המועצות.\nהצדדים הלוחמים נחלקו לשני מחנות: מדינות הציר ובעלות הברית. המדינות העיקריות במחנה הציר היו גרמניה הנאצית, איטליה הפשיסטית והאימפריה היפנית. המדינות העיקריות במחנה בעלות הברית היו בריטניה, צרפת, ברית המועצות, ארצות הברית, והרפובליקה הסינית. צרפת חדלה להיות חלק מבעלות הברית בעקבות תבוסתה לגרמניה במאי 1940 לאחר ההפסד במערכה על צרפת וכינון ממשלת וישי (עם זאת, כוחות צרפתיים קטנים המשיכו להילחם לצד בעלות הברית במסגרת צבא צרפת החופשית), וחזרה למחנה בעלות הברית לאחר ששוחררה מהכיבוש הגרמני בקיץ 1944. ברית המועצות חתמה על הסכם אי לוחמה עם גרמניה הנאצית ב-23 באוגוסט 1939 (הסכם ריבנטרופ מולוטוב) וחברה למחנה בעלות הברית רק לאחר הפלישה הגרמנית לשטחה ב-22 ביוני 1941 כחלק ממבצע ברברוסה. ארצות הברית הצטרפה למלחמה רק לאחר המתקפה היפנית על בסיס בנמל פרל הארבור ב-7 בדצמבר 1941. סין נלחמה נגד הכיבוש היפני כבר החל מ-1937 במסגרת מלחמת סין–יפן השנייה, שהייתה אחת מזירות מלחמת העולם השנייה.\nמדינות נוספות חברו למדינות הציר או לבעלות הברית ממניעים שונים, דוגמת כיבוש, איום או שותפות אידאולוגית. מספר מדינות נותרו נייטרליות, דוגמת שווייץ ושוודיה. הגורם הישיר לפרוץ המלחמה היה מדיניותן התוקפנית של מדינות הציר, ובעיקר גרמניה הנאצית בראשות אדולף היטלר.\nהמלחמה התנהלה במספר זירות עיקריות: זירת מזרח אירופה (החזית המזרחית במלחמת העולם השנייה), זירת מערב אירופה (החזית המערבית במלחמת העולם השנייה), זירת הים התיכון (שכללה את המערכות בבלקן, בצפון אפריקה, בסיציליה ובאיטליה), זירת האוקיינוס השקט, המערכה בסין (מלחמת סין-יפן השנייה), וזירת דרום-מזרח אסיה.\nבשלב הראשון של המלחמה (1939–1942) זכו מדינות הציר בשורה של הצלחות והשתלטו על שטחים נרחבים באירופה ובאסיה. גרמניה הנאצית (בסיוע מוגבל של איטליה, רומניה, הונגריה, בולגריה ופינלנד) כבשה את רוב שטח אירופה היבשתית, כולל חלק גדול משטח ברית המועצות האירופאית, ואיימה על מעמדה של האימפריה הבריטית באגן הים התיכון. במקביל השתלטה האימפריה היפנית על שטחים נרחבים בסין, דרום מזרח אסיה, ומזרח האוקיינוס השקט. החל מהמחצית השנייה של שנת 1942 הצליחו כוחות בעלות הברית לבלום את התקדמות כוחות הציר ולאחר מכן לעבור למתקפת נגד. בשלב השני של המלחמה (1943–1945) נדחקו כוחות הציר בהדרגה מהשטחים שכבשו בראשית המלחמה, בלחץ צבאות בעלות הברית, שנהנו מעדיפות גדולה על הצד השני בכל הפרמטרים, ובסופו של דבר הובסו ואולצו להיכנע ללא תנאים.\nהתוצאות העיקריות של המלחמה היו: כיבוש הרייך הגרמני השלישי (שכלל את שטח גרמניה, אוסטריה וחלק מפולין של ימינו) ופירוק האימפריה היפנית על ידי בעלות הברית, חלוקת גרמניה, הפיכת שתי המנצחות הגדולות של המלחמה – ארצות הברית וברית המועצות – למעצמות-על, פירוק האימפריות הקולוניאליסטיות של מספר מדינות אירופאיות, ובראשן בריטניה, באסיה ובאפריקה, וחלוקת העולם בין שני גושים פוליטיים יריבים (המלחמה הקרה) : הגוש המערבי, שכלל את ארצות הברית, מערב אירופה, רוב אמריקה הלטינית, יפן, אוקיאניה ועוד, ומולו הגוש המזרחי, או הגוש הקומוניסטי, שכלל את ברית המועצות, גרורותיה במזרח אירופה, סין הקומוניסטית ועוד.\nהיקף ההרס והמוות שגרמה המלחמה, הוביל להקמת גופים בין-לאומיים, כגון האו\"ם, שנועדו לפעול על מנת למנוע עימותים צבאיים ולשמור על יחסי השלום בין מדינות העולם. כתוצאה מהניצחון במלחמה, במועצת הביטחון של האו\"ם עד היום שמור מקום קבוע וזכות וטו לחמש המדינות המובילות מבעלות הברית.",
    "pageid": 329
  },
  {
    "title": "מנחם מנדל שניאורסון",
    "extract": "רבי מנחם מנדל שניאורסון (כונה הרבי מלוּבָּבִיץ' בראשי תיבות: רמ\"מ, רמ\"ש או רממ\"ש; י\"א בניסן תרס\"ב, 18 באפריל 1902 – ג' בתמוז תשנ\"ד, 12 ביוני 1994) היה האדמו\"ר השביעי והאחרון של חסידות חב\"ד-לובביץ' מ-י' בשבט ה'תשי\"א, 17 בינואר 1951, ועד פטירתו.\nהקים את מפעל השלוחים ובתי חב\"ד במקומות רבים בעולם, והכריז על עשרה מבצעים לעידוד קיום מספר מצוות. שיחותיו ומאמריו נדפסו בספרים רבים בחייו ולאחר פטירתו. הוא נחשב לאחד מהרבנים הבולטים בתקופתו.\nנודע בעיסוקו הרב למען החשת הגאולה. בשנותיו האחרונות ראו בו חסידיו את המשיח, ורבים מהם מאמינים בכך אף לאחר מותו. השאלה אם האמין בכך בעצמו ואם עודד את האמונה בכך שנויה במחלוקת. עסק רבות גם בניסיונות לתיקון הגדרת יהודי בחוק השבות ולמניעת מסירת שטחים.\nבית מדרשו, השוכן במרכז חב\"ד העולמי – 770 ברובע ברוקלין, ואוהל קברו ברובע קווינס שבניו יורק, משמשים מוקדי עלייה לרגל.",
    "pageid": 89541
  },
  {
    "title": "ניתוק (סדרת טלוויזיה)",
    "extract": "ניתוק (באנגלית: Severance) היא סדרת מדע בדיוני אמריקאית מוזרמת המתמקדת בעובדים שעברו הליך שמנתק אותם מהזיכרונות האישיים שלהם בעת שהותם במקום עבודתם המסתורי. הסדרה נוצרה על ידי דן אריקסון  ומככב בה צוות אנסמבל הכולל את אדם סקוט וג'ון טורטורו.\nהעונה הראשונה עלתה לשידור באפל TV פלוס ב-18 בפברואר 2022. העונה השנייה עלתה לשידור ב-17 בינואר 2025.",
    "pageid": 2089082
  },
  {
    "title": "סברי מרנן (סדרת טלוויזיה)",
    "extract": "סַבְרִי מָרָנָן היא קומדיית מצבים ישראלית, המשודרת החל מ-4 באוגוסט 2011. הסדרה שודרה בערוץ 2 במסגרת שידורי קשת, ומנובמבר 2017 משודרת בקשת 12. היא נוצרה על ידי רובי דואניאס ויניב פולישוק, מופקת על ידי טדי יזמות והפקות, ומצולמת באולפני ברודקאסט חולון.\nבשנת 2018 הועלו עונות 1–4 של הסדרה לשירות של נטפליקס. ב-1 באוגוסט 2020, הורדו העונות משירות של נטפליקס פרט לעונה הרביעית. לאחר מכן ב-1 באוקטובר, הוסרה העונה הרביעית.\nב-1 במאי 2020, הפכה הסדרה \"סברי מרנן\" לקומדיית המצבים הארוכה ביותר ששודרה בישראל מבחינת מספר הפרקים. באותו יום במקביל שודר פרק ספיישל שצולם במיוחד לכך במתכונת שונה בעקבות התפרצות נגיף הקורונה בישראל בה כל אחד משחקני הסדרה צולם לראשונה בנפרד.\nבשנת 2014 החל ביוון שידורה של גרסה מקומית ל\"סברי מרנן\" - \"Το σόι σου\" (יוו'), אשר ירדה משידור בשנת 2019. בשנת 2015 שודרה עונה אחת של גרסתה האמריקאית בשם \"Your Family or Mine\", ברשת TBS, עד לביטול הסדרה.\nב-17 בדצמבר 2024, הוכרז כי הסדרה תרד מהמסך, לאחר 13 שנים בהן שודרו 8 עונות ויותר מ-300 פרקים. עם ההכרזה נודע שיופק בהשראתה סרט קולנוע שנמצא בתהליכי כתיבה ופיתוח.\n\n",
    "pageid": 936708
  },
  {
    "title": "צ'ארלס בראון",
    "extract": "צ'ארלס ק. בראון ג'וניור (באנגלית: .Charles Q. Brown Jr; נולד ב-2 במרץ 1962) הוא מצביא אמריקאי בדרגת גנרל, ששירת בשנים 2023–2025 כיושב ראש המטות המשולבים. בשנים 2020–2023 שירת כראש מטה חיל האוויר של ארצות הברית.\nבראון התגייס לחיל האוויר של ארצות הברית בשנת 1984, שירת כטייס קרב, וצבר למעלה מ-3,000 שעות טיסה, כולל 130 שעות טיסה קרבית. הוא פיקד על כוחות האוויר של ארצות הברית בגזרת האוקיינוס השקט, חיל האוויר התשיעי של ארצות הברית, כנף הקרב ה-31, כנף הקרב השמינית, בית הספר לנשק של חיל האוויר, וטייסת הקרב ה-78. בנוסף, הוא שירת כסגן מפקד פיקוד מרכז של ארצות הברית.\nב-21 בפברואר 2025 הודיע נשיא ארצות הברית דונלד טראמפ על הדחתו של בראון מתפקידו כיו\"ר המטות המשולבים.",
    "pageid": 1475244
  },
  {
    "title": "צוות טקילה",
    "extract": "צוות \"טֵקילה\" הוא צוות התערבות מהירה משותף לימ\"מ (משטרת ישראל) ולשירות הביטחון הכללי שמטרתו לתת מענה מהיר לפיגועי טרור. הצוות נקרא \"טקילה\", כי כמו הטקילה גם הוא מוקפץ (\"הקפצה\" - הזנקה מהירה ופתאומית של הצוות בעקבות פיגוע או מצב חירום). הצוות כולל לוחמי ימ\"מ, לוחמי היחידה המבצעית של שירות הביטחון הכללי ואנשי מודיעין של השב\"כ.\nהצוות מוזנק לסיכול \"פצצה מתקתקת\" (כלומר: פיגוע בטווח הזמן הקצר) בעקבות התרעה מודיעינית שמתקבלת בשב\"כ. תפקיד נוסף של הצוות הוא לנהל מצוד מהיר אחרי מחבלים שברחו מזירת פיגוע ומהווים סכנה לאזרחים נוספים. רכזי השב\"כ מספקים מודיעין בזמן אמת וקשר עם חמ\"ל השב\"כ, ולוחמי הימ\"מ (שלהם גם סמכויות של שוטרים) אחראים על הביצוע (כלומר: מעצר או חיסול של המחבלים).",
    "pageid": 2346083
  },
  {
    "title": "קוליטיס כיבית",
    "extract": "קוֹלִיטִיס כִּיבִית (באנגלית: Ulcerative Colitis) היא מחלה השייכת לקבוצת מחלות מעי דלקתיות, הכוללת גם את מחלת קרוהן. שכיחותה של קוליטיס כיבית נעה בין 2 ל-14 לכל 100,000 איש. המחלה מתפרצת בשתי קבוצות גיל: קבוצת הגיל הצעירה, כלומר בין גילאי 15–30, ולאחר מכן בין גיל 60 ל-80, בדומה למחלת קרוהן. המחלה פוגעת בשכיחות דומה בנשים ובגברים. המחלה שכיחה יותר אצל מעמדות סוציו-אקונומיים גבוהים יותר מאשר נמוכים, וכן באזורים מתועשים לעומת אזורים כפריים.\nנמצא כי עישון סיגריות מוריד את הסיכון לחלות במחלה, וזאת בניגוד לממצאים במחלת קרוהן, לפיהם עישון סיגריות מגביר את הסיכון לחלות במחלה. ביצוע ניתוח לכריתת התוספתן (אפנדקטומי) מהווה גורם מגן מפני התפרצות המחלה.\nקוליטיס כיבית יכולה להתהוות באופן משפחתי (בכ-5% עד 10% מן המקרים) או ספוראדי (כלומר, ללא קשר גנטי). הסיכוי של קרוב משפחה מדרגה ראשונה לחלות במקרה שיש חולה קרוהן / קוליטיס במשפחה הוא 10% בקירוב, והסיכוי עולה אם לשני ההורים יש מחלות מעי דלקתיות.",
    "pageid": 109744
  },
  {
    "title": "קרה",
    "extract": "קָרָה היא תופעת אקלים בה הטמפרטורה השוררת סמוך לפני הקרקע היא 0 מעלות צלזיוס ופחות. התופעה מתרחשת בעיקר בלילות קרים ובהירים ללא רוח, בראשי הרים ובעמקים, כאשר אוויר קר \"גולש\" מן ההרים למטה בשל צפיפותו הגדולה יותר. כאשר הטמפרטורה יורדת מתחת לאפס מעלות צלזיוס, אדי מים קופאים על צמחים או חפצים ונוצר כְּפוֹר, כיסוי של קרח כתוצאה מפעפוע של אדי המים (לחות). הכפור עשוי לגרום לקפיאתם של צמחים ולכן הוא מסוכן לזנים מסוימים. כאשר מים יורדים לטמפרטורה של מתחת ל-4 מעלות צלזיוס הם מתפשטים. עקב כך, נימי הצמח מתפוצצים וגורמים למותו של הצמח. ניתן להבחין בתופעה זו כאשר טל קופא על זגוגיות ועלי צמחים אז נוצרת עליהם שכבה דקה של קרח.\nהתופעה מזיקה לחקלאות, והיא פוגעת בעיקר בפירות ובירקות.",
    "pageid": 186685
  },
  {
    "title": "רון דרמר",
    "extract": "רון דרמר (באנגלית: Ron Dermer; נולד ב-16 באפריל 1971, כ\"א בניסן ה'תשל\"א) הוא פוליטיקאי ודיפלומט ישראלי יליד ארצות הברית, המכהן כשר לעניינים אסטרטגיים של ישראל. בשנים 2013–2021 כיהן כשגריר ישראל בארצות הברית.",
    "pageid": 763209
  },
  {
    "title": "רוסיה",
    "extract": "רוסיה (ברוסית: Россия; מבוטא: רָאסִיָּה), כיום מכונה הפדרציה הרוסית (ברוסית: ‏‏Ⓘ‏ תעתיק פונטי: רַאסִיֿיְסְקַאיָה פֶדֶרָֿאצְיָה), היא המדינה הגדולה בעולם, והיא משתרעת על פני מזרח אירופה וצפון אסיה.\nרוסיה היא המדינה הגדולה בעולם לפי שטח, המשתרעת על פני 17,125,191 קמ\"ר (מתוכם כ-13 מיליון קמ\"ר באסיה וכארבעה מיליוני קמ\"ר באירופה), ומקיפה שמינית משטח היבשה של כדור הארץ. היא משתרעת על פני אחד-עשר אזורי זמן וגובלת בשש-עשרה מדינות ריבוניות (יש לה גבול יבשתי עם נורווגיה, פינלנד, אסטוניה, לטביה, ליטא, פולין, בלארוס, אוקראינה, גאורגיה, אזרבייג'ן, קזחסטן, סין, מונגוליה וקוריאה הצפונית, וגבול ימי עם יפן, טורקיה ועם ארצות הברית), יותר מכל מדינה בעולם. זוהי המדינה התשיעית באוכלוסייתה והמדינה עם האוכלוסייה הגדולה ביותר באירופה, עם אוכלוסייה של 145.5 מיליון תושבים.\nבירת המדינה והעיר הגדולה ביותר בה היא מוסקבה. סנקט פטרבורג היא המרכז התרבותי של רוסיה והעיר השנייה בגודלה. אזורים עירוניים מרכזיים נוספים כוללים את נובוסיבירסק, יקטרינבורג, ניז'ני נובגורוד וקאזאן.\nרוסיה חזרה להיות מדינה נפרדת עם התפרקות ברית המועצות בשנת 1991. תחת השלטון הסובייטי היא נקראה \"הרפובליקה הסובייטית הפדרטיבית הסוציאליסטית הרוסית\", ועם הקמתה הפכה לפדרציה עצמאית. רוב שטחה, אוכלוסייתה ותעשייתה של ברית המועצות, אחת משתי מעצמות העל, היו ברוסיה. כתוצאה מכך, לאחר פירוק ברית המועצות ירשה רוסיה את מושבה הקבוע במועצת הביטחון של האו\"ם.\nהקבוצה האתנית הדומיננטית ברוסיה הם הרוסים, ושמה \"רוסיה\" הוא גם כינוי מסורתי לארץ שבה חי והתרכז רוב העם הרוסי לאורך המאות ה-14–21. חלקים ממנו חיו גם בארצות שכנות, שבעבר היו חלק מהאימפריה הרוסית והפכו לעצמאיות במהלך המאה ה-20. ברוסיה חיות גם קבוצות שאינן מזהות עצמן עם הלאום הרוסי.\nלמרות התארגנותה מחדש אחרי שנת 1991 כמדינה רפובליקנית בעלת משטר דמוקרטי דה יורה, האופי הדמוקרטי של המדינה הלך ונפגע בהדרגה בתחילת המאה ה-21, וזכויות האדם בה מופרות באופן תדיר. מאז שנת 2000, תחת שלטונו של ולדימיר פוטין נחשבת רוסיה למדינה בעלת משטר אוטוקרטי וסמכותני. פוטין סופג ביקורת בינלאומית חריפה בעקבות פגיעתו במתנגדי משטר, בעיתונאים, במיעוטים ובפעילי אופוזיציה וזכויות אדם.",
    "pageid": 397
  },
  {
    "title": "ריאל מדריד",
    "extract": "מועדון הכדורגל ריאל מדריד (בספרדית: Real Madrid Club de Fútbol) הוא מועדון כדורגל ספרדי מהעיר מדריד, אשר נחשב לאחד ממועדוני הכדורגל הגדולים בעולם, הן מבחינת זכייה בתארים והן מבחינה תדמיתית וכלכלית. המועדון הוקם ב-6 במרץ 1902.\nמאז אמצע המאה ה-20, ריאל מדריד נחשבת לאחת הקבוצות הגדולות באירופה. המועדון זכה בליגת האלופות 15 פעמים, יותר מכל מועדון אחר. הקבוצה משחקת בלה ליגה מאז הקמתה, וזכתה באליפות הליגה 36 פעמים, יותר מכל מועדון אחר. הקבוצה לא ירדה מעולם מהליגה הראשונה בספרד, והיא אחת משלוש קבוצות ספרדיות השותפות להישג זה, יחד עם ברצלונה ואתלטיק בילבאו.\nבדצמבר 2000 ועדה מיוחדת של פיפ\"א העניקה לריאל מדריד ברוב של 42.35% קולות את תואר המועדון הטוב ביותר במאה ה-20. גם לפי הפדרציה הבינלאומית להיסטוריה וסטטיסטיקה של הכדורגל (IFFHS), ארגון המוכר על ידי פיפ\"א, ריאל היא הקבוצה הכי מצליחה באותה תקופה. במהלך השנים עברו שחקנים מפורסמים רבים במועדון ואגדות רבות שיחקו בשורותיו. ריאל מדריד היא קבוצת הכדורגל העשירה בעולם. כמו כן, למועדון יש הכי הרבה עוקבים בכל הרשתות החברתיות. ריאל מדריד היא אחת מקבוצות הכדורגל האהודות ביותר בעולם.\nלריאל יריבות ספורטיבית עתיקה עם מועדון הכדורגל ברצלונה המבוססת על היסטוריה ועמדות פוליטיות שונות. המשחק ביניהם מכונה 'אל קלאסיקו' וידוע כאחד המשחקים הגדולים והאטרקטיביים בעולם. פרט לכך, יש לריאל יריבות עירונית עם מועדון הכדורגל אתלטיקו מדריד, המשחקים עם שתי היריבות הללו נמצאים גבוה ברשימת משחקי הכדורגל הנצפים ביותר ברחבי העולם.\nהקבוצה משחקת במדים לבנים לחלוטין, עובדה אשר העניקה לה את הכינוי \"Los blancos\" (הלבנים). אצטדיונהּ הביתי של הקבוצה הוא אצטדיון סנטיאגו ברנבאו, השוכן במדריד, והוא מכיל כ-81 אלף מקומות ישיבה.",
    "pageid": 27868
  },
  {
    "title": "רן קוז'וך",
    "extract": "רן קוז'וך (נולד ב-12 בינואר 1981) הוא כדורגלן עבר ישראלי ששיחק בעמדת המגן הימני, וכיום משמש כמאמנה של הפועל באר שבע מליגת העל.",
    "pageid": 1276309
  },
  {
    "title": "שבאבניקים (סדרת טלוויזיה)",
    "extract": "שבאבניקים היא סדרת דרמה קומית ישראלית מבית היוצר של חברת הטלוויזיה HOT, שעונתה הראשונה צולמה במהלך שנת 2016 ועלתה לשידור בשנים 2017–2018. בסדרה מככבים דניאל גד, ישראל אטיאס, אורי לייזרוביץ' ועומר פרלמן בתפקידים ראשיים.\nהעונה הראשונה עלתה ב-24 בדצמבר 2017 והסתיימה ב-12 בפברואר 2018. העונה שנייה עלתה לשידור ב-25 ביולי 2021 והסתיימה ב-10 באוקטובר 2021. ב-13 באוקטובר 2021, אושר רשמית על ידי HOT כי הסדרה חודשה לעונה שלישית.\nהסדרה זכתה להצלחה ולנתוני צפייה גבוהים והייתה לסדרת המקור הנצפית ביותר של הוט בישראל 2017. הסדרה זכתה בארבעה פרסי האקדמיה לטלוויזיה לשנת 2017: הסדרה הקומית, התסריט, הבימוי והשחקן הקומי (אורי לייזרוביץ') הטובים ביותר.\nב-14 בינואר 2024 העונה הראשונה של הסדרה עלתה לשידור בנטפליקס.",
    "pageid": 1433906
  },
  {
    "title": "שיקגו (מחזמר)",
    "extract": "שיקגו הוא מחזמר שעלילתו מתרחשת בשיקגו של תקופת היובש. המחזמר מבוסס על מחזה באותו השם מאת הכתבת מורין דלאס ווטקינס, המספר אודות פשעים אמיתיים שעליהם דיווחה. עלילת המחזמר היא סאטירה על שחיתות שלטונית בניהול משפטים פליליים ועל הרעיון של \"פושע מפורסם\".\nההפקה הראשונה של המחזמר עלתה בברודוויי בשנת 1975 והוצגה 936 פעמים עד שנת 1977. בוב פוסי היה הכוריאוגרף של ההפקה וסגנונו המיוחד מאפיין אותה עד היום. בשנת 1979 עלתה הגרסה הלונדונית של המחזמר בווסט אנד ל-600 הצגות. לאחר מכן חודשה ההפקה בברודוויי בשנת 1996 ושנה מאוחר מכן חודשה בווסט אנד.\nהמחזמר נמצא במקום השלישי ברשימת מחזות הזמר שהוצגו מספר הפעמים הרב ביותר בברודוויי עם למעלה מ-6,700 הצגות לאורך השנים. ההפקה הלונדונית רצה במשך קרוב ל-15 שנה והפכה למחזמר האמריקאי שהוצג מספר הפעמים הרב ביותר בלונדון. לאור ההצלחה, בשנת 2002 יצאה לאור גרסת הסרט של המחזמר בבימויו של הבמאי רוב מרשל, ובהשתתפות רנה זלווגר, קתרין זיטה ג'ונס, ריצ'רד גיר וקווין לאטיפה. הסרט זכה לפרסים רבים.[דרוש מקור]",
    "pageid": 1153044
  },
  {
    "title": "קטגוריה:נשיאי ארצות הברית",
    "extract": "",
    "pageid": 18102
  },
  {
    "title": "69 (תנוחה)",
    "extract": "69 היא תנוחה מינית בה זוג אנשים ממקמים את עצמם כך שהפה של כל אחד מהם מופנה לאיבר המין של האחר. במצב זה יכולים השניים לבצע מין אוראלי הדדי. ניתן לבצע את התנוחה בשכיבה, כאשר האחד שוכב על האחר או על יד האחר. לחלופין, ניתן לבצעה בעמידה כאשר האחד מחזיק את האחר במהופך. בתנוחה זו, בין אם בשכיבה ובין אם בעמידה, הגישה לאיברי המין היא מהכיוון ההפוך, גישה אשר יוצרת, לכאורה, תחושה שונה מזו המתקבלת במין אוראלי רגיל.\nהתנוחה מאפשרת למבצעים אותה לחוות גירוי מיני במקביל לביצוע המין האוראלי, אך היא עשויה גם להסיח את הדעת של המעוניין להתרכז בעינוג ובסיפוק האחר בלבד. תנוחה זו עשויה להיות לא נוחה כאשר גובהם של בני הזוג אינו דומה.\nמקור שם התנוחה הוא ההתייחסות לעובדה שהמספר 6 הוא ההיפוך של המספר 9, עובדה המזכירה את תנוחת הזוג.",
    "pageid": 409894
  },
  {
    "title": "אדריאן ברודי",
    "extract": "אדריאן ניקולס ברודי (באנגלית: Adrien Nicholas Brody; נולד ב-14 באפריל 1973) הוא שחקן קולנוע ומפיק קולנוע יהודי-אמריקאי. זכה לפרסום רב כאשר גילם את התפקיד הראשי בסרט \"הפסנתרן\" (2002) של רומן פולנסקי, שעליו זכה בפרס האוסקר והיה לשחקן הצעיר ביותר שזכה באוסקר על תפקיד ראשי. ברודי הוא גם האמריקאי השני (לאחר כריסטופר למברט) שזכה בפרס סזאר לשחקן הטוב ביותר.\n\n",
    "pageid": 38805
  },
  {
    "title": "איחוד האמירויות הערביות",
    "extract": "איחוד האמירויות הערביות (בערבית: الإمارات العربية المتحدة, בתעתיק: אל-אִמַארַ֫את אל-עַרַבִּ֫יַּה אל-מֻתַּ֫חִדַה; ובקיצור: איחוד האמירויות, ולעיתים רק האמירויות الْإِمَارَات – ידועה גם בראשי התיבות UAE או ae) היא פדרציה ומדינת מדבר הנמצאת בצפון-מזרח חצי האי ערב (דרום מערב אסיה) שבמפרץ הפרסי. נכון לשנת 2023, באיחוד האמירויות יש אוכלוסייה מוערכת של 9.97 מיליון. לפי ההערכות, אזרחי האמירויות מהווים 11.6% מהאוכלוסייה; בעוד שאר התושבים הם גולים, רובם מדרום אסיה. האסלאם היא הדת הרשמית וערבית היא השפה הרשמית. מאגרי הנפט והגז הטבעי של איחוד האמירויות הערביות הן השישית והשביעית בגודלן בעולם, בהתאמה.\nאיחוד האמירויות הערביות היא פדרציה הכוללת שבע אמירויות מונרכיות: דובאי, אבו דאבי, עג'מאן, פוג'יירה, ראס אל-ח'ימה, שארג'ה ואום אל-קיוין.\nהמדינה קיבלה עצמאות מהממלכה המאוחדת ומחוף שביתת הנשק ב-1971.\nאיחוד האמירויות גובלת בשתי מדינות: עומאן וערב הסעודית.\nאיחוד האמירויות היא גם חברה בארגון לשיתוף פעולה אסלאמי.",
    "pageid": 23084
  },
  {
    "title": "איראן",
    "extract": "איראן (בפרסית: ایران), או הרפובליקה האסלאמית של איראן (בפרסית: جمهوری اسلامی ايران, תעתיק מדויק: ג'וֹמְהוּרִי-יֶה אֶסְלַאמִי-יֶה אִירַאן; ‏‏Ⓘ‏) מוגדרת רשמית כרפובליקה אסלאמית-שיעית. בקרב כ-85 מיליון אזרחי איראן, 89% משתייכים לזרם השיעי התריסרי (הדת הרשמית במדינה), ועוד 10% משתייכים לזרם הסוני, והיא מגוונת אתנית.\nאיראן ממוקמת במערב אסיה, וגובלת באפגניסטן ובפקיסטן במזרח, בטורקמניסטן בצפון-מזרח, בארמניה ובאזרבייג'ן בצפון-מערב, בעיראק ובטורקיה במערב. למדינה קו חוף עם הים הכספי בצפון, ועם המפרץ הפרסי יחד עם מפרץ עומאן בדרום.\nלאיראן היסטוריה עתיקת יומין, החל מהאימפריה הפרסית שהוקמה על ידי כורש בשנת 550 לפני הספירה. שפתה הרשמית היא הפרסית.\nאיראן חוותה 2 הפיכות בטווח זמן קצר, הראשונה התרחשה ב-1953 כאשר הופלה ממשלתו הדמוקרטית של מוחמד מוסאדק, והשנייה התרחשה ב-1979 בה איראן הפכה ממדינה אוטוקרטית, פרו-מערבית, מונרכית, תחת שלטונו של השאה מוחמד רזה פהלווי, לרפובליקה האסלאמית, שאמנם זוהי הגדרה נכונה כשלעצמה, אך היא משמשת גם בסיס לניהול משטר תאוקרטי טוטליטרי, הנחוץ לשם שליטה במגוון האוכלוסייה[דרוש מקור] תחת שלטון האייתוללה.\nאיראן נחשבת לכוח עולה ולמעצמה אזורית . היא עשירה בגז טבעי ודלק מאובנים, נמצאת באזור מפגש יבשתי ונחשבת למייצגת הגדולה של השיעים, הזרם השני בגודלו באסלאם. איראן חברה בשלל ארגוני מדינות, ביניהם: SCO, G77, UN, OPEC, OIC, ECO ו-BRICS. איראן היא מדינה בעלת תרבות היסטורית ארוכה ויש בה 27 אתרי מורשת עולמית. ההשפעה האזורית של איראן היא בין החזקות בעולם, היא מחזיקה בארגוני פרוקסי ובמשתפי פעולה בלבנט, בתימן, בבחריין, בכווית ואף באפגניסטן ופקיסטן.",
    "pageid": 4175
  },
  {
    "title": "אריאל שרון",
    "extract": "אריאל (אריק) שרון (26 בפברואר 1928, ה' באדר ה'תרפ\"ח – 11 בינואר 2014, י' בשבט ה'תשע\"ד) היה ראש ממשלת ישראל ה-11 בין השנים 2001–2006, שר בממשלות ישראל, חבר הכנסת מטעם סיעת הליכוד, מייסד ויושב ראש מפלגת קדימה. לפני כניסתו לחיים הפוליטיים היה שרון מפקד חטיבת הצנחנים, מקים יחידה 101 ונודע בפעולות התגמול שעליהן פיקד וכמי שהכריע את הטרור ברצועת עזה בתחילת שנות ה-70 כאלוף פיקוד הדרום. במלחמת יום הכיפורים חצה עם אוגדתו את תעלת סואץ והביא למפנה העיקרי בחזית הדרום.\nהיה ממייסדי מפלגת הליכוד, שחרתה על דגלה את חזון ארץ ישראל השלמה. במשך שלושים שנות פעילותו הפוליטית בלט בגישתו התקיפה כלפי טרור ובתמיכתו במפעל ההתנחלויות ואף כונה \"אבי ההתנחלויות\". כשר הביטחון הוביל את צה\"ל למלחמת לבנון הראשונה ונמצא אחראי לטבח סברה ושתילה. כראש הממשלה הוביל במרץ 2002 את ישראל למבצע חומת מגן, ובשנים 2003–2005 הכריז והוביל את ביצוע תוכנית ההתנתקות - במסגרתה פונו כל ההתנחלויות מרצועת עזה וכן ארבע התנחלויות בצפון השומרון. לאחר ביצוע תוכנית ההתנתקות פרש מהליכוד והקים את מפלגת קדימה.",
    "pageid": 298565
  },
  {
    "title": "בל אגם",
    "extract": "בל אגם (נולדה ב-10 בפברואר 1983) היא שחקנית טרנסג'נדרית ישראלית פעילה למען הקהילה הטרנסג'נדרית.",
    "pageid": 1576364
  },
  {
    "title": "ברצלונה (כדורגל)",
    "extract": "מועדון הכדורגל ברצלונה (בקטלאנית: Futbol Club Barcelona) הוא מועדון כדורגל מהעיר ברצלונה שבספרד. המועדון נוסד ב-29 בנובמבר 1899 על ידי קבוצת כדורגלנים שווייצרים, בריטים וקטלאנים, בראשות ז'ואן גאמפר. המועדון הפך למוסד קטלאני תרבותי בולט, ולפיכך המוטו שלו הוא \"יותר ממועדון\" (Més que un club). קבוצת הבוגרים של המועדון עורכת את משחקי הבית שלה באצטדיון האולימפי ליואיס קומפאניס החל משנת 2023 לאחר שהקאמפ נואו, נסגר עקב שיפוצים.\nמלבד קבוצת הכדורגל הידועה כולל המועדון גם קבוצת מילואים בשם ברצלונה אתלטיק, ועוד ארבע קבוצות מקצועניות בענפי ספורט אחרים: קבוצת כדורסל, כדוריד, כדורגל אולמות והוקי גלגיליות. המועדון חולק את פסגת הכדורגל הספרדי עם ריאל מדריד, והיריבות הספורטיבית ארוכת השנים בין השתיים הפכה לשם דבר בכדורגל הספרדי, יריבות שהתחדדה עקב הבדלים גדולים בעמדות הפוליטיות של תומכי שני המועדונים, במהלך שלטונו הדיקטטורי של פרנקו בספרד. המשחקים בין ברצלונה לריאל ידועים בכינוי \"אל קלאסיקו\". פרט ליריבות עם ריאל מדריד יש לברצלונה יריבות עירונית עם מועדון הכדורגל אספניול.\nהמועדון הוא בין המובילים באירופה. במהלך השנים זכה מספר פעמים בגביעים יבשתיים על גלגוליהם השונים. חמש פעמים זכה בתואר האירופי החשוב ביותר, ליגת האלופות, בשנים 1992, 2006, 2009, 2011 ו-2015. במועדון שיחקו במהלך השנים שחקנים ידועים רבים. במאי 2024 דורג המועדון על ידי מגזין פורבס במקום השלישי בעולם מבחינת עושרו (אחרי ריאל מדריד ומנצ'סטר יונייטד).",
    "pageid": 52156
  },
  {
    "title": "דלית אל-כרמל",
    "extract": "דַאלְיַת אֶל-כַּרְמֶל (בערבית: دالية الكرمل, בתעתיק מדויק: דאלית אלכרמל), הנודעת גם בשם המקוצר דאליה (دالية), היא מועצה מקומית ערבית דרוזית במחוז חיפה בישראל. כ-97% מתושבי דאלית אל-כרמל (נכון לסוף 2021) הם דרוזים, וכ-3% הם ערבים-מוסלמים.\nשטח השיפוט שלה הוא 10,201 דונם. שוכנת על הכרמל וגובלת בפארק הכרמל.\n\n",
    "pageid": 7931
  },
  {
    "title": "דרגות משטרת ישראל",
    "extract": "משטרת ישראל היא ארגון היררכי בעל סולם דרגות ופיקוד. כל מתגייס חדש מתחיל את שירותו בדרגה מסוימת ומטפס בסולם הדרגות בהתאם לכישוריו ובהתאם לקורסים וההכשרות שעבר.\nדרגות משמר הגבול, שהוא חיל בתוך משטרת ישראל, זהות לאלה של המשטרה. עם זאת, ניתן להבחין ביניהם לפי צבע הרקע של הדרגה, התואם להבדל בצבעי מדיהם.",
    "pageid": 453027
  },
  {
    "title": "דרוזים",
    "extract": "דרוזים (בערבית: مُوَحِّدونَ دُرُوز, מֹוְחדון דֻרוּז; צורת היחיד: دُرْزِيّ, דֻרְזִיּ) הם קבוצה אתנו-דתית ערבית במזרח התיכון, המקיימת דת אתנית ייחודית שהתפצלה מהאסלאם השיעי-איסמאעילי במאה ה-11.\nעל פי העדויות ההיסטוריות, האמונה הדרוזית - דין א-תַּוְחִ֫יד (دين التوحيد, ובעברית: דת הייחוד), צמחה במצרים בתחילת המאה ה-11, ובמרכזה עמדה דמותו של אל-חאכם באמר אללה (الحاكم بامر الله), הח'ליף ה-6 בשושלת הפאטמית. על פי המסורת הדרוזית, אל-חאכם היה התגלמות הרוח האלוהית. בשנת 1021 הוא נעלם אבל לפני שנעלם הוא הורה לאנשיו להפיץ את אמונתו[דרוש מקור: האם זוהי מסורת או נתמך על ידי מקורות היסטוריים?], ומי שהמשיכו להפיץ את בשורתו ואת האמונה שהוא התגלות האלוהות היו חמזה בן-עלי ומוחמד בן אסמאעיל א-דרזי. השניים הסתכסכו וא-דרזי הואשם במעשים שליליים, ועל כן הכינוי \"דרוזי\" נחשב דווקא לשלילי בעיני הדרוזים, והם מעדיפים להיקרא בשם \"בַּ֫נִי מערוף\" (بني معروف) שפירושו \"בני החסד\". אחרים גורסים שבני מערוף היו שבט שאימץ את הדת הדרוזית בעבר הרחוק. על פי מסורות דרוזיות לדרוזים שורשים קדומים בהרבה, שהתנהלו לאורך שנים באופן מחתרתי.\nהדרוזים במזרח התיכון הם דוברי השפה הערבית הדומה לניבים סוריים. כמעט כל הדרוזים במזרח התיכון חיים באזור הגאוגרפי הכולל את לבנון, דרום סוריה וצפון ישראל (ראו הדרוזים בישראל). התיישבותם הררית, במטרה להישמר מאוכלוסייה עוינת. רובם אזרחים סורים, אך יש קהילה דרוזית גדולה בין אזרחי לבנון. בסוף שנת 2021 נמנו 150 אלף דרוזים תושבי קבע בישראל (כ־1.6% מאוכלוסיית המדינה). ישנה קהילה דרוזית גדולה בוונצואלה וזאת בשל הגירה מסיבית, מסוף המאה ה-18, מהמזרח התיכון, לצורכי עבודה. כמו כן, ישנן קהילות דרוזיות גדולות בארצות הברית, בקנדה, באוסטרליה, בגרמניה, בשוודיה ובקולומביה.",
    "pageid": 9880
  },
  {
    "title": "הבונים החופשיים",
    "extract": "מסדר הבנייה החופשית (באנגלית: Freemasonary) הוא התאגדות בין־לאומית רחבת־היקף הפועלת כארגון אחווה . הארגון מגדיר את עצמו כ\"מסדר בעל תורת מוסר מצועפת במשלים ומתוארת בסמלים\". באנגלית נקראים חברי־המסדר בשם \"Freemasons\" או לעיתים בצורה המקוצרת \"Masons\" בלבד, והמונח \"מסוני\" משמש כשם תואר לתיאור דברים הקשורים לבונים החופשיים. \nשלושת העקרונות המרכזיים של הבונים החופשיים הם חופש, אחווה, ושוויון בין \"האחים\" (כפי שמוגדרים חברי המסדר) ובין בני האדם. היות שהארגון מושתת על מוסר, על פי הגדרתו, על האחים לנהוג בהתאם לתפיסה המוסרית תוך הקפדה על אהבת אחים; סיוע (מתן צדקה וחסד); ואמת. חברי הארגון – שרובם המכריע הם גברים – מגדירים את עצמם כאחים באחווה כלל־עולמית.",
    "pageid": 18860
  },
  {
    "title": "הסופה במזרח התיכון (2013)",
    "extract": "הסופה במזרח התיכון ב-2013, שכונתה בתקשורת העולמית סופת אלכסה, הייתה סופה שהתרחשה בין 10 ל-14 בדצמבר 2013 בחלקו המערבי של המזרח התיכון. הסופה, הנדירה בעוצמתה יחסית לאזור, לוותה במשקעים רבים ובטמפרטורות נמוכות באופן קיצוני. הסופה גרמה למספר הרוגים ולנזקים גדולים ברכוש דינות האזור. סופת שלגים בירושלים אפיק רם קפוא גלש לישראל ואיתו שבר ענן שלג שגרם לעשרות ס\"מ בירושלים.",
    "pageid": 1154700
  },
  {
    "title": "הריגת שלושת החטופים הישראלים בשג'אעייה",
    "extract": "הריגת שלושת החטופים הישראלים בשׁג'אעייה אירעה ב-15 בדצמבר 2023, בלחימת צה\"ל בשכונת שג'אעייה שבעיר עזה. כוח של גדוד 17 ירה למוות בשלושה חטופים ישראלים, אלון שמריז, סאמר אל-טלאלקה ויותם חיים, שלאחר כ-70 ימים בשבי הצליחו לברוח לאחר שכוח של סיירת גולני הרג את החוטפים שלהם מבלי לדעת שהם מחזיקים חטופים במבנה.",
    "pageid": 2285895
  },
  {
    "title": "חאבייר מיליי",
    "extract": "חַאבְיֵ֫יר חֵרָ֫רְדוֹ מִילֵ֫יי (בספרדית: Javier Gerardo Milei; נולד ב-22 באוקטובר 1970) הוא פוליטיקאי, כלכלן וסופר ארגנטינאי המכהן כנשיא ארגנטינה מטעם המפלגה הליברטריאנית.\nהתפרסם בעקבות הופעותיו התדירות בתקשורת שבהן ביקר בתקיפות את הפרוניזם ואת ממשלותיהם של כריסטינה פרננדס דה קירשנר ואלברטו פרננדס והאשים אותם כאחראים למשבר הכלכלי הפוקד את ארגנטינה מאז 2018. מיליי הוא ראש המדינה הראשון בעולם המזוהה עם התנועה הליברטריאנית, ועם הפילוסופיה האנרכו-קפיטליסטית בפרט.",
    "pageid": 1867150
  },
  {
    "title": "חטיבת גבעתי",
    "extract": "חטיבת גבעתי (חטיבה 84) היא חטיבת חיל רגלים סדירה בצה\"ל, הנמצאת תחת עוצבת הפלדה (אוגדה 162). החטיבה הוקמה בשנת 1983 ונקראת על שם חטיבת גבעתי הסדירה, שפעלה במלחמת העצמאות.\nחיילי חטיבת גבעתי חובשים כומתה סגולה עם סמל חיל הרגלים ונועלים נעליים שחורות. סמלה של החטיבה משלב בתוכו את סמלי חטיבת גבעתי שלחמה בתש\"ח וסיירת שקד.",
    "pageid": 16249
  },
  {
    "title": "חטיבת הנח\"ל",
    "extract": "חטיבת הנח\"ל (חטיבה 933) היא חטיבת חיל רגלים (חי\"ר) סדירה בצבא ההגנה לישראל, הכפופה לעוצבת הפלדה (אוגדה 162). החטיבה השתתפה בכל מערכות ישראל החל ממלחמת שלום הגליל, למעט מבצע עופרת יצוקה בה תפסה קו בגבולות סוריה ולבנון.\nשמה של החטיבה נגזר מראשי תיבות של מסגרת נוער חלוצי לוחם (נח\"ל), משום שמקורה בגרעיני הנח\"ל שהוקמו החל מימיה הראשונים של מדינת ישראל. עם זאת, רוב החטיבה מורכבת מחיילים מכלל הציבור, שאינם קשורים לתנועת ההתיישבות ולגרעינים.\nחיילי חטיבת הנח\"ל חובשים כומתה בצבע ירוק בהיר עם סמל חיל הרגלים ונועלים נעליים אדומות. תג היחידה של הנח\"ל מורכב מחרב, מגל וחיטה. החרב מסמלת את ההגנה והמגל והחיטה מסמלים את עבודת האדמה והחלוציות. ארבעת החצים מסמלים את גדודי החטיבה: שחם (931), גרניט (932), בזלת (50) והסיירת (934).\nמפקד החטיבה הוא אלוף-משנה יאיר צוקרמן, שמונה לאחר נפילת מפקד החטיבה הקודם יהונתן שטיינברג, בתחילת מלחמת חרבות ברזל.\nבסיס האימון החטיבתי של חטיבת הנח\"ל (בא\"ח נח\"ל) שוכן בתל ערד החל מחודש מארס 1993.\n\n",
    "pageid": 6950
  },
  {
    "title": "חטיבת כפיר",
    "extract": "חטיבת כפיר (נקראת גם חטיבה 900) היא חטיבת חיל רגלים סדירה בצה\"ל. החטיבה הוקמה בשנת 2005 והייתה תחת פיקודה של עוצבת עידן, בספטמבר 2020 החטיבה הוכפפה לעוצבת הבזק (אוגדה 99) תוך הסבה לחטיבת חי\"ר-אש.\nכפיר היא החטיבה הגדולה מבין חטיבות החי\"ר. החטיבה מורכבת מארבעה גדודים וסיירת. החטיבה מתמרנת בכלל הגזרות. חיילי החטיבה חובשים כומתה בצבעי הסוואה (מנומרת) עם סמל חיל הרגלים ונועלים נעליים אדומות.\nמפקד החטיבה מאוגוסט 2023 הוא אלוף-משנה יניב בארוט.",
    "pageid": 239868
  },
  {
    "title": "חן קוגל",
    "extract": "חן קוּגֶל (נולד ב-14 במאי 1962) הוא רופא מומחה לרפואה משפטית, מנהל המכון הלאומי לרפואה משפטית. חתן פרס ישראל לשנת ה'תשפ\"ד (2024).",
    "pageid": 592349
  },
  {
    "title": "טריירים",
    "extract": "טֵרִיֵּרִים (בצרפתית עתיקה: Chien Terrier - כלב טרייר, מלטינית של ימי הביניים: Canis Terrarius - כלב האדמה/השדה) הם קבוצת גזעים של כלבי ציד קטנים עד גדולים. בעבר הם שימשו לציד לוטרות, גיריות וחיות בר קטנות אחרות. הטריירים נחשבים לכלבים המתאימים למחיה בדירה מכיוון שפרוותם בדרך כלל קצרה  וזיפית ונושרת במידה מועטה או שאינה נושרת כלל.\nמרבית גזעי הטרייר דורשים טיפוח הכולל סירוק הפרווה אחת ליום ותספורות שונות, אשר לעיתים מוכתבות על ידי תקן הגזע. [דרוש מקור]",
    "pageid": 484111
  },
  {
    "title": "יאשיהו פינטו",
    "extract": "הרב יאשיהו יוסף פינטו (נולד ב-א' בתשרי ה'תשל\"ד, 27 בספטמבר 1973) הוא ראש מוסדות \"שובה ישראל\" באשדוד ובארצות הברית. התפרסם כמי שאנשי עסקים רבים מבקשים את עצתו. באפריל 2015 הורשע במתן שוחד ובשיבוש הליכי משפט ונידון לשנת מאסר בפועל. באפריל 2019 מונה לראש מערך הכשרות של הקהילה היהודית במרוקו.",
    "pageid": 686994
  },
  {
    "title": "יהודית והולופרנס (קלימט)",
    "extract": "יהודית והולופרנס (בגרמנית: Judith und Holofernes) הוא ציור שמן מעשה ידי הצייר גוסטב קלימט, שצויר בשנת 1901 ומתאר את יהודית עם ראשו הכרות של הולופרנס. היצירה מוצגת בגלריה האוסטרית בארמון בלוודר בווינה.",
    "pageid": 1871578
  },
  {
    "title": "יחידה 504",
    "extract": "יחידה 504 (נודעה בעבר גם בשמות \"יחידה 154\", \"מודיעין 10\", \"יחידת הקת\"ם\" ובכינוי \"עוצבת המודיעין האנושי\") היא יחידת עילית באגף המודיעין של צה\"ל האחראית על הפעלת סוכנים סמויים מחוץ לגבולות מדינת ישראל, בדומה ליחידות המודיעין האנושי (יומינט) במוסד למודיעין ולתפקידים מיוחדים ובשירות הביטחון הכללי.\nשורשי \"יחידה 504\" בש\"י. היחידה הוקמה ביוני 1948 ונקראה \"מודיעין 10\" (ש.מ. 10). כינוי זה משמש כיום בתור שם עמותת מודיעין 10 שהוקמה על ידי בוגרי יחידה 504 במטרה לשמר את מורשת היחידה, להנחילה לקציני ולחיילי היחידה בהווה ולחשוף לציבור הרחב את פעילות היחידה בעבר, המותרות בפרסום. מפקדה הראשון היה דוד קרון. בשנת 1957 שונה שמה ל\"יחידה 154\". לאחר מלחמת ששת הימים, בעקבות איחודה עם יחידה 560 שעסקה בחקירת שבויים, שונה שמה ל\"יחידה 7019\" ולאחר מלחמת יום הכיפורים נקראה \"יחידה 504\".\n\n",
    "pageid": 76681
  },
  {
    "title": "יחידות מובחרות בצה\"ל",
    "extract": "מעגל היחידות המובחרות בצה\"ל מאגד בתוכו את יחידות העילית, חטיבת הקומנדו, יחידות טקטיות מיוחדות ואת סיירות החי\"ר.",
    "pageid": 220916
  },
  {
    "title": "יניב פולישוק",
    "extract": "יניב (פולי) פולישוק (נולד ב-27 ביוני 1969) הוא שחקן, כוכב ילדים, תסריטאי וקומיקאי ישראלי. הוא ידוע בעיקר בשל גילום דמותו של גרי מנדלבאום ב\"הפיג'מות\" וב\"מנדלבאום בלש פרטי\" וכאחד מיוצריה ושחקניה של \"סברי מרנן\" (8 עונות )",
    "pageid": 376864
  },
  {
    "title": "יפן",
    "extract": "יפן (בקאנג'י: 日本; בקטאקנה: ニホン／ニッポン; בהיראגאנה: にほん／にっぽん; ברומאג'י: Nippon או Nihon, תלוי בהקשר) היא מדינת איים בצפון-מערב האוקיינוס השקט, השייכת ליבשת אסיה.\nלמרות היותה מדינה בינונית מבחינת שטחה, יפן היא מעצמה כלכלית: היא המדינה השישית בעולם מבחינת עוצמתה הכלכלית, בחישוב לפי תמ\"ג וחברה בארגון המדינות המתועשות (G7). יפן מכונה גם בשם: \"ארץ השמש העולה\" או \"ארץ שמונת האיים הגדולים\".\nיפן היא ארכיפלג של 6,852 איים. הקצה הצפוני שלה מרוחק כ-50 ק\"מ מן האי הרוסי סחאלין, והקצה הדרומי שלה נמצא במרחק כ-150 ק\"מ מדרום קוריאה. האיים הראשיים הוקאידו, הונשו, שיקוקו וקיושו סמוכים זה לזה ומהווים 97% משטחה היבשתי של יפן. נכון לשנת 2022, מונה אוכלוסייתה של יפן למעלה מ-125 מיליון איש, והיא המדינה ה-12 בגודלה מבחינת אוכלוסייה. מרבית האוכלוסייה מתרכזת במישורים ובשפילות החוף של המזרח והדרום, ואילו הצפון דליל יותר באוכלוסין.\nיפן היא המדינה שתוחלת החיים בה היא הגבוהה בעולם. מטרופולין טוקיו רבתי, בירת יפן, הוא המטרופולין הגדול בעולם ובה למעלה מ-30 מיליון תושבים.",
    "pageid": 381
  },
  {
    "title": "ישראל זיו",
    "extract": "ישראל ברוך זיו (נולד ב-6 ביולי 1957) הוא מנהל ואיש צבא ישראלי.\nמכהן כמנכ\"ל חברת \"גלובל גרופ\" העוסקת בייעוץ ביטחוני לאימונים צבאיים ובניהול פרויקטים אזרחיים. שירת כאלוף בצה\"ל ושימש כמפקד אוגדת עזה וראש אגף המבצעים בין השנים 2003–2005.\n\n",
    "pageid": 104334
  },
  {
    "title": "לברון ג'יימס",
    "extract": "לֶבְּרוֹן רֵיימוֹן גֵ'יימְס (באנגלית: .LeBron Raymone James Sr; נולד ב-30 בדצמבר 1984) הוא כדורסלן אמריקאי המשחק בעמדת הסמול פורוורד בקבוצת לוס אנג'לס לייקרס מליגת ה-NBA ובנבחרת ארצות הברית בכדורסל. ג'יימס נמצא במקום הראשון ברשימת הקלעים המובילים בתולדות ה-NBA. ובמקום הראשון ברשימת הקלעים המובילים בתולדות פלייאוף ה-NBA. הוא זכה ארבע פעמים בתואר MVP של סדרת הגמר ב-NBA, והיחיד שעשה זאת בשלוש קבוצות שונות. נודע בכינוי קינג ג'יימס (King James – המלך ג'יימס).\nכבר בתקופת לימודיו בבית הספר התיכון ניבאו לו קריירה מוצלחת ב-NBA. כשהיה בן 18 בלבד הוא נבחר בבחירה מספר 1 בדראפט 2003, ועוד לפני משחק הבכורה שלו חתם על חוזה חסות עם נייקי בשווי 90 מיליון דולר. הוא זכה בתואר רוקי השנה בעונת 2003/2004, ומאז 2005 נכלל כל עונה באחת מחמישיות העונה ב-NBA והשתתף בקביעות במשחק האולסטאר. במהלך שבע שנותיו בקליבלנד, ג'יימס היה שחקן ההתקפה המרכזי של הקבוצה, והוביל את הקבוצה להופעות רצופות בפלייאוף בין השנים 2006–2010. בשנת 2007 העפילה קליבלנד עד לגמר האזור המזרחי של ה-NBA לראשונה מאז 1992, ולסדרת הגמר הכללית לראשונה בתולדות הקבוצה, שבה הפסידה לסן אנטוניו ספרס (0–4). הוא זכה בתואר ה-MVP של העונה הסדירה ב-2009, ב-2010, ב-2012 וב-2013, והגיע למקום השני בבחירות ל-MVP ב-2006.\nב-2010 עבר למיאמי היט, שאותה הוביל לארבעה גמרים רצופים לצד כריס בוש ודוויין וייד, כאשר בשניים מהם, בשנים 2012 ו-2013, הוביל אותה לזכייה באליפות ה-NBA תוך שהוא מוכתר פעמיים ל-MVP של סדרת הגמר, בנוסף להיותו ה-MVP של העונה הסדירה בשתי עונות אלו. ב-2014 חזר ג'יימס לקליבלנד קאבלירס, הוביל אותה ארבע פעמים ברציפות לסדרת הגמר, ולאליפות ראשונה בתולדות המועדון בשנת 2016, תוך שהוא מוכתר ל-MVP של סדרת הגמר. ב-2018 עבר ללוס אנג'לס לייקרס, ובשנת 2020 זכה איתה באליפות ה-NBA, והוכתר ל-MVP של סדרת הגמר.\nג'יימס שיחק בנבחרת ארצות הברית בכדורסל, עמה זכה במדליות ארד באולימפיאדת אתונה 2004 ובאליפות העולם 2006, וכן במדליות זהב באולימפיאדת בייג'ינג 2008, אולימפיאדת לונדון 2012 ובאולימפיאדת פריז 2024, בה זכה גם בתואר ה-MVP.\nבמשך הקריירה התמיד ג'יימס בהפגנת ממוצעים גבוהים בכמעט כל אספקט של המשחק, ולפיכך שבר שיאים רבים, לרבות השחקן הצעיר ביותר לחצות את רף 10,000, 20,000, 30,000 ו-40,000 הנקודות בקריירה. ג'יימס משחק בדרך כלל בעמדות הסמול פורוורד או הפאוור פורוורד, אך בעת הצורך יכול לשחק בכל העמדות. הישגיו האישיים והקבוצתיים של ג'יימס קיבעו את מעמדו כאחד הכדורסלנים הטובים ביותר בכל הזמנים.",
    "pageid": 128560
  },
  {
    "title": "לוקה מודריץ'",
    "extract": "לוקה מודריץ' (בקרואטית: Luka Modrić; נולד ב-9 בספטמבר 1985) הוא כדורגלן קרואטי המשחק בעמדת הקשר בריאל מדריד ובנבחרת קרואטיה, בהן הוא משמש כקפטן. מודריץ' הוא שיאן ההופעות של נבחרת קרואטיה.\nבשנת 2018 הוביל את נבחרתו לגמר מונדיאל 2018, בו סיימה במקום השני. בשנה זו זכה בפרסים שחקן השנה של אופ\"א, שחקן השנה של פיפ\"א וכדור הזהב, והיה לקרואטי הראשון שזוכה בפרסים אלה.",
    "pageid": 602838
  },
  {
    "title": "ליגת האלופות",
    "extract": "ליגת האלופות של אופ\"א (באנגלית: UEFA Champions League) היא טורניר כדורגל אירופי שנתי, שבו מתחרים המועדונים המצליחים ביותר במדינות המשויכות להתאחדות הכדורגל האירופית (אופ\"א). הטורניר הוא המפעל היוקרתי ביותר למועדונים בכדורגל האירופי. בעבר נקרא \"גביע אלופות אירופה למועדונים\".",
    "pageid": 62341
  },
  {
    "title": "מבצע שומר החומות",
    "extract": "מבצע שומר החומות (בערבית: معركة سيف القدس; בתעתיק: מַעְרַכַּת סָיְף אלְקֻדְס, \"קרב חֶרֶב ירושלים\") היה מבצע צבאי רחב-היקף של צה\"ל ברצועת עזה, שהחל ביום ירושלים, 10 במאי 2021, לאחר שארגוני הטרור הפלסטיניים בהובלת חמאס החלו בירי רקטות מסיבי לעבר ירושלים במהלך מצעד הדגלים ובהמשך גם לגוש דן, השפלה, הנגב והשרון. המבצע נמשך עד להפסקת האש שנכנסה לתוקפה ב-21 במאי, בשעה 02:00 בלילה, בתיווך מצרים.\nבמהלך המבצע ארגוני הטרור ברצועת עזה שיגרו לעבר ישראל כ-4,360 רקטות, טילי נ\"ט ופצצות מרגמה, מתוכן 1,661 יורטו בידי מערכות כיפת ברזל במעל ל-90% הצלחה. 176 לא יורטו ונפלו בשטחים בנויים, ו-1,843 נפלו בשטחים פתוחים. כ-680 רקטות שנורו לכיוון ישראל נפלו בשטח רצועת עזה וגרמו, על פי הערכות ישראליות, למותם של יותר מ-20 מתושבי הרצועה. 9 אזרחים ישראלים, 3 אזרחים זרים וחייל אחד נהרגו מירי הפלסטינים מרצועת עזה.\nמנגד, צה\"ל תקף למעלה מ-1,500 מטרות טרור, בהן: רבי-קומות ששימשו כמטות של חמאס וג'יהאד האסלאמי הפלסטיני (גא\"פ), עשרות עד מאות בתים ומשרדים של פעילי טרור, מעל כ-100 קילומטרים של מנהרות תת-קרקעיות, מתוך רשת המנהרות שנחפרה מתחת לרצועת עזה (וקיבלה בישראל את הכינוי ה\"מטרו\" של עזה), מחסני אמל\"ח ומאגרי רקטות, אתרים לייצור רקטות, משגרי רקטות ובורות שיגור תת-קרקעיים, משגרי נ\"ט, כלי טיס בלתי מאוישים, מוצבים, נכסי מודיעין וטכנולוגיה, מטרות של הכוח הימי של חמאס ועשרות חוליות שיגור. לפי מקורות ישראליים, בתקיפות צה\"ל נהרגו ברצועת עזה כ-225 פעילי טרור, מהם 25 בכירים, ובין 51 ל-128 אזרחים.",
    "pageid": 1983535
  },
  {
    "title": "מגילת אסתר",
    "extract": "מְגִלַּת אֶסְתֵּר היא אחת מחמש המגילות שבתנ\"ך. במגילה מסופר על מזימה להשמדתם של יהודי ממלכת פרס בימי המלך אחשוורוש על ידי המן האגגי (\"המן הרשע\"), וכיצד סיכלו אותה אסתר המלכה ובן דודה מרדכי היהודי. בסוף המגילה מסופר כי לזכר אירועים אלה נקבעו חג הפורים ומצוותיו - משלוח מנות, מתנות לאביונים ועריכת משתה. גם קריאת המגילה פעמיים, בליל החג וביומו, היא ממצוות החג.\nבמחקר נחשבת המגילה לנובלה היסטורית אשר סיפורה מתרחש במאה החמישית עד הרביעית לפני הספירה, ונכתבה כסיפור אטיולוגי שנועד להסביר את מקורו של חג הפורים בדיעבד, כלומר לאחר שכבר התקבל על ידי היהודים בגלות אשור ובבל.",
    "pageid": 9276
  },
  {
    "title": "מכבי חיפה (כדורגל)",
    "extract": "מכבי חיפה הוא מועדון כדורגל ישראלי מהעיר חיפה המשחק בליגת העל הישראלית. המועדון הוקם בשנת 1913, והוא נמנה עם המועדונים הוותיקים ביותר בליגה הבכירה בארץ ישראל (השתתף בעונת הבכורה 1931/1932). החל משנת 1992 הוא מנוהל על ידי איש העסקים יעקב שחר, שמכהן כנשיא המועדון. המועדון כולל גם קבוצות נוער, נערים וילדים ובתי ספר לכדורגל.\nצבע התלבושת הביתית הקבועה של המועדון הוא ירוק, ולאורך השנים שולב בה גם הצבע הלבן. החל משנת 1955 ועד 2014 ערכה הקבוצה את משחקי הבית שלה באצטדיון קריית אליעזר. החל מעונת 2014/2015 משחקת הקבוצה באצטדיון סמי עופר.\nברוב התארים שלו זכה המועדון החל משנות השמונים של המאה ה-20, והוא הפך לאחד מהמובילים בכדורגל הישראלי. המועדון זכה לאורך שנותיו ב-15 אליפויות ישראל, בשישה גביעי מדינה, בחמישה גביעי טוטו ובארבעה גביעי אלוף האלופים. כמו כן, הוא הגיע להישגים רבים במפעלים האירופיים: הוא המועדון הישראלי הראשון בתולדות הכדורגל הישראלי שהעפיל לשלב הבתים של ליגת האלופות (בעונת 2002/2003), הראשון שהעפיל בפעם השנייה לשלב זה של המפעל (בעונת 2009/2010) והיחיד שהעפיל שלוש פעמים (פעם נוספת ב-2022/2023). בנוסף, הוא המועדון היחיד שהעפיל לרבע גמר גביע אירופה למחזיקות גביע (בעונת 1998/1999). המועדון חבר שותף בארגון המועדונים האירופיים.\n\n",
    "pageid": 1739
  },
  {
    "title": "ממשלת ישראל השלושים ושבע",
    "extract": "ממשלת ישראל השלושים ושבע (מכונה גם ממשלת נתניהו השישית) היא ממשלת ישראל הנוכחית בראשות בנימין נתניהו. הממשלה קיבלה את אמונה של הכנסת העשרים וחמש והושבעה ב־29 בדצמבר 2022, ה' בטבת ה'תשפ\"ג. מכהנים בה 33 שרים וחמישה סגני שרים, ובשיא גודלה היה מספר שריה הגדול ביותר בתולדות מדינת ישראל.",
    "pageid": 1994933
  },
  {
    "title": "מנחם בגין",
    "extract": "מנחם בגין (‏‏Ⓘ‏; ‏16 באוגוסט 1913, י\"ג באב ה'תרע\"ג – 9 במרץ 1992, ד' באדר ב' ה'תשנ\"ב) היה פוליטיקאי, מדינאי ואיש מחתרת ישראלי, שכיהן כראש ממשלת ישראל השישי. לפני הקמת מדינת ישראל שימש כמפקד הארגון הצבאי הלאומי, ולאחר הקמת המדינה היה ליושב-ראש תנועת החרות שהתמזגה מאוחר יותר אל גח\"ל ומשם לליכוד. כיהן כחבר בעשר הכנסות הראשונות וכשר בממשלות ישראל.\nאת דרכו הציבורית החל בגין כמפקד קן בית\"ר במחוז מגוריו. בשנת 1939 מונה לנציב תנועת בית\"ר בפולין. לאחר שפרצה מלחמת העולם השנייה נעצר בגין על ידי שלטונות ברית המועצות בליטא בעוון פעילות ציונית, ונשלח לגולאג. לאחר ששוחרר הצטרף בגין אל הכוח הצבאי הפולני שלחם יחד עם בעלות הברית, והגיע עם יחידתו אל ארץ ישראל. ב-1943 שוחרר מהצבא הפולני והתמנה למפקד הארגון הצבאי הלאומי. בגין הכריז על מרד גלוי נגד שלטונות המנדט הבריטי במטרה להביא לסילוקם ולהקמת מדינה יהודית.\nזמן קצר אחרי הכרזת העצמאות הכריז בגין על יציאה מן המחתרת ועל ניתוב האצ\"ל אל המגרש הפוליטי באמצעות המפלגה שהקים בו ביום - תנועת החרות, שהיוותה את האופוזיציה האידאולוגית לממשלות תנועת הפועלים בהנהגת מפא\"י ומפלגת העבודה. מאבקו הפוליטי המשמעותי הראשון של בגין היה נגד הסכם השילומים שעמדו על הפרק, בין ממשלת ישראל לבין ממשלת גרמניה המערבית.\nבשנת 1965 הוביל בגין את תנועת החרות לריצה משותפת עם המפלגה הליברלית במסגרת גח\"ל (גוש חרות ליברלים). ב-1967 צורפה גח\"ל לממשלתו של לוי אשכול על רקע תקופת ההמתנה, ובגין מונה לראשונה לשר בלי תיק. בגין המשיך לכהן כשר גם בממשלותיה של גולדה מאיר, אך הוביל את סיעתו לפרישה ממנה בעקבות תוכנית רוג'רס. בשנת 1973 התמזגה גח\"ל עם מפלגות קטנות נוספות ליצירת הליכוד.\nבבחירות לכנסת התשיעית ניצחה רשימת הליכוד בראשות בגין, במה שמכונה \"המהפך\". היו אלו חילופי השלטון הראשונים בישראל, כאשר לראשונה בהיסטוריה של מדינת ישראל הרכיבה את הממשלה מפלגה שאינה מפא\"י. ממשלתו של בגין הנהיגה לראשונה מדיניות ליברלית בכלכלה הישראלית, והחלה גם מנתבת משאבים משמעותיים יותר אל עיירות הפיתוח, ההתנחלויות ביהודה, שומרון, עזה וסיני והמגזר הדתי והחרדי. מדיניותו הכלכלית הביאה את מדינת ישראל למצב של היפר אינפלציה, ולמשבר כלכלי חסר תקדים. כמו-כן חל היפוך ביחס המדינה לגיוס החרדים - אחוז החרדים שנהנה מפטור גדל משמעותית, גם ביחס לחלקם באוכלוסייה.\nבתקופת כהונתו של בגין כראש הממשלה חלה תפנית במקומה של ישראל במזרח התיכון, בשנת 1979 נחתם הסכם השלום עם מצרים, שבמסגרתו פונה חצי האי סיני מהתיישבות ישראלית, ובגינו זכה בגין בפרס נובל לשלום לשנת 1978. בשנת 1982, לאחר מתיחות ביטחונית בגבול לבנון, הביא לפתיחת מבצע שלום הגליל שהתפתח למלחמת לבנון הראשונה. כתוצאה, שהה צה\"ל בדרום לבנון עד לשנת 2000.\nבגין התפטר מתפקידיו בממשלה, בכנסת ובמפלגה בשנת 1983, ומעולם לא נעתר לפרט את הסיבות שהביאו אותו להחלטה זו. מאז הסתגר בביתו בירושלים עד שנפטר בשנת 1992. בגין נקבר בבית הקברות היהודי בהר הזיתים בהלוויה רבת משתתפים.",
    "pageid": 517
  },
  {
    "title": "מצרים",
    "extract": "מִצְרַיִם (בימינו – רפובליקת מצרים הערבית; בערבית מצרית: جمهوريّة مصر العربيّة, גֻמְהוּרִיַּת מַצְר אֶלְעַרַבִּיַּה; בערבית: מִצְר; בתרגום לשפות זרות: הרפובליקה הערבית של מצרים) היא המדינה המאוכלסת ביותר מבין מדינות ערב, והמדינה השלישית המאוכלסת ביותר באפריקה (אחרי ניגריה ואתיופיה). היא גם\nארץ עתיקת יומין, אחד המקומות הנחשבים ל\"ערש הציוויליזציה\", והמכונה בערבית \"אם העולם\" (أم الدنيا). מצרים שוכנת בפינה הצפון-מזרחית של אפריקה, לחוף הים התיכון בצפון וים סוף במזרח. בצפון-מזרח גובלת בישראל וברצועת עזה, במערב בלוב ובדרום בסודאן.\nעל אף שטחה הגדול, מרוכזת כמעט כל אוכלוסייתה בעמק הנילוס, שנמצא במזרחה. זאת, משום ש־98% משטח מצרים הם מדבר שומם. גם בעמק הנילוס הפורה לא יורדים כמעט גשמים, ומקור המים העיקרי הוא נהר הנילוס, העובר לאורכו. נהר הנילוס יוצר דלתה בחלקו הצפוני, מקום השפך לים התיכון. בדלתה זו מרוכזים השטחים החקלאיים. דתה הרשמית של מצרים היא האסלאם, ושפתה הרשמית של המדינה היא הערבית. קיים ברפובליקת מצרים הערבית גם מיעוט קטן אך משמעותי של נוצרים-קופטים, הנחשבים כצאצאים ישירים של המצרים הקדומים.\nכמעט כל אוכלוסיית מצרים היא מוסלמית ובפרט בני הזרם הסוני, היא מדינה-חברה בארגון לשיתוף פעולה אסלאמי, כשבליגה הערבית מצרים היא חברה-מייסדת.",
    "pageid": 376
  },
  {
    "title": "משמר הגבול",
    "extract": "משמר הגבול, בראשי תיבות: מג\"ב, הוא כוח משמר גבול וז'נדרמריה, הזרוע המבצעית של משטרת ישראל, שמטרתהּ לתת מענה לבעיות בנושאי ביטחון פנים, לוחמה בטרור, לחימה בפשיעה קשה, אבטחת מתקנים רגישים (כולל מעברי גבול ושגרירויות), אבטחת האזורים הכפריים ומניעת גנבות חקלאיות, דיכוי הפרות סדר ובמקרה של מלחמה בתוך גבולות המדינה, לקיחת חלק בלחימה ובמעצרים. מג\"ב הוא כוח רב־תכליתי המסייע למשטרת ישראל ולצה\"ל בטיפול בבעיות שבתחומי התמחותו, ומשמש גם כעתודה מרכזית להתערבות מיידית באירועים. מטה משמר הגבול נמצא בלוד.\nסדר הכוחות של משמר הגבול, נכון לשנת 2022, הוא 8,523 איש (כ-25.75% מסדר הכוחות הכולל של משטרת ישראל) כוח האדם במג\"ב מורכב בעיקר מלוחמים, המשמשים בתפקיד ביניים בין שוטר לחייל. להלכה סמכויותיו של שוטר מג\"ב שוות לסמכויותיו של כל שוטר רגיל, אך לא כך הכשרתו, הוא מתמחה בלחימה כמו חייל קרבי (שוטרי משמר הגבול מוכשרים כרובאי 05) וחמוש ברובה סער כנשק אישי (שוטרים בשירות קבע חמושים גם באקדח שירות). כמחצית מהשוטרים משרתים במשמר הגבול במסגרת שירות החובה שלהם והמחצית השנייה הם אנשי קבע מקצועיים. למג\"ב כמה יחידות מיוחדות כגון: ימ\"מ, ימ\"ס, מתיל\"ן ויחידות החבלה – המתמחות בסוגים שונים של לחימה; וכוח מתנדבים שנקרא מתמי\"ד (מתנדבים במדים).\nמשמר הגבול הוקם בתחילה במסגרת צה\"ל כחיל הספר שהיה קיים חודשים מספר לאחר קום המדינה ועסק בשמירת גבולות, והוקם רשמית כחיל משטרתי בשנת 1953. מאז הקמתו עסק מג\"ב בתפקידים רבים ומגוונים והוא כוח ורסטילי המבצע משימות מסוגים רבים. יחידות מג\"ב פרושות בכל רחבי ישראל, מאילת ועד גבול לבנון, ובכל מקום הם כפופים למפקד האזור בו הם משרתים, כאשר ברוב חלקי הארץ הם כפופים למפקד המחוז המשטרתי וביהודה ושומרון – למפקד אוגדת איו\"ש (לפיקוד צה\"ל).\nמשמר הגבול הוא חיל חלוץ המשלב בני מיעוטים רבים המשרתים כלוחמים וכמפקדים בחיל. החיל מוביל גם בשילוב נשים בכל תפקידי הלחימה, כולל ביחידות המיוחדות.\nמג\"ב ובעיקר קציניו, משמשים גם כמאגר כוח אדם ממנו שואבת משטרת ישראל מועמדים מתאימים למילוי תפקידים במשטרה הרגילה. קציני מג\"ב לא מעטים הצטרפו לשדרות הפיקוד של המשטרה הכחולה.\nהשירות במשמר הגבול הוא שירות משטרתי במשטרת ישראל וצבאי רק מבחינת הפעולות הצבאיות שלו. למרות השיתוף פעולה שעושה משמר הגבול עם צבא ההגנה לישראל משמר הגבול הוא חלק מהמשטרה ולא מהצבא.",
    "pageid": 62734
  },
  {
    "title": "נמלטים",
    "extract": "נמלטים (באנגלית: Prison Break) היא סדרת טלוויזיה אמריקאית מסוגת דרמה המשכית שארבע עונותיה הראשונות שודרו ברשת פוקס החל מ־29 באוגוסט 2005 ועד 15 במאי 2009. העונה החמישית שודרה כעבור כ-8 שנים, מ-4 באפריל ועד ל-30 במאי 2017. עלילת הסדרה בעונה הראשונה סובבת אחר מייקל סקופילד (ונטוורת' מילר), המנסה לחלץ מהכלא את אחיו, לינקולן בורוז (דומיניק פרסל), עליו נגזר עונש מוות על רצח שלא ביצע. הסדרה הופקה על ידי פול שורינג.\nבישראל שודרה הסדרה בערוץ yes stars 2, ולאחר מכן ב-yes stars Action בלוויין ובערוץ סטאר וורלד ב־HOT עד 2009. הצלחת הסדרה גרמה למפיקים לשנות את התסריט כדי להוסיף עונות נוספות, מעבר לאלה שתוכננו מראש. ב-12 בדצמבר 2017 הודיע דומיניק פרסל בחשבונו באינסטגרם כי עתידה לצאת עונה שישית לסדרה. ב-4 בינואר 2018 אישרה רשמית רשת FOX כי העונה ה-6 נמצאת בשלבי פיתוח מוקדמים, ואולם באוגוסט 2019 FOX הודיעה על ביטולה.",
    "pageid": 201394
  },
  {
    "title": "סוריה",
    "extract": "הרפובליקה הערבית הסורית (בערבית: ‏‏Ⓘ‏) היא מדינה ערבית במזרח התיכון, הגובלת בישראל בדרום-מערב, בלבנון ובים התיכון במערב, בטורקיה בצפון, בעיראק במזרח ובירדן בדרום. רוב תושבי סוריה הם מוסלמים סונים. אך יש גם מיעוט שיעי. בשטחה של סוריה המודרנית התקיימה אחת הציוויליזציות הקדומות ביותר בעולם, ועמים רבים ישבו או שלטו בשטחי סוריה במהלך ההיסטוריה.\nמשנת 1963 ועד 2024 שלטה בסוריה מפלגת הבעת' בשליטת בני המיעוט העלווי, המהווה רק כ-11% מהאוכלוסייה. בני העדה החזיקו ברוב המשרות השלטוניות ותפקידי הקצונה הבכירים בצבא ובשירותי הביטחון, אף שרוב האוכלוסייה הסורית (כ-74%) היא סונית. בנוסף, זכויותיהם של מיעוטים כגון כורדים ופליטים פלסטינים הוגבלו. בשנת 2011 פרצה מלחמת אזרחים בין הממשל לבין כוחות אופוזיציה מקומיים וזרים. מדינות רבות הטילו סנקציות על המשטר הסורי ובכיריו בשל הפעלת אלימות קשה נגד אזרחים, בעוד שאיראן ורוסיה תמכו במשטר וסיפקו לו נשק. נכון למרץ 2024 נהרגו במלחמה כ-620,000 אנשים, ויותר מארבעה מיליון איש נמלטו כפליטים למדינות השכנות. לאחר שנים רבות של לחימה, בדצמבר 2024 נפלה סוריה לידי כוחות המורדים.\nבמהלך המאה ה-20 הייתה סוריה גורם מרכזי בסכסוך הערבי-ישראלי. שלטונותיה תובעים מישראל להשיב שטח בן כ-1,200 קמ\"ר ברמת הגולן המערבית, שנכבש על ידי ישראל במלחמת ששת הימים. היה לסוריה סכסוך טריטוריאלי גם עם טורקיה על שטח בן 5,403 קמ\"ר סביב מפרץ איסכנדרון שסופח לטורקיה ב-1939, אם כי סוריה נוטה להשלים עם שליטת טורקיה באזור זה.\nסוריה היא אחת החברות המייסדות של הארגון לשיתוף פעולה אסלאמי, אם כי מ-15 באוגוסט 2012 הושעתה המדינה מחברותה בארגון עקב האלימות שהפעיל המשטר כנגד אזרחיו שלו. בתחילת שנת 2020 דורגה המדינה במקום השלישי ברשימת מעקב החירום העולמית של ארגון ה-IRC .",
    "pageid": 410
  },
  {
    "title": "סינקדוכה",
    "extract": "סִינֵקְדוֹכָה (מיוונית: Συνεκδοχή; מהשורשים היווניים סינ- [עם] + אק- [מחוץ] + דכסתאי [לקבל]; מילולית: לקבל ביחד, או לקבל בו-זמנית) היא אמצעי ספרותי שבו החלק משמש לתיאור השלם או השלם משמש לתיאור החלק.\nהסינקדוכה היא אמצעי פיגורטיבי נפוץ בספרות ובשירה, וכן בלשון הדיבור הרגילה. היא קרובה באופייה למטונימיה, ונחשבת למקרה פרטי שלה.",
    "pageid": 50750
  },
  {
    "title": "סיסג'נדר",
    "extract": "סיסג'נדר (באנגלית: Cisgender, לעיתים ציסג'נדר או בקיצור: סיס) הוא מונח המתאר מצב בו אדם חש התאמה בין זהותו המגדרית לבין ייעודו המגדרי או לבין זוויגו. זאת בניגוד לאדם טרנסג'נדר, למשל, שלא חש התאמה כזו.\nיש המעדיפים הגדרה על דרך השלילה של המושג, לפיה סיסג'נדר הוא כל מי שאינו טרנסג'נדר, ג'נדרקוויר או קרוסדרסר.",
    "pageid": 1327272
  },
  {
    "title": "עימאד מורנייה",
    "extract": "עימאד פאיז מורנייה (בערבית: عماد فايز مغنية, תעתיק מדויק: עִמאד פאיז מֻעְ'ניה; 7 בדצמבר 1962 – 12 בפברואר 2008) הידוע גם בכוניה אל-חאג' רדואן (בערבית: الحاج رضوان), היה טרוריסט לבנוני ששימש כראש הזרוע הצבאית של ארגון הטרור חזבאללה ו\"מספר 2\" בשורות הארגון. היה אחראי לתכנון וביצוע פעולות טרור רבות בלבנון וברחבי העולם וכתוצאה מכך הפך לאחד הטרוריסטים המבוקשים בעולם, ועמד בין היתר בראש רשימת הטרוריסטים המבוקשים ביותר על ידי ה-FBI.\nנהרג בפיצוץ מכונית בשכונת כפר סוסה בדמשק, בהתנקשות שבוצעה, לפי תחקירים עיתונאיים בארצות הברית, במשותף בידי ה-CIA והמוסד.\nבספטמבר 2024, לאחר הריגתו של חסן נסראללה, הודה ראש ממשלת ישראל לשעבר אהוד אולמרט, בראיון בערוץ 13, שהוא אישר את הריגתו של מורנייה.\n\n",
    "pageid": 220891
  },
  {
    "title": "עכשיו 14",
    "extract": "עכשיו 14 (נקרא גם ערוץ 14), הוא ערוץ טלוויזיה מסחרי ישראלי בבעלות חברת ערוץ יהודי ישראלי בע\"מ שבשליטת יצחק מירלשוילי.\nהערוץ הוקם תחת רישיון שידור כערוץ מורשת, ועלה לאוויר ב־30 ביוני 2014 באפיק 20 בכבלים ובלוויין תחת המיתוג \"ערוץ 20\". ב-18 בינואר 2021 זכה הערוץ במכרז לשידור באפיק 14, ובנובמבר של אותה השנה החל לשדר באותו אפיק תחת השם הזמני \"ערוץ 14 בהרצה\", ולאחר מכן מותג כערוץ \"עכשיו 14\", והחל לשדר שידורי חדשות ואקטואליה. הערוץ מזוהה עם הימין הפוליטי בישראל ובייחוד עם תמיכה בבנימין נתניהו. הערוץ אינו משדר בשבתות ובמועדי ישראל.\nהערוץ הוא בבעלות חברת \"ערוץ יהודי ישראלי\" בע\"מ שבעל השליטה בה הוא איש העסקים יצחק מירלשוילי. מנכ\"ל הערוץ בשנים 2021–2023 היה איתי וולמן. המנכ\"ל מאז 2023 הוא אריאל אדרי, העורך הראשי הוא יורם כהן ויושב ראש מערך חדשות 14 הוא אלון מזר.\nהערוץ הוא ערוץ מסחרי זעיר, ועל כן אין לו חברת חדשות והוא אינו מחויב להפיק הפקות מקור באמצעות בתי הפקה חיצוניים.\nעל פי הערוץ, מועסקים בו מעל ל-350 עובדים.",
    "pageid": 1129088
  },
  {
    "title": "פתח תקווה",
    "extract": "פתח תקווה (בניקוד: פֶּתַח תִּקְוָה), המכונה \"אֵם הַמּוֹשָׁבוֹת\", היא עיר במחוז המרכז והרביעית מבחינת גודל אוכלוסייתה במדינת ישראל. נוסדה כמושבה ב-1878, והוכרזה כעיר בשנת 1937. גובלת בהוד השרון ובתל אביב, בני ברק וגבעת שמואל במערב, גובלת במספר קיבוצים מהמועצה האזורית דרום השרון (עינת, גבעת השלושה ונחשונים) והמושב כפר סירקין במזרח, ועם גני תקווה, קריית אונו ומועצה אזורית חבל מודיעין (מושב נחלים, רינתיה, מזור, בארות יצחק) ובמושבי המועצה האזורית דרום השרון (מגשימים, גת רימון, כפר מעש) מדרום.",
    "pageid": 84552
  },
  {
    "title": "צבא הגנה לישראל",
    "extract": "צבא הגנה לישראל (ידוע בעיקר בראשי התיבות צה\"ל, וכן בצורה צבא ההגנה לישראל) הוא צבאה של מדינת ישראל והארגון המרכזי במערכת הביטחון הישראלית. צה\"ל משמש ככוח ההגנה העיקרי האמון על קיומה של מדינת ישראל. לצה\"ל שלוש זרועות: אוויר, ים ויבשה. השירות בצה\"ל הוא חובה, וחלקים גדולים מהאוכלוסייה משרתים בו. צה\"ל נחשב לצבא החזק ביותר במזרח התיכון ולאחד הצבאות המתקדמים, החזקים והמיומנים ביותר בעולם.\nצה\"ל הוקם במאי 1948, שבועיים לאחר הקמת המדינה. טרם הקמתו, פעלו בארץ ישראל שלוש מחתרות עבריות מרכזיות (ההגנה, אצ\"ל ולח\"י).\nבהתאם לחוק יסוד: הצבא (1976), צה\"ל נתון למרוּת הממשלה, והשר הממונה מטעם הממשלה על הצבא הוא שר הביטחון. במבנה צה\"ל, הדרג הפיקודי העליון בצה\"ל הוא המטה הכללי, ובראשו עומד ראש המטה הכללי (בראשי תיבות: הרמטכ\"ל). הרמטכ\"ל ה־23 והנוכחי של צה\"ל הוא רב-אלוף הרצי הלוי (מאז ינואר 2023).\nסדר הכוחות של צה\"ל נאמד (לפני קיצור שירות החובה ב־2015) בכ־176,500 חיילים, מתוכם 42,000 קצינים וחיילים בקבע, ובנוסף 445,000 חיילים במילואים, ותקציבו השנתי כ־70 מיליארד שקלים חדשים (2017). תקציב צה\"ל מדורג במקום ה־14–15 העולמי (2022).\nבנוסף לתפקידו הביטחוני צה\"ל משרת משימות לאומיות, כמו התיישבות בכל שטחי מדינת ישראל באמצעות הנח\"ל, ביעור הבערות והנחלת השפה העברית באמצעות מורות חיילות, אימונים קדם־צבאיים באמצעות הגדנ\"ע, ומשימות חילוץ והצלה באמצעות יחידת החילוץ וההצלה הארצית.",
    "pageid": 1471
  },
  {
    "title": "צרפת",
    "extract": "צָרְפַת (נקראת רשמית: הרפובליקה הצרפתית; בצרפתית: République française, \"רֶפובְּלִיק פרָאנְסֶז\") היא מדינה במערב אירופה המחזיקה גם מספר טריטוריות ביבשות אחרות. היא משתרעת בין הים התיכון בדרום, מפרץ ביסקאיה במערב, התעלה האנגלית בצפון-מערב, ונהר הריין והאלפים במזרח.\nצרפת המטרופוליטנית גובלת בבלגיה ובלוקסמבורג בצפון-מזרח, בגרמניה, בשווייץ ובאיטליה במזרח, במונקו בדרום-מזרח, ובאנדורה וספרד בדרום. לצרפת חיבור יבשתי מלאכותי לממלכה המאוחדת באמצעות מנהרת התעלה, העוברת מתחת לתעלה האנגלית. צרפת היא המדינה המתוירת ביותר בעולם; בשנת 2018 הגיעו אליה 89.4 מיליון תיירים זרים.\nצרפת היא רפובליקה דמוקרטית, ועקרונותיה המרכזיים מבוטאים בהצהרת זכויות האדם והאזרח. כחברת ארגון המדינות המתועשות (G7)‏ ו-G20, זוהי מדינה מפותחת אשר כלכלתה מהגדולות בעולם. היא אחת המדינות המייסדות של האיחוד האירופי ושל ברית נאט\"ו, והמדינה הגדולה ביותר באיחוד האירופי מבחינת שטח והשנייה בגודל האוכלוסייה והכלכלה. צרפת היא גם אחת החברות המייסדות של האו\"ם ומוענקת לה זכות וטו במסגרת חברותה הקבועה במועצת הביטחון של הארגון; צרפת היא מדינה בעלת נשק גרעיני באופן רשמי.\nצרפת הוא גם שם הארץ של העם הצרפתי ושל גלגוליה הקודמים של מדינתו.",
    "pageid": 389
  },
  {
    "title": "קרן מור",
    "extract": "קרן מור (נולדה ב-18 במרץ 1964) היא שחקנית וקומיקאית ישראלית, זוכת שני פרסי התיאטרון הישראלי, פרס מסך הזהב ופרס האקדמיה הישראלית לטלוויזיה.",
    "pageid": 101057
  },
  {
    "title": "רמב\"ם",
    "extract": "רבי משה בן מימון (ד'תתצ\"ח, 1138 – כ' בטבת ד'תתקס\"ה, 13 בדצמבר 1204), המכונה בדרך כלל בראשי תיבות רמב\"ם או הרמב\"ם (בערבית מוכר כמוסא בן מימון או כאבן עבד אללה, ובלשונות אירופה כמיימונידֶס) היה רב ספרדי ופילוסוף, מגדולי הפוסקים בכל הדורות, מחשובי הפילוסופים בימי הביניים, איש אשכולות ורופא. הרמב\"ם השפיע באופן משמעותי על תרבותו של העם היהודי ועל כן הוא אחד האישים החשובים והמוערכים ביותר ביהדות. עליו נאמר \"ממשה עד משה לא קם כמשה\" והוא אף הוכתר בכינוי \"הנשר הגדול\". הרמב\"ם החזיק במשנה רציונליסטית מובהקת שבאה לידי ביטוי בכתביו.\nמעמדו של הרמב\"ם כפוסק גדול כמעט משל כל פוסק אחר. הקודקס ההלכתי שלו, \"משנה תורה\", מקיף באופן כמעט בלעדי את כל תחומי ההלכה, ומהווה מקור בסיסי בכל דיון הלכתי. על דבריו נתחבר מספר עצום של פירושים וחיבורים. רבי יוסף קארו, השתית את חיבורו \"שולחן ערוך\" בראש ובראשונה על פסקי הרמב\"ם, שאותו הוא מנה כאחד משלושת \"עמודי ההוראה\". אף שלא פרסם את פירושו לתלמוד, במהלך לימוד של כמעט כל סוגיה תלמודית, דברי הרמב\"ם, הנדלים מחיבוריו השונים, מהווים מקור חשוב בהבנת הסוגיה.\nמכתביו של הרמב\"ם בתחום ההגות הושפע כמעט כל הוגה יהודי שקם אחריו, החל מרבי מנחם המאירי, דון יצחק אברבנאל, ברוך שפינוזה, הרב אברהם יצחק הכהן קוק, ישעיהו ליבוביץ ועוד. הוכר כפילוסוף וכרופא גם בתרבויות הערביות והאירופיות והשפיע על מגוון הוגים כגון תומאס אקווינס, גוטפריד לייבניץ ואף אייזק ניוטון. על ספרו מורה הנבוכים הוציא האפיפיור הונוריוס הרביעי כתב הגנה.\nהרמב\"ם היה בקיא בספרות הפילוסופית היוונית והאמין שהידע המדעי אינו סותר את האמת המקראית. כתביו קיימים ועומדים לא רק כפירוש למקרא אלא אף כיצירות פילוסופיות בפני עצמן. כמו כן, כתביו מעידים גם על כך שהייתה לו השכלה רחבת-היקף בפיזיקה, באסטרונומיה, במתמטיקה, ברפואה ובלוגיקה של זמנו.",
    "pageid": 647251
  },
  {
    "title": "שייטת 13",
    "extract": "שייטת 13 היא יחידת הקומנדו הימי של חיל הים הישראלי ואחת מיחידות העילית של צה\"ל. בסיס הקבע של היחידה הוא בסיס עתלית, והיא כפופה ישירות למפקד חיל הים. מפקד השייטת הוא קצין בדרגת אלוף-משנה. נוסף על סוגי הלוחמה האופייניים לקומנדו ימי, בפרט פעולות המצריכות נחיתה מהים, פעולות חבלה בכלי שיט והשתלטות על כלי שיט, מאומנים לוחמי היחידה בפאסט-רופ (השתלשלות בחבלים ממסוקי סער) ובכל צורות לוחמת היבשה ובצניחה מבצעית. השייטת מפעילה צלפים ומשתתפת בלחימה יבשתית טיפוסית ללוחמי חיל רגלים (כך למשל, בזמן האינתיפאדה השנייה השתתפו לוחמי השייטת במספר רב של פשיטות, פעולות ומבצעי מעצר בשטחי יהודה ושומרון נגד פעילי טרור). בעשורים האחרונים המוניטין של שייטת 13 עלה באופן ניכר וכיום היא נחשבת לאחת מיחידות הקומנדו הטובות ביותר בצה\"ל, ולאחת מיחידות הכוחות המיוחדים הטובות בעולם. נכון לשנת 2023 זכתה היחידה ב-8 ציונים לשבח מטעם הרמטכ\"ל ובאות הערכה מטעם הרמטכ\"ל.\nהיחידה משתתפת באימונים משותפים עם יחידות מקבילות מצבאות זרים, כמו אריות הים של צי ארצות הברית וה-SBS הבריטית.",
    "pageid": 677803
  },
  {
    "title": "שקמה ברסלר",
    "extract": "שקמה ברסלר־שוורצמן (נולדה ב-10 ביולי 1980) היא פיזיקאית ישראלית, פרופסור חבר במכון ויצמן למדע, המשתתפת במחקר מאיץ החלקיקים בשווייץ. היא פעילה חברתית, מיוזמי מחאת הדגלים השחורים וממובילות המחאה נגד הרפורמה המשפטית.",
    "pageid": 1914443
  },
  {
    "title": "שרון גל",
    "extract": "שרון גל (נולד ב-13 באוגוסט 1974) הוא עיתונאי, איש טלוויזיה ורדיו ישראלי. כיהן כחצי שנה כחבר הכנסת העשרים מטעם סיעת ישראל ביתנו. מגיש  את תוכנית 7 שרון גל בi24NEWS ושדרן בתחנת הרדיו גלי ישראל.",
    "pageid": 628067
  },
  {
    "title": "אבנר נתניהו",
    "extract": "אבנר נתניהו (נולד ב-10 באוקטובר 1994) הוא בנם הצעיר של ראש ממשלת ישראל בנימין נתניהו ורעייתו שרה.",
    "pageid": 1766763
  },
  {
    "title": "אוננות",
    "extract": "אוֹנָנוּת היא פעולה מינית עצמית, שבדרך כלל אין מעורבים בה בני זוג או אנשים נוספים. האוננות מתבצעת על ידי גירוי איברי המין, שהם אזורים ארוגניים שנמצאים בהם עצבים רבים ורגישים. אצל האישה מתבצעת אוננות באמצעות גירוי הדגדגן (לרוב באמצעות לחץ משתנה של אצבע/ות), אזור הפות, השד או איברים ארוגניים אחרים. אצל הגבר מתבצעת אוננות באמצעות גירוי (שפשוף; לרוב עם רוק, סבון או חומר סיכה) של הפין, האשכים או אזור פי הטבעת. האוננות עשויה להסתיים באורגזמה ולהביא לחוויה גופנית עזה.\nככלל, האוננות אינה משמשת לשם רבייה, אלא לשם סיפוק והנאה מינית. יוצאי דופן הם למשל אוננות לצורך תרומת זרע לשם הפריה חוץ גופית, או אוננות במסגרת משחק מקדים לקראת חדירה וגינלית (באם זו מכוונת להיריון).",
    "pageid": 10323
  },
  {
    "title": "אופק פסח",
    "extract": "אופק פסח (נולד ב-9 ביולי 2001) הוא שחקן קולנוע וטלוויזיה ישראלי.",
    "pageid": 2036589
  },
  {
    "title": "איטליה",
    "extract": "אִיטַלְיָה (בשמה הרשמי: הָרֶפּוּבְּלִיקָה הָאִיטַלְקִית; באיטלקית: Repubblica Italiana, \"רֵפּוּבְּלִיקָה אִיטַלְיָאנָה\" ‏‏Ⓘ‏) היא מדינה בדרום אירופה, המכסה את רוב חצי האי האפניני, ואזורים נוספים. היא כוללת למעלה מ-20 איים, הגדולים שבהם הם סיציליה וסרדיניה. מצפון היא תחומה על ידי הרי האלפים, שם היא גובלת בצרפת, בשווייץ, באוסטריה ובסלובניה. בצפון-מרכז המדינה נמצאת המדינה הזעירה סן מרינו, ובמרכז המדינה, בתוך העיר רומא, נמצאת קריית הוותיקן. בשל צורתה הגאוגרפית המזכירה מגף היא מכונה \"ארץ המגף\".\nאיטליה היא מולדת העם האיטלקי.",
    "pageid": 619735
  },
  {
    "title": "אלטלנה",
    "extract": "אָלטָלֶנָה (באיטלקית: Altalena‏; פירוש: נדנדה, שמו הספרותי של זאב ז'בוטינסקי בתקופה שבה היה עיתונאי באיטליה, לפני מלחמת העולם הראשונה) הייתה אונייה שנרכשה על ידי האצ\"ל בקיץ 1947 והופגזה על ידי צה\"ל ב-22 ביוני 1948, בזמן ההפוגה הראשונה במלחמת העצמאות.\nהספינה הפליגה לישראל ביוני 1948 כשהיא מובילה על סיפונה כ-930 עולים, ציוד צבאי רב וציוד רפואי. הספינה הגיעה לחופי ישראל כחמישה שבועות לאחר קום מדינת ישראל וכשלושה שבועות לאחר שארגון האצ\"ל הסכים להתפרק מנשקו ולהשתלב במסגרת צה\"ל.\nבמהלך המשא-ומתן, שהתקיים טרם הגעת הספינה לחופי ישראל בין מי שהיה עד 15 במאי 1948 ראש הנהגת האצ\"ל, ועתה ראש תנועת החירות, מנחם בגין, לבין נציגי ממשלת ישראל, התגלעו חילוקי דעות קשים בשאלה לאן יועבר הציוד הצבאי שעל הספינה. ב-15 במאי הודיע מנחם בגין על פירוק האצ\"ל ועל הקמת תנועת החירות. קונקרטית התנהל הוויכוח על דרישת בגין למסור 20% מהנשק לאצ\"ל בירושלים, שלכאורה הייתה אזור שלא בשליטת ממשלת ישראל, שכן ירושלים נועדה להיות שטח בין-לאומי. בגין ידע שמדובר בטיעון סרק, גם כי הוא עצמו ותנועתו דחו עקרונית את רעיון בינאום ירושלים וגם כי בהסכם לפירוק האצ\"ל הופיעו המלים \"בתחום ממשלת ישראל\" כלומר שהממשלה ריבונית בכל זירה ובכל הקשר רלוונטי, כולל פעולות רכש, איסוף כספים ודיפלומטיה גלויה וסמויה מחוץ לארץ ישראל.\nהמדינה ראתה במטען הנשק דבר רצוי, אך חששה מהסתבכות בין-לאומית בשל תנאי ההפוגה. בנוסף התנגדה ממשלת ישראל להכתבת תנאים מצד ארגון שעקרונית לא היה חוקי, לצד העובדה שמדובר בארגון ששלושה שבועות קודם חתם על הסכם פירוק. הוסכם שבנסיבות הקיימות האונייה תגיע לחוף כפר ויתקין ותפרוק שם את מטענה בחשאי ולא בנמל תל אביב. בשעות הערב המאוחרות ב-20 ביוני 1948 הגיעה האונייה לחוף ויתקין, ושם הורדו העולים והחלה פריקת הציוד הצבאי שעל סיפונה. הממשלה החליטה לרכז כוח גדול שירתיע את אנשי האצ\"ל מלקחת את הנשק וימנע קרב. בשעות הבוקר כותר אזור הנחיתה על ידי כוחות מחטיבת אלכסנדרוני, ומפקד החטיבה, דן אבן, הציב לאנשי אצ\"ל אולטימטום למסור באופן מיידי את הנשק שנפרק מהאונייה לידי צה\"ל. לאחר שנפרק חלק מהנשק התגלתה האונייה בידי האו\"ם. פיקוד האצ\"ל דחה את האולטימטום, ובשעות הערב של 21 ביוני פתחו כוחות האצ\"ל באש לעבר כוחות צה\"ל. כוחות צה\"ל השיבו אש, ובעת הקרב נהרגו ארבעה אנשי אצ\"ל ושני חיילי צה\"ל. במקביל, חלק מחיילי אצ\"ל נטשו את עמדותיהם וניסו להגיע לכפר ויתקין, ובקרב ליד בית דגן נהרגו שני אנשי אצ\"ל נוספים. הספינה לא שעתה לפקודת אוניות חיל הים לעצור, ולאחר שמנחם בגין עלה על סיפונה, פרצה את המצור הימי שהטילו עליה אוניות חיל הים בפקודת הממשלה, ושמה פעמיה מחוף כפר ויתקין דרומה לכיוון תל אביב, בידיעה ששם יש ציבור אוהד רחב וכך, גם אם לא יצליחו לפרוק בביטחה את הנשק שעל סיפונה, יושג הישג פוליטי בדעת הקהל.\nלאחר הגעת \"אלטלנה\" לחופי תל אביב בליל 22 ביוני, נעשו ניסיונות נוספים להגיע לעמק השווה אבל ללא הועיל. בבוקר התחדשו חילופי האש, ובשעות אחר הצהריים הורה ראש הממשלה בן-גוריון לפיקוד העליון של צה\"ל על הפצצת הספינה, היא הופגזה ועלתה באש, ונותרה שרופה על שרטון מול חופי תל אביב. למעלה משנה לאחר מכן הוטבעו שרידי הספינה מול חוף נבי רובין.\nבעימותים בין כוחות צה\"ל ולוחמי האצ\"ל נהרגו 16 לוחמי אצ\"ל, שלושה חיילי צה\"ל, ונפצעו עשרות. זמן קצר לאחר סיום הפרשה נעצרו כ-200 אנשי אצ\"ל במסגרת מבצע שכונה מבצע \"טיהור\". הארגון פורק ואנשיו השתלבו בצה\"ל. הסוגיות שעלו בפרשה, ובהן הנחיצות בצבא מאוחד, שאלת הציות לממשלה והעיקרון של הימנעות ממלחמת אחים, ממשיכות לעורר פולמוס ציבורי ופוליטי לוהט עד ימינו. לימים כונה האירוע בשם \"פרשת אלטלנה\".",
    "pageid": 7563
  },
  {
    "title": "ארגנטינה",
    "extract": "הרפובליקה הארגנטינאית (בספרדית: República Argentina, ‏‏Ⓘ‏), הנודעת גם בשם ארגנטינה, היא מדינה השוכנת בחלק הדרום-מזרחי של היבשת אמריקה הדרומית, בין הרי האנדים לאוקיינוס האטלנטי. ארגנטינה גובלת באורוגוואי, בברזיל, בפרגוואי, בבוליביה ובצ'ילה. מבחינה גאוגרפית, לשונית ותרבותית, שייכת ארגנטינה לאמריקה הלטינית. ארגנטינה היא פדרציה אשר מורכבת מ-23 פרובינציות והעיר האוטונומית בואנוס איירס, בירת המדינה.\nהמילה ארגנטינה באה מהשם הלטיני של המתכת כסף – ארגנטום (Argentum). הרפובליקה נקראה כך לאחר איחוד הפרובינציות של נהר לה פלטה (נהר הכסף) שקדם לה.",
    "pageid": 2196
  },
  {
    "title": "אריה",
    "extract": "אריה (שם מדעי: Panthera leo) הוא מין של טורף גדול מהסוג פנתר שבמשפחת החתוליים, והוא השני בגודלו בין בני הקבוצה דמויי חתול, אחרי תת-המין הסיבירי של הטיגריס.\nהאריה נפוץ בעיקר ביבשת אפריקה, אך גם במדינת גוג'ראט שבהודו. הוא ניזון מאוכלי עשב שונים אותם הוא צד, וכן מפגרים. בתרבות האנושית נחשב האריה סמל לגבורה וכוח, ולכן הוצמד לו הכינוי \"מלך החיות\". תוחלת חייו בטבע היא בין 12 ל-18 שנים, אך בשבי הוא יכול לחיות עד 30 שנה. שמות נוספים של האריה בשפה העברית הם ליש, שחל, שחץ ולביא. שם נקבת האריה הוא לביאה ואריה צעיר נקרא כפיר.",
    "pageid": 710386
  },
  {
    "title": "אריק איינשטיין",
    "extract": "אריק איינשטיין (3 בינואר 1939, י\"ב בטבת ה'תרצ\"ט – 26 בנובמבר 2013, כ\"ד בכסלו ה'תשע\"ד) היה זמר-יוצר, שחקן, קומיקאי ותסריטאי ישראלי, מחלוצי הרוק הישראלי ואחד האמנים הישראלים הפופולריים והמשפיעים בכל הזמנים. שיתופי הפעולה שלו היו אינטגרליים לעיצוב התרבות הישראלית. היה חבר בלהקות הנח\"ל, בצל ירוק, שלישיית גשר הירקון והחלונות הגבוהים, וחלק מחבורת לול. שיתופי הפעולה שלו עם שלום חנוך ולהקת הצ'רצ'ילים הניבו את אלבומי הרוק הראשונים בישראל. איינשטיין נחשב לאחד הזמרים הישראלים המשפיעים ביותר ואף זכה למעמד פולחני בתרבות הישראלית.\nמבקר המוזיקה יואב קוטנר תיאר אותו כך: ”אריק איינשטיין הוא יותר מאשר הזמר הישראלי הגדול ביותר. איינשטיין הוא ארץ ישראל האמיתית”. בשנת 2013 יזמה שרת התרבות והספורט לימור לבנת פרס בשם פרס אריק איינשטיין.",
    "pageid": 32528
  },
  {
    "title": "ברוך גולדשטיין",
    "extract": "ברוך (קאפל) גולדשטיין (9 בדצמבר 1956, ה' בטבת ה'תשי\"ז – 25 בפברואר 1994, י\"ד באדר ה'תשנ\"ד) היה רופא ישראלי תושב קריית ארבע, שרצח 29 מתפללים מוסלמים ופצע כ-125 במעשה טרור הידוע כטבח מערת המכפלה. המתפללים השתלטו עליו והרגו אותו. מעשה הרצח, הנחשב לאירוע הקשה ביותר בתולדות הטרור היהודי בישראל, זעזע את החברה הישראלית והפלסטינית.\nגולדשטיין היה פעיל בתנועת כך, והופיע במקום השלישי ברשימתה לקראת הבחירות לכנסת האחת עשרה והשתים עשרה ונבחר מטעמה למועצת קריית ארבע.",
    "pageid": 551490
  },
  {
    "title": "די לינקה",
    "extract": "די לינקה (מגרמנית: Die Linke - השמאל) היא מפלגה שמאל רדיקלית דמו-סוציאליסטית בגרמניה הנמצאת, מבחינת עמדותיה, משמאל למפלגה הסוציאל-דמוקרטית, והיא הסיעה השמאלית ביותר בבונדסטאג.\nבראשות המפלגה מכהנות הנשיאות ז'נין ויסלר וסוזאנה הניג וולסו, וכראש הסיעה בפרלמנט מכהן דיטמר בארטש.\nבעקבות הבחירות הכלליות בגרמניה 2021, מהווה דה לינקה את המפלגה הקטנה ביותר בבונדסטאג, ולה 28 חברים היושבים באופוזיציה. ברמה המחוזית, מיוצגת המפלגה בפרלמנטים של 10 מדינות משנה של גרמניה, ויושבת בקואליציה הממשלתית של 4 מהן: מקלנבורג-מערב פומרניה, ברמן, ברלין; ובתורינגיה, בה היא מובילה את הקואליציה ונציגה בודו ראמלו משמש כראש הממשלה.",
    "pageid": 709229
  },
  {
    "title": "הודו",
    "extract": "רפובליקת הֹדּוּ (בהינדי: भारत गणराज्य, נהגה: בּהָרָט גַנְרָאגְ'יַה), היא מדינה בדרום אסיה השולטת על רוב תת-היבשת ההודית. היא המדינה בעלת האוכלוסייה הגדולה ביותר בעולם, עם מעל ל-1.4 מיליארד נפש, שדוברים למעלה ממאה שפות שונות.\nהודו מחולקת לעשרים ושמונה מדינות (שבעצמן מחולקות למחוזות), שבע טריטוריות איחוד, וטריטוריה אחת של בירת המדינה, דלהי. בכל מדינה השלטון נבחר בבחירות מקומיות, בעוד שבטריטוריות האיחוד השלטון ממונה על ידי המדינה. להודו קו חוף באוקיינוס ההודי שאורכו למעלה מ-7,000 קילומטרים, והיא גובלת בפקיסטן במערב; בנפאל, ברפובליקה העממית של סין ובבהוטן בצפון-מזרח; ובבנגלדש ובמיאנמר במזרח. מלבד מדינות אלה, קרובה הודו למספר מדינות-אי באוקיינוס ההודי: סרי לנקה, האיים המלדיביים ואינדונזיה. כלכלת הודו היא הרביעית בגודלה בעולם, וצומחת בקצב מהיר.\nמתוקף היותה כר הצמיחה לתרבות עמק האינדוס ומוקד של דרכי מסחר חשובות ואימפריות גדולות, להודו תפקיד מפתח בהיסטוריה האנושית: ההינדואיזם, הסיקיזם, הבודהיזם והג'ייניזם – מקורן כולם בהודו, וגם האסלאם והנצרות זכו להשפעה נרחבת בתקופות מאוחרות יותר[דרושה הבהרה].\nבמאה ה-19 הייתה הודו קולוניה של האימפריה הבריטית. היא זכתה בעצמאות בשנת 1947, לאחר מאבק ממושך, אלים בחלקו.\nהודו היא מדינה בעלת נשק גרעיני באופן רשמי, ונחשבת למעצמה אזורית. היא מחזיקה בצבא השני בגודלו בעולם מבחינת כוח-אדם.",
    "pageid": 380
  },
  {
    "title": "הטבלה המחזורית",
    "extract": "הטבלה המחזורית או המערכה המחזורית (באנגלית: Periodic table of elements או Periodic table), המכונה גם טבלת מנדלייב, היא שיטת מיון (טקסונומיה) שהוצעה לראשונה על ידי הכימאי הרוסי דמיטרי מנדלייב ב-1869, ומציגה את כל היסודות לפי המספר האטומי והסמל הכימי של האטומים שלהם. מנדלייב גילה מחזוריות בתכונות הכימיות של היסודות, כאשר הם מסודרים מן הקל אל הכבד. בעת שנבנתה הטבלה, המספרים האטומיים היו לא יותר ממספרים סידוריים שניתנו ליסודות על-פי המשקל שלהם, אך 70 שנה מאוחר יותר פותחה תאוריה שהסבירה את הקשר בין המספר האטומי למבנה הפנימי של אטומי היסודות.\nבתקופה שבה הציע מנדלייב את שיטתו הוצעו גם שיטות מיון נוספות, לדוגמה שיטה שפותחה על ידי גוסטבוס דטלף הינריכס.\nבשנת 1865, ארבע שנים טרם הציע מנדלייב את הצעתו, הציע כימאי אנגלי בשם ג'ון ניולנדס לסדר את היסודות בטבלה לפי משקלם האטומי ולפי סדר לו קרא 'חוק האוקטבות' שהיה שאול מאוקטבה מוזיקלית. לפי הסידור הזה כל היסודות חולקו על ידי ניולנדס לשמונה משפחות ומכאן הגיע שמו של החוק שקבע.\nטבלת מנדלייב נחשבת לשיטה המוצלחת ביותר, שכן הניבויים שלה הם המדויקים ביותר. מנדלייב, באמצעות הטבלה שבנה, הניח את התשתית לתאוריית התורה האטומית. הוא הצליח למצוא קשר בין צפיפות היסודות לאופי התגובה שלהם בתהליכים כימיים. את הגילוי הזה הוא ניצל לפיתוח מודל מתמטי שמאפשר ניבוי של תכונות היסודות על פי צפיפותם. יסודות בולטים שטבלת מנדלייב ניבאה הם סקנדיום, גליום וגרמניום, שלא היו ידועים בעת שנערכה, והתאימו במדויק למקומות החסרים בטבלה ולתכונות המצופות לפי המקום.",
    "pageid": 631
  },
  {
    "title": "הכחשת השואה",
    "extract": "הכחשת השואה היא הטענה כי השואה לא אירעה, או כי לא הייתה בממדים המיוחסים לה על ידי ההיסטוריונים מהזרם המרכזי, או כי לא הייתה מכוונת ומאורגנת על ידי הממשלה הנאצית בגרמניה או כי לא הייתה מכוונת דווקא כלפי יהודים. להכחשת שואה מאפיינים של תאוריית קשר אנטישמית הטוענת לשכתוב ההיסטוריה על ידי ארגונים רבי השפעה.\nהכחשת השואה היא עבירה פלילית, שעונשה קנס ומאסר, בישראל, בצרפת, בגרמניה, באיטליה, באוסטריה, בספרד ובבלגיה ואסורה בעקיפין במדינות נוספות. בישראל אין לפרסם פרסומים המהווים הכחשת השואה (או מביעים אהדה לפשעי הנאצים), ועונשה של הפרת הוראה זו הוא חמש שנות מאסר, בהתאם לחוק איסור הכחשת השואה. נכון לשנת 2025, מעולם לא הורשע אדם בעבירה על חוק זה בישראל.\nיש המבדילים בין רמות שונות של הכחשת שואה, למשל הכחשה המבטלת את התרחשות השואה מכל וכל, ובין הכחשה טוענת שהתרחשה שואה, אם כי לא בממדים המדוברים, או שאיננה תופעה ייחודית ודומה למעשי טבח ורצח עם אחרים שנעשו לפניה. בנוסף להכחשת השואה בידי יחידים, היא ניכרת בעיקר בקרב קבוצות נאו נאציות וארגונים אנטישמיים, וכן בקרב גורמים מוסלמים ובמיוחד הרדיקלים שבהם.",
    "pageid": 14063
  },
  {
    "title": "הלחימה ברצועת עזה במלחמת חרבות ברזל",
    "extract": "הלחימה ברצועת עזה במלחמת חרבות ברזל היא הלחימה בזירה המרכזית במלחמת חרבות ברזל, עליה הכריזה מדינת ישראל בעקבות טבח שבעה באוקטובר שבוצעה על ידי ארגוני הטרור מרצועת עזה בהובלת חמאס, ארגון טרור אסלאמיסטי-סוני פלסטיני, ב-7 באוקטובר 2023, שמחת תורה, כ\"ב בתשרי ה'תשפ\"ד.\nהשלב הראשון של פעילות צה\"ל ברצועת עזה, שהחל ב־7 באוקטובר, הסתיים ב־27 באוקטובר וכלל הריגה של כ-1,500 מחבלים בשטח ישראל, טיהור עורף ישראל ממחבלים, יצירת יציבות בקו הגבול והתקפה מהאוויר ומהקרקע של יעדי טרור ברצועת עזה. השלב השני היה תמרון קרקעי בשילוב אש מהאוויר, מהקרקע ומהים. השלב השני הסתיים רשמית ב-7 בינואר 2024, והשלב השלישי כלל מעבר מפשיטות של אוגדות לפשיטות חטיבתיות ממוקדות בצפון הרצועה והמשך הלחימה בדרום ומרכז הרצועה. נקבע כי השלב השלישי צפוי לכלול את סיום התמרון הקרקעי, צמצום כוחות, שחרור אנשי מילואים ומעבר לפשיטות ממוקדות. נוסף לכך, הוחלט שתוקם מעין רצועת ביטחון ברצועת עזה.\n\nב-29 בדצמבר 2023, על רקע הלחימה בעזה, דרום אפריקה הגישה תביעה נגד ישראל לבית הדין הבין-לאומי לצדק (ICJ) בגין רצח עם. ב-21 בנובמבר 2024 בית הדין הפלילי הבין-לאומי (ICC) הודיע כי הוציא צווי מעצר נגד ראש הממשלה בנימין נתניהו ושר הביטחון לשעבר יואב גלנט בגין פשעי מלחמה ופשעים נגד האנושות.",
    "pageid": 2271917
  },
  {
    "title": "הממלכה המאוחדת",
    "extract": "הַמַּמְלָכָה הַמְּאֻחֶדֶת שֶׁל בְּרִיטַנְיָה הַגְּדוֹלָה וּצְפוֹן אִירְלַנְד (באנגלית בריטית: The United Kingdom of Great Britain and Northern Ireland), המוכרת גם כממלכה המאוחדת (UK – United Kingdom) או בריטניה (Britain), היא מדינה השוכנת באיים הבריטיים, לא הרחק מחופיה המערביים של יבשת אירופה, מול צרפת. הממלכה המאוחדת מהווה הציר המרכזי של 54 מדינות חבר העמים הבריטי, שכולל את רוב המדינות שהיו בעבר חלק מהאימפריה הבריטית, ובראשן עומד המונרך הבריטי. כמו במונרכיות אחרות באירופה בימינו, סמכותו של המלך מצומצמת ביותר, ותפקידו בעיקרו טקסי, אם כי (בניגוד ליתר המונרכיות החוקתיות) בממלכה המאוחדת כל מוסדות השלטון עדיין כפופים הלכה למעשה למלך.\nהממלכה המאוחדת היא המדינה ה-22 בגודלה מבחינת אוכלוסייה, עם אוכלוסייה המוערכת בכ-65 מיליון תושבים. היא מונרכיה חוקתית עם שלטון דמוקרטי פרלמנטרי. בירתה לונדון היא עיר גלובלית חשובה ומרכז כלכלי עם אוכלוסייה של כ-10,310,000 תושבים, והרביעית בגודלה בערי אירופה. המדינה מורכבת מארבע אומות (המכונות אומות הבית, באנגלית: Home Nations), שבעבר התקיימו כמדינות נפרדות: אנגליה, ויילס, סקוטלנד וצפון אירלנד. אירלנד הייתה חלק מהממלכה בעבר, אך פרשה מהאיחוד בשנת 1921. עם זאת, חלקה הצפוני נותר בממלכה המאוחדת כישות בפני עצמה, המהווה שישית מהאי האירי.\nמאז התפרקותה של האימפריה הבריטית, הממלכה המאוחדת כבר לא נחשבת למעצמת על, אך היא בעלת אחד הצבאות הגדולים בעולם ואחת המעצמות המתועשות והחזקות בתבל. כחברת ארגון המדינות המתועשות (G7)‏ ו-G20, כלכלתה של בריטניה היא מהמשגשגות בעולם והיא המדינה בעלת התקציב השישי בגודלו בעולם, אחרי ארצות הברית, סין, יפן, גרמניה והודו. הממלכה המאוחדת היא חברה מייסדת של האו\"ם עם זכות וטו במסגרת חברותה הקבועה במועצת הביטחון, אחת החברות המייסדות של ברית נאט\"ו ואחת המדינות המחזיקות נשק גרעיני באופן רשמי.",
    "pageid": 2954
  },
  {
    "title": "הפיג'מות",
    "extract": "הפיג'מות היא סדרת טלוויזיה קומית-מוזיקלית ישראלית לילדים ונוער בהפקת \"טדי הפקות\". היא שודרה בערוץ הילדים במשך 9 עונות ו-223 פרקים החל מ-6 ביולי 2003 ועד לסיומה ב-15 בפברואר 2015. \"הפיג'מות\" היא קומדיית המצבים השנייה באורכה בישראל, לאחר \"סברי מרנן\", שגם הופקה על ידי \"טדי יזמות והפקות\", חברת ההפקה של הסדרה. התסריט לסדרה נכתב על ידי רובי דואניאס, אריק זילברמן, אלי דראי וחלק משחקניה.",
    "pageid": 167474
  },
  {
    "title": "השמיניה (סדרת טלוויזיה)",
    "extract": "השמיניה היא סדרת טלוויזיה ישראלית מסוגת דרמת נעורים ומדע בדיוני ששודרה בשנים 2005–2007 במשך 3 עונות בערוץ הילדים ללקוחות HOT. בנוסף, יצאה סדרת ספרים המבוססים על הסדרה. את הסדרה יצר וכתב גיורא חמיצר וביים רובי דואניאס. הסדרה הופקה על ידי נגה תקשורת וטדי הפקות.\nבשנים 2013-2014 הסדרה חודשה לסדרת בת: \"השמיניה - הדור הבא\", שאת שתי עונותיה (4-5) כתבה חן קלימן, כשחלק מהפרקים נכתבו על ידי גיורא חמיצר. אמנם הסדרה הזאת ספגה הרבה ביקורות קשות מטעם הצופים וטענו כי לא אמור להיות המשך לסדרה המקורית.\nב-21 במאי 2023 הוכרז בעמוד הטיקטוק של גיורא חמיצר על עונה חדשה שתעלה בפלטפורמת טיקטוק, מה שאחר כך הסתבר כי זאת הייתה בדיחה.",
    "pageid": 89839
  },
  {
    "title": "וואלה",
    "extract": "וואלה (נקרא עד מרץ 2024 בשם וואלה!; מאפריל 2015 עד פברואר 2021 פעל תחת השם וואלה!NEWS) הוא אתר חדשות ישראלי, המופעל על ידי חברת \"וואלה תקשורת\". בדירוג של חברת אלכסה, הבודקת תעבורה באינטרנט, דורג וואלה במקום ה-12 ברשימת אתרי האינטרנט הנצפים ביותר בישראל נכון לשנת 2022.\n\n",
    "pageid": 124051
  },
  {
    "title": "חטיפת נחשון וקסמן",
    "extract": "נחשון וקסמן היה סמל בצה\"ל שנחטף ב-9 באוקטובר 1994 והוחזק כבן ערובה במשך 6 ימים בידי ארגון החמאס בביר נבאלא שמצפון לירושלים. הוא נרצח על ידי המחבלים במהלך ניסיון של צה\"ל לחלצו, ב-14 באוקטובר.",
    "pageid": 84413
  },
  {
    "title": "חיל השריון",
    "extract": "חיל השריון הישראלי (בראשי תיבות: חש\"ן) הוא החיל המתמרן העיקרי בזרוע היבשה של צבא הגנה לישראל והוא מבין חילות השריון הגדולים בעולם, חיל השריון מבסס את עיקר כוחו על טנקי מערכה.\nחיל השריון הוא החיל המכריע בזרוע היבשה אשר מבסס את המחץ שלו על שילוב של ניידות, עמידות וכוח אש. החיל מפעיל בעיקר טנקי מערכה מסדרת המרכבה אך גם יחידות פלס\"ר ופלמ\"ס. כמו כן, לרוב חטיבות השריון כפופים גם גדודים של חיל ההנדסה הקרבית אשר נלחמים רגלית ובנוסף מפעילים כלים הנדסיים מסוגים שונים. במלחמות תפקיד חיל השריון הוא כפול. מצד אחד להוביל את הכוחות המסתערים בקו הראשון ולטהר את השטח מכוחות אויב, ומהצד השני לבלום את כוחות השריון של האויב ולהשמיד את הטנקים שלו. בימי שלום, מספק חיל השריון גיבוי לחיל הרגלים בעת ביצוע משימות ביטחון שוטף, כאשר הטנקים משמשים בגדר \"מוצב נייד\" המהווה מכפיל כוח לכוחות הבט\"ש.\nצבעה של כומתת החיל הוא שחור ואילו צבעי הדגל של חיל השריון הם ירוק ושחור. בסמל החייל, הקבוע על הכומתות, מופיע טנק קרומוול – מדגמי הטנקים שמהם הורכב החיל בראשית דרכו. סיסמתו של החיל היא \"האדם שבטנק ינצח\".\nקצין השריון הראשי הנוכחי הוא תת-אלוף אוהד מאור.",
    "pageid": 32064
  },
  {
    "title": "טוטו",
    "extract": "מועצת ה\"טוטו\" (מגרמנית: \"הימורי כדורגל\") או בשמה הרשמי: המועצה להסדר ההימורים בספורט, היא תאגיד סטטוטורי הפועל מתוקף חוק ואמון מטעם המדינה על ניהול ההימורים במשחקי הספורט בישראל ולהעביר את רווחיו לקופת המדינה. התאגיד פועל כארגון בעל אוריינטציה עסקית מובהקת.",
    "pageid": 89258
  },
  {
    "title": "יהודה ביבאס",
    "extract": "הרב יהודה אריה ליאון ביבאס (בין תק\"מ 1780 לתקמ\"ט 1789 - י\"ב בניסן תרי\"ב 1852), היה מרבני גיברלטר, רבה של קהילת קורפו, ממבשרי הציונות, פוסק ומקובל, בעל תואר אקדמי והשכלה כללית רחבה, נוסע ומעורה בהוויות העולם.\nככל הידוע הקדים את הציונות המדינית בתפיסת עולמו והצעותיו. הוא יצא בקריאה לעם ישראל להפסיק את הציפייה הסבילה לגאולה ולעשות מעשה כדי לקרבה. לשיטתו, כפי שהובאה על ידי תלמידו הרב יהודה אלקלעי, התשובה הכללית הנדרשת קודם לגאולה היא דווקא העלייה לארץ ישראל וההתיישבות בה. בהשראת מלחמת העצמאות היוונית כתב ביבאס כי על היהודים להתאמן בנשק כדוגמת היוונים ולכבוש את ארץ ישראל מידי האימפריה העות'מאנית כדי להקים בה את מדינתם. קריאתו הנועזת לאחיזה בנשק הייתה חדשנית לתקופתה וקדמה למשנתם של שאר מבשרי הציונות. בערוב ימיו עלה הרב ביבאס לארץ ישראל והתגורר בחברון.",
    "pageid": 245135
  },
  {
    "title": "יוסיף סטלין",
    "extract": "יוסיף ויסריונוביץ' סטלין (ברוסית: Иосиф Виссарионович Cталин, ‏‏Ⓘ‏; בגאורגית: იოსებ ბესარიონის ძე ჯუღაშვილი, יוסיף ויסריונוביץ' ג'וגאשוילי;‏ 18 בדצמבר 1878‏ – 5 במרץ 1953) היה מנהיג ומדינאי סובייטי ממוצא גאורגי ושליטה השני של ברית המועצות. סטלין נבחר כמזכיר הכללי של המפלגה הקומוניסטית של ברית המועצות ב-1922. מאז מות לנין ב-1924 ועד סוף שנות ה-20 סטלין חיזק בהדרגה את מעמדו כשליט יחיד של ברית המועצות, והנהיג את המפלגה הקומוניסטית ואת המדינה הסובייטית עצמה עד מותו.\nסטלין תואר בתקשורת המערבית כאחד מגדולי העריצים של המאה העשרים ואחד מרוצחי ההמונים הגדולים בהיסטוריה, האחראי למותם של מיליונים. בעיני רבים מהרוסים ומהגיאורגים הוא נחשב למייסדה של ברית המועצות ונתפס כמדינאי דגול. סטלין הנהיג שלטון טרור רודני שהתבסס על פולחן אישיות רדיקלי ואופיין ברצף של חיסולי מתנגדים וכאלה שנחשדו כמתנגדים (\"טיהורים\"), כליאת מיליוני אנשים במחנות של עבודת כפייה ובמדיניות של קולקטיביזציה כפויה שהביאה למותם של מיליונים ברעב (מה שכונה \"הולודומור\"). בשיטות אלה הוא קידם תהליך של תיעוש בברית המועצות והפך אותה למעצמת-על קומוניסטית.\nב-1939 חתם סטלין על הסכם אי-התקפה עם גרמניה הנאצית, שעל פיו חולקה מזרח אירופה בין שתי המעצמות. לאחר הפלישה הגרמנית לברית המועצות ביוני 1941, הוא הנהיג את ברית המועצות בנחישות עד להשגת הניצחון הסופי על הנאצים. למרות אחריותו לתבוסות הנוראות שספג הצבא האדום בשלבים הראשונים של המלחמה בחזית המזרחית, מילא סטלין תפקיד מרכזי בגיוס משאביה של ברית המועצות לשם הבסת גרמניה הנאצית, ובניהול המלחמה נגדה. בעקבות הניצחון במלחמת העולם השנייה התקבע מעמדה של ברית המועצות, בהנהגתו, כאחת משתי מעצמות-העל המובילות בעולם בתקופת המלחמה הקרה.",
    "pageid": 2331
  },
  {
    "title": "יחיא סינוואר",
    "extract": "יַחְיא אבראהים חסן סִנְוָאר (בערבית: يحيى إبراهيم حسن السنوار, תעתיק מדויק: יחיא אבראהים חסן אלסנואר; 29 באוקטובר 1962 – 16 באוקטובר 2024), אשר כונה גם אבו אבראהים, היה טרוריסט פלסטיני. הנהיג את ארגון הטרור חמאס ברצועת עזה מפברואר 2017, ותפקד כראש הלשכה המדינית של חמאס מאוגוסט 2024 עד למותו בהיתקלות עם כוחות צה\"ל ברפיח במהלך מלחמת חרבות ברזל. ממייסדי הזרוע הצבאית של חמאס, גדודי עז א-דין אל-קסאם.\nסינוואר יזם והוביל את טבח שבעה באוקטובר, מתקפה שבמהלכה התבצעו פשעים נגד האנושות ופשעי מלחמה ובהם אלימות מינית, טבח, ביזה וחטיפת אזרחים, ולאחר מכן הוביל את הלחימה של חמאס ברצועת עזה במלחמת חרבות ברזל, ואת המשך שיגורי רקטות מרצועת עזה לישראל.",
    "pageid": 1458197
  },
  {
    "title": "ימ\"מ",
    "extract": "הימ\"מ – היחידה הלאומית המיוחדת ללוחמה בטרור – היא היחידה הלאומית של ישראל ללוחמה בטרור. זוהי יחידת העילית של משטרת ישראל ומשמר הגבול ללוחמה בטרור ויחידת ההשתלטות (פריצה וחילוץ בני ערובה) הלאומית הבכירה בישראל, ובנוסף משמשת למשימות משטרה מיוחדות. השם \"ימ\"מ\" הוא ראשי תיבות של \"יחידה מרכזית מיוחדת\" או \"יחידה משטרתית מיוחדת\". הימ\"מ נקראת גם \"היחידה המיוחדת ללוחמה בטרור\" או \"היחידה הלאומית ללוחמה בטרור\". לשם ייצוג היחידה בחו\"ל משתמשת משטרת ישראל בשם Israel's National Counter Terror Unit ולעיתים בשמות Israel's Counter Terrorism Unit או Israel's Counter Terror Unit. היחידה נחשבת לאחת מהיחידות המיומנות והמקצועיות בעולם וליחידה המיומנת ביותר למטרות אלה בקרב כוחות הביטחון הישראליים.\nהימ\"מ הוקמה ב-1974 על ידי מפקד משמר הגבול ניצב חיים לוי, שהטיל על ראובן יעקב (נמרודי) (המפקד הראשון של הימ\"מ) להקים את היחידה כיחידת השתלטות, כמענה לפיגועי חטיפה ומיקוח. בהמשך הוטלו עליה משימות ותפקידים נוספים, שהעיקריים שבהם הם לוחמה בטרור, סיכול ומניעת פיגועים, מעצר מחבלים, הפעלת צלפים ומשימות משטרה מיוחדות. רוב פעילותה מסווגת, אך בעקבות מספר רב של מבצעים מוצלחים לאורך השנים זכתה היחידה למוניטין גבוה בקרב כוחות הביטחון בישראל ובעולם. כיום היא נחשבת לאחת היחידות המקצועיות, המנוסות והטובות מסוגה בעולם, למרות תקציבה הקטן יחסית. הימ\"מ היא אחת היחידות העסוקות ביותר במערכת הביטחון ומבצעת מאות מבצעים ופעולות מדי שנה. מאז 2022 מוגדרת הימ\"מ כיחידה הלאומית של ישראל ללוחמה בטרור.\nכאמור, הימ\"מ היא יחידת ההשתלטות הבכירה של ישראל. יחידות השתלטות נוספות בישראל הן סיירת מטכ\"ל ושייטת 13 של צה\"ל, לוט\"ר אילת – יחידת מילואים צה\"לית, ויחידת מצדה של שירות בתי הסוהר. הימ\"מ מקבילה ליחידות השתלטות ולוחמה בטרור בעולם, כגון יחידות ה-SWAT האמריקניות ויחידת חילוץ בני הערובה של ה-FBI, ה-GIGN הצרפתית, אלפא ואומו\"ן הרוסיות וה-GSG-9 הגרמנית, שהוקמה באירופה בשנות ה-70 של המאה ה-20 בעקבות רצח המשלחת הישראלית באולימפיאדת מינכן כדי להילחם בחטיפות מטוסים על ידי מחבלים פלסטינים.\nהמוטו של היחידה הוא ”אֶרְדּוֹף אוֹיְבַי וְאַשִּׂיגֵם, וְלֹא אָשׁוּב עַד כַּלּוֹתָם”, הלקוח מספר תהילים, פרק י\"ח, פסוק ל\"ח.",
    "pageid": 60375
  },
  {
    "title": "ישו",
    "extract": "יֵשׁוּ או יֵשׁוּעַ (גם ישו מנצרת; ישוע בן יוסף, או כפי הגרסה הארמית: ישוע בר יוסף; ביוונית: Ἰησοῦς, ובלטינית: Iesus; לפי המשוער סביב 4 לפנה\"ס – סביב 30 או 33 לספירה) היה מטיף ומנהיג דתי יהודי בן המאה הראשונה לספירה. הוא הדמות המרכזית בנצרות, הדת הגדולה בעולם, שבה הוא נחשב למשיח ולבן האלוהים.\nלפי האמונה הנוצרית והמסופר בברית החדשה, ישו היה יהודי ונצר לבית דוד שנולד בבית לחם לאמו מרים כשהיא בתולה, תוך שהתעברה באורח נסי מרוח הקודש. בימי חייו סבב בין תושבי הגליל ויהודה, נטבל על ידי יוחנן המטביל, עמד בפיתויי השטן, גייס את שנים-עשר השליחים כתלמידיו וחולל נסים. ישו הפיץ את בשורתו, הכריז על מעמדו כבן האלוהים והודיע שבא להביא את הגאולה הסופית ומלכות השמים. לאחר בואו לירושלים סעד עם השליחים בפעם האחרונה, ואז נבגד על ידי יהודה איש קריות ונמסר לרשויות. ישו נשפט על ידי הכהן הגדול והוסגר לידי המושל הרומאי פונטיוס פילאטוס, שבלחץ ההמון הורה להוציאו להורג בצליבה. בעינויים שסבל רואה הנצרות קורבן שבא לכפר על המין האנושי כולו ולהושיעו מחטאיו, בתנאי שיקבל את היות ישו אלוהי וגואל. על פי הברית החדשה, ביום השלישי לאחר מותו קם ישו לתחייה, התגלה לתלמידיו, ולאחר שסבב על הארץ זמן מה עלה השמימה בגופו כדי לשבת לימין האל. הוא אמור לשוב באחרית הימים ולשפוט את החיים והמתים.\nטבעו, מהותו ומסריו של ישו הם נושא יסוד בתאולוגיה הנוצרית וליבתה של הנצרות. התפישה המסורתית ברוב המוחלט של הכנסיות השונות, היא שישו הוא ההתגלמות הגשמית של האל הבן, אחד ממרכיבי השילוש הקדוש, שהתקיים עם אלוהים האב ורוח הקודש מטרם הבריאה והתגלגל בבשר כדי למלא את שליחותו; לצד טבעו האלוהי לגמרי היה גם אנושי לגמרי, והדבר אפשר לו לגשר על הפער בין בני-האדם לאלוהים ולקרב אותם לבורא. הקביעה ששני טבעים אלה התקיימו כאחד היא עיקר אמונה עליון עבור רוב הכנסיות מאז ועידת כלקדון ב-451, אם כי יש כנסיות הטוענות שהיה לישו רק טבע אחד מושלם. ישנו גם מיעוט קטן הדוחה את רעיון השילוש. מלבד יסודות אלו, פרשנות מסריו, היחס בין האלוהי לאנושי באישיותו ושאלות אחרות היוו תמיד מוקד למחלוקות עזות ולפילוגים הרבים בתוך הנצרות. למרות זאת, זרמיה כולם רואים בו את מושיע האנושות, וחייו ותורתו מצוינים בחגיהם ובמסורתם ונלמדים על ידם. הטקס המרכזי \"סעודת האדון\" מוקדש לאכילת יין ולחם ההופכים באופן נסי לדמו ובשרו או לפחות מסמלים אותם. גם לאחר תהליך החילון במאות האחרונות, בעולם הנוצרי עדיין נתפש ישו כמורה מוסרי וכדמות מופת, על אף היחלשות או דחיית האמונה ביסודות העל-טבעיים שבדת. הוא דמות חשובה ביותר בתרבות המערבית ובתרבות העולם בכלל.\nחז\"ל תפסו את ישו כאדם שלילי ושנוא, ולעומת זאת בקרב המוסלמים הוא נערץ ומקובל בתור עיסא, אחד מנביאי האסלאם. מציאותו ומעשיו של ישו ההיסטורי, מחוץ למסגרת האמונה הדתית, שנויים במחלוקת קשה בעולם האקדמי. ישנו קונצנזוס נרחב כי יהודי בשם ישו אכן התקיים בפועל והפיץ בשורה רוחנית, אך החוקרים דוחים כליל את עיקר המדווח אודותיו בכתבי הקודש הנוצריים ובמסורת הכנסייה, שמקובל כיום שנתחברו זמן רב לאחר מותו, אם בכלל היה. כך, לדוגמה, מעריכים כי בדורות הראשונים לא נתפש ישו על ידי כל מאמיניו כאלוהי, וחלקם ראו אותו כמשיח וכנביא בלבד.",
    "pageid": 599455
  },
  {
    "title": "ישראלים נעדרים שנכנסו לרצועת עזה",
    "extract": "",
    "pageid": 2341023
  },
  {
    "title": "ליברפול (כדורגל)",
    "extract": "מועדון הכדורגל ליברפול (באנגלית: .Liverpool F.C) הוא מועדון כדורגל אנגלי מהעיר ליברפול, המשחק בפרמייר ליג, הליגה הבכירה של הכדורגל באנגליה. ליברפול היא הקבוצה האנגלית המצליחה ביותר במאה ה־20, אחת הקבוצות המצליחות ביותר בתולדות הכדורגל האנגלי, ומדורגת במקום השלישי באירופה מבחינת הישגיה עם שש זכיות בגביע אירופה לאלופות, שלוש זכיות בגביע אופ\"א וארבע זכיות בסופר קאפ האירופי. ליברפול מחזיקה בשיא הזכיות בגביע הליגה האנגלית — 10, ועד 2011 החזיקה בשיא הזכיות באליפות אנגליה, והיא במקום השני בדירוג זה נכון ל־2020. ב־2019 זכתה לראשונה בגביע העולם למועדונים ובכך הפכה לקבוצה האנגלית הראשונה הזוכה בטרבל הבין-לאומי — זכייה בליגת האלופות, הסופר-קאפ האירופי וגביע העולם למועדונים בשנה אחת. \nב־2024 העריך המגזין פורבס את שווי המועדון ב-5.37 מיליארד דולר.\nיו\"ר הקבוצה הנוכחי הוא איש העסקים האמריקאי-יהודי טום וורנר.",
    "pageid": 40180
  },
  {
    "title": "מדינות ארצות הברית",
    "extract": "ארצות הברית היא פדרציה של 50 מדינות. אזרח של אחת המדינות הללו הוא בו-זמנית אזרח של המדינה שבה מקום מושבו ואזרח של האיחוד הפדרלי – ארצות הברית. כל אזרח בארצות הברית חופשי לגמרי לעבור ממדינה למדינה בלא צורך באישור ממשלתי כלשהו (למעט במקרים ספציפיים של אדם הנמצא במאסר על תנאי).\nחלוקת הסמכויות בין המדינה לפדרציה נקבעת על פי חוקת ארצות הברית. כל אחת מהמדינות, מרגע שאשררה את החוקה, העבירה חלק מסמכויותיה לשלטון הפדרלי, אך הותירה בידיה חלק מריבונותה. באופן עקרוני, תחומי המשפט (חקיקה פלילית ואזרחית וכן דיני המשפחה ודיני החברות), החינוך, הרפואה, התחבורה, התשתיות וביטחון הפנים נותרו בסמכות המדינות (אם כי – בתחומים מסוימים – במימון, לפחות חלקי, המועבר מהאוצר הפדרלי), בעוד החלטות בנוגע לסחר חוץ, חוקי הגירה, מדיניות צבאית ומדיניות בין-לאומית עברו לידי השלטון הפדרלי.\nבמהלך השנים שונתה חלוקת הסמכויות בין המדינות לבין השלטון הפדרלי, והמגמה הכללית היא של ריכוז סמכויות, דהיינו העברת יותר ויותר סמכויות מהמדינות אל השלטון הפדרלי.\n\n",
    "pageid": 51172
  },
  {
    "title": "מזל דגים",
    "extract": "מזל דגים הוא אחד המזלות שבגלגל המזלות. באסטרולוגיה המערבית, \"בן מזל דגים\" הוא מי שנולד בין 19 בפברואר לבין 20 במרץ (לערך). במסורת היהודית מתייחס מזל דגים אל חודש אדר. בלוח השנה במגילות קומראן משויך מזל דגים לחודש שבט. מושג זה מתייחס לרעיון שבתקופה הנתונה מיקום השמש באזור השמיים המוקצה למזל דגים האסטרולוגי. בימינו אין חפיפה בין קונסטלציית הדגים לבין אזור השמיים של מזל דגים בגלל נקיפת ציר כדור הארץ.",
    "pageid": 163298
  },
  {
    "title": "מין אנאלי",
    "extract": "מין אנאלי הוא פעילות מינית הכוללת גירוי של פי הטבעת והרקטום (בלטינית: Anus).‏ במקרים רבים משמש המונח לתיאור פרקטיקה מינית המשלבת החדרה של הפין או של אביזר מין לתוך פי הטבעת של השותפה או השותף למגע המיני. המונח \"מין אנאלי\" עשוי לתאר כל גירוי מיני של האזור האנאלי – גירוי המתבצע באמצעות היד והאצבעות, באמצעות מין אוראלי או כמשגל אנאלי. מין אנאלי עשוי להיות הדרך העיקרית ליחסי מין, או להילוות לדרכים אחרות של גירוי מיני. על אף שמין אנאלי נתפס לעיתים כייחודי להומוסקסואלים, אין כך הדבר, וזוגות הטרוסקסואלים מתנסים בו אף הם; במחקר שנערך בשנת 2009 בקרב סטודנטים בארצות הברית, רובם הטרוסקסואלים, העיד אחד מכל ארבעה נחקרים כי התנסה במין אנאלי.\nבשל ריבוי כלי דם באזור פי הטבעת, הוא רגיש במיוחד למגע ונחשב לאזור אֵרוֹגני (רגיש לגירוי מיני). נשים וגברים רבים רואים במין אנאלי פעולה מענגת ומהנה, ואף יכולים להגיע באמצעותו לאורגזמה (אצל גברים – דרך גירוי של בלוטת הערמונית, ואצל נשים – בשילוב של גירוי הדגדגן וגירוי פנימי של נקודת ג'י על ידי גירוי הדופן האחורי של הנרתיק); ואולם יש שנרתעים ממנו ומחשיבים אותו ללא-נעים ואף למכאיב ביותר. בקרב גברים המקיימים מין אנאלי, בין עשירית לרבע מדווחים על כאב מסוים באופן קבוע, וכשני שלישים מדווחים שכאב זה בעת חדירה הוא הבעיה העיקרית בחיי המין שלהם. בקרב נשים, חלקן מדווחות כי מין אנאלי נמנה עם הפרקטיקה המינית שהכי פחות מועדפת עליהן, בעקבות סוגיית הכאב. נמצא שחוויית הכאב מושפעת באופן ניכר מגורמים פסיכולוגיים, וכן מטכניקה. מאחר שהקרום הרירי של הרקטום מייצר מעט מאוד חומר סיכה טבעי, נהוג להשתמש בעת משגל אנאלי בחומר סיכה.\nמין אנאלי נחשב למגע מיני הנושא סיכונים משמעותיים; מין אנאלי לא-מוגן (ללא שימוש בקונדום) הוא המסוכן ביותר מבין כל הצורות של יחסי מין. הסיכונים נובעים מהפגיעוּת של הרקמות: חדירה אנאלית עלולה לגרום לקרע ולדימום של הרקמות הרכות ולפגוע בשרירי הרקטום. בנוסף, מין אנאלי יכול לגרום להעברה של מחלות מין.\nכמו מין אוראלי, גם מין אנאלי נחשב בישראל מבחינת הדין הפלילי ל\"מעשה סדום\", שלעניין סימן ה' בחוק העונשין העוסק בעבירות מין, מוגדר כ\"החדרת איבר מאברי הגוף או חפץ לפי הטבעת של אדם, או החדרת איבר מין לפיו של אדם.\" לפי סעיף זה, כאשר פעולה זו נעשית בקטין מתחת לגיל 16, או שלא בהסכמה, או תוך ניצול יחסי מרות, היא מהווה עבירה פלילית. המונח \"מעשה סדום\" משמש לעיתים גם ככינוי גנאי לביצוע יחסי מין שלא לצורכי רבייה, ושימוש זה נגזר ממקורות נוצריים. במדינות רבות יש הגבלות על מין אנאלי, או על כל מין \"שלא כדרך הטבע\". מקור החוקים האלו בהשקפה שרק משגל מהסוג המאפשר רבייה הוא לגיטימי.",
    "pageid": 861219
  },
  {
    "title": "מכבי תל אביב (כדורגל)",
    "extract": "מכבי תל אביב הוא מועדון כדורגל ישראלי מהעיר תל אביב, שנחשב לאחד ממועדוני הכדורגל המובילים בישראל ומשחק בליגת העל. המועדון הוקם בשנת 1906 והוא נמנה עם המועדונים הוותיקים ביותר בליגה הבכירה בארץ ישראל כשהשתתף בעונת הבכורה, ומאז 2009 הוא בבעלות המיליארדר היהודי-קנדי מיטשל גולדהאר. המועדון חבר מן המניין בארגון המועדונים האירופיים.\nמכבי תל אביב היא הקבוצה המעוטרת ביותר בכדורגל הישראלי. הקבוצה מובילה את טבלת הקבוצות הזוכות באליפות המדינה עם 25 אליפויות ואת טבלת הזוכות בגביע המדינה עם 24 גביעים, מתוכם שבעה נלקחו בעונת דאבל (אליפות וגביע) ואחד בעונת טרבל (אליפות, גביע המדינה וגביע הטוטו). כמו כן, מובילה הקבוצה גם את טבלת הזוכות בגביע הטוטו לליגת העל, עם 9 זכיות. מכבי תל אביב גם זכתה פעמיים בגביע אסיה לקבוצות, והיא הקבוצה היחידה בישראל ששיחקה בליגה הראשונה בכל עונותיה ומעולם לא ירדה לליגת המשנה.\nאצטדיון בלומפילד הוא אצטדיונה הביתי של מכבי תל אביב. צבעי הקבוצה הם צהוב וכחול. כינוייה הבולטים של הקבוצה הם \"מכבי\" ו\"הצהובים\". מכבי תל אביב היא אחת משלוש הקבוצות הישראליות שהעפילו לשלב הבתים של ליגת האלופות.",
    "pageid": 584855
  },
  {
    "title": "משמר הגבול (סדרת טלוויזיה)",
    "extract": "משמר הגבול היא סדרת דרמת פשע-פעולה ישראלית העוסקת בנער המתגייס למשמר הגבול על מנת \"לסגור חשבון\" עם משפחת פשע ערבית מיפו איתה הסתבך. אך לאחר גיוסו, נאלץ להתמודד עם האחריות הנלווית למעמדו החדש למול המציאות הישראלית המורכבת.\nהסדרה עלתה לשידור בערוץ \"HOT3\" ב-14 בספטמבר 2023; עם זאת, פרקו הראשון של הסדרה הופץ ב-HOT VOD כבר ב-11 בספטמבר. הפרק האחרון שודר בתאריך 16 בנובמבר 2023. בנוסף, נמסר על רכישת זכויות הפצת הסדרה ברחבי העולם על ידי שירות של הזרמת המדיה \"נטפליקס\".",
    "pageid": 2260153
  },
  {
    "title": "משנה",
    "extract": "המשנה היא קובץ של פרשנויות על המקרא שתרם רבות לעיצוב היהדות וארגון החיים היהודיים לאחר חורבן הבית השני. המשנה חוברה במשך כמה דורות משלהי ימי הבית השני ובעיקר ב-150 השנים שעברו מאז חורבנו בשנת 70 לספירה. המשנה מחולקת לשישה 'סדרים', המכילים כל אחד כמה 'מסכתות'. כל מסכת עוסקת בנושא ספציפי אחד המרומז בשמה של אותה המסכת. סדרי המשנה נועדו להוות קו מנחה ובסיס איתן לשם קביעת ההלכות בקהל ישראל, לדורות.\nספרות המשנה – כפי שגובשה על פי התָנָאִים בתקופתם (מסוף המאה הראשונה ועד לתחילת המאה השלישית) כוללת את כל ההנהגות וההנחיות המהותיות שנתקבלו והועברו בין הדורות עד לזמן כתיבת המשנה, לשם שימור אורח החיים היהודי.\nהמשנה מקיפה מגוון רחב של נושאים ותחומים ועוסקת בפרטי הלכות ודינים יסודיים הנוגעים בכל אחד מהם. המשנה מהווה סוּגָה ספרותית כשלעצמה, ולו מפני שהוא החיבור הראשון מתוך תורה שבעל פה שהותר להעלות על הכתב (דבר שהיה אסור עד תקופתו של רבי יהודה הנשיא). כמו כן, היקף ספרות המשנה הוא חסר תקדים עד לאותה התקופה.\nספרות המשנה היא על פי המסורת היסוד לתורה שבעל פה – כלל המסורות שהועברו באופן ישיר מרב לתלמיד, מתקופתו של משה רבנו ועד לתנאים האחרונים (כפי שנכתב במשנה הראשונה שבמסכת אבות). החכמים שדבריהם מופיעים במשנה מכונים תנאים. ישנן דעות שונות מתי החל ניסוח המשנה, אך מוסכם כי עריכתה וניסוחה הסופיים נעשו בסוף תקופת התנאים, בתחילת המאה השלישית לספירה, על ידי רבי יהודה הנשיא וחכמי דורו.\nהשם 'משנה' מקורו בשורש שנ\"ה (בארמית תנ\"א) והוא נגזר מהמילה 'שינון' (כלומר: גרסה וחזרה – לרוב בעל פה). דעה אחרת אומרת שהשם הוא מלשון שניים (2), שכן היא שנייה לתורה שבכתב.",
    "pageid": 754
  },
  {
    "title": "נועה קירל",
    "extract": "נוֹעָה קִירֶל (נולדה ב-10 באפריל 2001) היא זמרת-יוצרת, שחקנית ופרזנטורית ישראלית; יצגה את ישראל באירוויזיון 2023 עם שירה \"Unicorn\", שהגיע למקום השלישי בתחרות. קירל זכתה בתארים \"זמרת השנה\" ו\"אשת השנה\" של גלגלצ ארבע שנים ברציפות.\n\n",
    "pageid": 1332589
  },
  {
    "title": "סרי לנקה",
    "extract": "הרפובליקה הדמוקרטית הסוציאליסטית של סְרִי לַנְקַה (נודעה בשם ציילון – Ceylon לפני שנת 1972) היא מדינת אי הממוקמת בין מפרץ בנגל לים הערבי, ומדרום לתת-היבשת ההודית.\nהאי נודע בעבר כלנקה, לנקהדוויפה (שמשמעה \"אדמה זוהרת\" בסנסקריט), טפרובנה וסרנדיב (נגזרת מהשם בסנסקריט סינהלה-דוויפה) וסלן. האי קיבל את השם ציילון (Ceylon) בתקופה הקולוניאלית. שמו הנוכחי, סרי לנקה, מורכב מצמד מילים בסנסקריט: \"שרי\" שפירושו קדוש, ו\"לנקה\" שפרושו אי. סרי לנקה הוא האי ה-25 בגודלו בעולם.",
    "pageid": 18882
  },
  {
    "title": "עדה כרמי-מלמד",
    "extract": "עדה כרמי-מלמד (נולדה ב-24 בדצמבר 1936) היא אדריכלית ישראלית, וכלת פרס ישראל לאדריכלות לשנת ה'תשס\"ז.",
    "pageid": 318986
  },
  {
    "title": "עדי זריפי",
    "extract": "עדי זריפי (נולדה ב-3 במרץ 1990) היא עיתונאית ומגישת חדשות ישראלית בחברת החדשות בערוץ 12, המשמשת גם ככתבת המדע והסביבה של אתר N12.",
    "pageid": 2296712
  },
  {
    "title": "עוצבת האש",
    "extract": "אוגדה 98, הידועה בכינויה עוצבת האש, היא אוגדה סדירה מובחרת של חטיבות צנחנים וקומנדו בצה\"ל. האוגדה כפופה לפיקוד המרכז, ולוחמיה מתמחים בביצוע איגוף אנכי בצניחה, או נחיתת סער באמצעות מסוקי סער ומטוסי תובלה, ולחימה בעומק שטח האויב.",
    "pageid": 411420
  },
  {
    "title": "עזה",
    "extract": "עַזָּה (כיום בערבית: غزة, תעתיק מדויק: עַ'זַּה, תעתיק חופשי: רַ'זַּה, גַֿזַּה; בימי קדם: באכדית: ḫa-za-ti או az-za-ti, באשורית: ḫa-az-zu-tu, ביוונית: Γαζα) היא העיר הגדולה ביותר ברצועת עזה, עם אוכלוסייה של 590,481 אנשים נכון לשנת 2017. בחודשיה האחרונים של 2023, במהלך מלחמת חרבות ברזל, חלקים נרחבים מהעיר חרבו וחלק מתושביה ברחו לדרום הרצועה.\nהשם \"עזה\" מופיע בתנ\"ך 22 פעמים ומקורו בשפה הכנענית. שם העיר עבר גלגולים רבים. עזה הייתה עיר גדולה וחשובה עוד מתקופת הברונזה, והמשיכה להתקיים אלפי שנים עד לימינו. במלחמת העולם הראשונה נכבשה העיר מהאימפריה העות'מאנית ונכללה בשטחי המנדט הבריטי על ארץ ישראל. בעקבות מלחמת העצמאות עברה לשלטון מצרים, תחילה תחת שליטת ממשלת כל פלסטין ולאחר מכן בשליטת הנציב הצבאי המצרי. במלחמת ששת הימים נכבשה העיר על ידי ישראל, אך הועברה בשנת 1994 לידי הרשות הפלסטינית. בעקבות בחירות 2006, פרץ ברצועת עזה עימות בין חמאס לפת\"ח, ובסופו השתלט ארגון חמאס על העיר וקרע פוליטי נוצר בין רצועת עזה לרשות הפלסטינית.\nמאז השתלטות חמאס על העיר, פיקחו ישראל ומצרים על מעבר סחורות ובני אדם לרצועת עזה. המטרה המוצהרת של ישראל הייתה מניעת מעבר חומרים אשר יכולים לשמש לייצור אמצעי לחימה. בטבח שבעה באוקטובר 2023 תקפו חמאס ומספר רב של אזרחים עזתים את יישובי עוטף עזה, ורצחו 1,163 ישראלים. בעקבות כך, ישראל הכריזה על מלחמת חרבות ברזל נגד חמאס. במהלך הלחימה הפציץ צה\"ל חלקים נרחבים מהעיר עזה ומאזור צפון רצועת עזה, והרס מבנים ותשתיות רבים. תושבים רבים נהרגו, ורבים מהשאר נמלטו או פונו לדרום רצועת עזה. לא ברור כמה תושבים נותרו בעיר.",
    "pageid": 12663
  },
  {
    "title": "עירית לינור",
    "extract": "עירית לינוּר (נולדה ב-18 באוקטובר 1961, ח' בחשוון ה'תשכ\"ב) היא סופרת, מתרגמת, עיתונאית, תסריטאית, במאית, פובליציסטית ושדרנית רדיו ישראלית.",
    "pageid": 11492
  },
  {
    "title": "פיגועי 11 בספטמבר",
    "extract": "פיגועי 11 בספטמבר (הידועים גם בשם 9/11  הנגזר מהתאריך בתצורה האמריקנית ולפיכך נהגים Nine Eleven ומוכרים בתקשורת בשמות אסון התאומים או הפיגוע במגדלי התאומים) היו סדרה של פיגועי תופת והתאבדות איסלאמיסטיים מתוכננים מראש ומתוזמנים של ארגון אל-קאעידה במקביל שהתרחשו ברחבי ארצות הברית, הנחשבים לפיגועי הטרור הגדולים והקטלניים ביותר בהיסטוריה של האנושות, ולמתקפה הגדולה ביותר על אדמת אמריקה. פיגועים אלו הובילו את ארצות הברית של ממשל ג'ורג' ווקר בוש ביחד עם מדינות רבות וצבאות נוספים למלחמת אפגניסטן (2001–2021), וכן למלחמה העולמית בטרור.\nבבוקר יום שלישי, 11 בספטמבר 2001, כ\"ג באלול ה'תשס\"א, חטפו תשעה עשר מחבלים שהשתייכו לארגון הטרור האסלאמיסטי \"אל-קאעדה\" ארבעה מטוסי נוסעים. החוטפים הטיסו שניים מהמטוסים, טיסה 175 של יונייטד איירליינס וטיסה 11 של אמריקן איירליינס, וריסקו אותם בכוונה במגדלי התאומים שבמרכז הסחר העולמי שבעיר ניו יורק. הפגיעה במגדל הדרומי הועברה בשידור חי לעיני מיליוני צופים ברחבי העולם, כך גם קריסתם של המגדלים, אשר קרסו בתוך פחות משעתיים. את המטוס השלישי, טיסה 77 של אמריקן איירליינס, ריסקו החוטפים אל תוך בניין הפנטגון בארלינגטון שבווירג'יניה. כוונת הטרוריסטים הייתה לרסק את המטוס הרביעי, טיסה 93 של יונייטד איירליינס, אל תוך הבית הלבן או בניין הקפיטול בוושינגטון, אך המטוס התרסק לבסוף בשדה פתוח ליד שנקסוויל, פנסילבניה, לאחר שנוסעי המטוס היו מודעים למאורע ואז פרץ מאבק בינם לבין החוטפים. 2,977 אזרחים, נוסעים וצוות של ארבעת המטוסים, נספו בהתקפות אלו, ויותר מ-6,000 נפצעו. נהרגו גם 19 הטרוריסטים שחטפו את ארבעת המטוסים.\nארצות הברית הטילה מיד את האחריות לפיגועים על ארגון אל-קאעידה, אך רק בשנת 2004 קיבל מנהיג הארגון, אוסאמה בן לאדן, אחריות על ביצוע הפיגועים, לאחר שלוש שנים של הכחשה. בין הסיבות לפיגועים מנה בן לאדן את תמיכת ארצות הברית בישראל, נוכחות הצבא האמריקאי בערב הסעודית, המעורבות האמריקאית במלחמת המפרץ והסנקציות נגד עיראק. תגובת ארצות הברית לפיגועי 11 בספטמבר הייתה פתיחת המלחמה בטרור ופלישה לאפגניסטן במטרה להפיל את שלטון הטליבאן, פטרונו של אל-קאעידה. בעקבות הפיגועים השתנה היחס העולמי לטרור, ומדינות רבות חוקקו חוקים חדשים למלחמה בטרור, וכמו כן הרחיבו את סמכויותיהם, היקפם וציודם של כוחות אכיפת החוק. לאחר שנים של מצוד בן לאדן אותר ונהרג במתחם מגוריו שבפקיסטן, במאי 2011.\nהריסת מגדלי התאומים הובילה לפגיעה עמוקה בכלכלת מנהטן, בד בבד עם השפעה משמעותית על השווקים העולמיים. ניקוי אזור מרכז הסחר העולמי מההרס הרב הושלם רק במאי 2002. הפנטגון שופץ בתוך כשנה. באתרי הפיגועים בניו-יורק, בפנטגון ובפנסילבניה הוקמו אתרי זיכרון. בגראונד זירו הוקם מגדל החירות, שגובהו 1,776 רגל (541 מטר), כשנת הכרזת העצמאות של ארצות הברית.",
    "pageid": 1705
  },
  {
    "title": "קורס קצינים",
    "extract": "בצה\"ל, קורס קצינים הוא הקורס העיקרי (קיימים חריגים) המקנה לחיילים דרגות קצונה. זהו קורס התנדבותי הכולל לימודי מנהיגות וניהול בנוסף להכשרה צבאית מקצועית. הקורס נערך בבה\"ד 1, שהוא בית הספר לקצינים של צה\"ל.\nקורס הקצינים מחולק לשלוש מגמות עיקריות:\n\nמגמת להב (קורס קציני יבשה: גדוד הדס וגדוד דקל) – קצינים לוחמים בחילות-השדה: קציני חי\"ר וצנחנים, יחידות מיוחדות, שריון, תותחנים, הנדסה קרבית, איסוף קרבי, מערך ההגנ\"א, משמר הגבול, גדודי חילוץ והצלה של פיקוד העורף, חלק מתוכנית \"תלפיות\", וכן קציני הקשר והמודיעין המיועדים לשרת ביחידות לוחמות.\nמגמת מעוז (קורס קציני תומכי הלחימה: גדוד חרוב) – קצינים תומכי לחימה, כגון רופאים, קציני טכנולוגיה ואחזקה, תקשוב, לוגיסטיקה, חיל משאבי האנוש, חיל המשטרה הצבאית, מתאמי פעולות הממשלה בשטחים (מתפ\"ש) כחלק מהחיל הכללי, תפקידי פיקוד במערך מגל המכשיר את טירוני 02 של כלל צה\"ל ותפקידים תומכי חיל הרגלים: מפעילי רק\"ם, סמב\"צים, מדריכות חי\"ר, מדריכות מו\"ס ועוד.\nמגמת נחשון (קורס קציני מטה: גדוד ארז וגדוד ברוש) – קצינים ביחידות מטה עורפיות, למשל מטה חיל האוויר, מטה חיל הים, אגף המודיעין, חיל הקשר והתקשוב, חיל משאבי האנוש, חיל הרפואה, חיל החינוך והנוער והחיל הכללי. בנוסף, מוכשרת במגמה הקצונה הייעודית לתוכניות מצוינות, למשל  ברקים, פסגות, תלפיות חבצלות, גבישים, צמרת ובינה.\nבשנת 2001, מונתה עדי צברי אוסטנלו כמ\"פ הראשונה בבה\"ד 1 ובכך פתחה את הדלת לנשים מ\"פיות בקורסי הקצינים.\nעד שנת 2002 התקיימה חלוקה שונה של המגמות בבית הספר. גדוד גפן היווה את קורס קציני חי\"ר, וקיים הכשרה נפרדת לצוערי חטיבות החי\"ר והיחידות המיוחדות, פלוגות הסיור המשורינות ועוד. צוערי ההנדסה, השריון, התותחנים, הקשר והמודיעין שיועד לגדודים קרביים, ביצעו קורס שנקרא קורס קציני אג\"ם (\"אגמי\"). מגמת נחשון של היום כונתה אז בסיסי.",
    "pageid": 65643
  },
  {
    "title": "רוביק דנילוביץ'",
    "extract": "ראובן (רוביק) דנילוביץ' (נולד ב-24 בינואר 1971) הוא ראש עיריית באר שבע השמיני, מאז שנבחר לראשות העיר לראשונה בנובמבר 2008.",
    "pageid": 247003
  },
  {
    "title": "ריקבון גופה",
    "extract": "ריקבון גופה הוא תהליך פירוק ביולוגי המתרחש לאחר המוות. הריקבון אחרי המוות משותף לגופות אדם ובעלי חיים אחרים בממלכת הטבע. חקר ריקבון הגופה ברפואה ובזיהוי פלילי נקרא טפונומיה (Taphonomy). בארכאולוגיה ופלאונטולוגיה משתמשים במונח טפונומיה במשמעות רחבה יותר, של תהליך המעבר מהביוספירה לליתוספירה המתרחש בטווח הארוך.",
    "pageid": 28290
  },
  {
    "title": "שירות הביטחון הכללי",
    "extract": "שירות הביטחון הכללי, המכונה בדרך כלל שַׁבַּ\"כּ, או הַשַּׁבַּ\"כּ (בראשית ימיו נקרא שִׁין-בֵּית, וכך הוא מכונה עד היום באנגלית וכמה שפות זרות נוספות), הוא ארגון ביון ישראלי המהווה חלק חשוב מקהילת המודיעין הישראלית. השב\"כ כפוף למשרד ראש הממשלה ונועד להגן על המדינה מפני ריגול, חתרנות פנימית וטרור המסכנים את ביטחונה.\nתפקידיו כוללים:\n\nסיכול ריגול: סיכול פעילותם של מרגלים הפועלים בישראל.\nאבטחת אישים: שמירה על ביטחונם האישי של מנהיגי המדינה.\nסיכול טרור פנימי: חשיפת וחקירת התארגנויות טרור בישראל, ביהודה ושומרון וברצועת עזה. סיכול ומניעת פיגועים (בסיוע כוחות ביטחון אחרים כגון הימ\"מ וצה\"ל). סיפוק תמונת מודיעין לפעילויות מבצעיות.\nחקירות: חקירה ותשאול עצירים וחשודים בטרור.\nפיקוח ואבטחה: פיקוח על אבטחת נכסים אסטרטגיים של המדינה, כגון מתקנים מסווגים, בניינים ממשלתיים, מטוסי נוסעים, שדות תעופה ונציגויות ישראל בעולם. אבטחת מידע ביטחוני ומדיני והגנת סייבר.\nמתן סיווג ביטחוני: השב\"כ אחראי על קביעת הסיווג ביטחוני לתפקידים ולמשרות, ועל קביעת ההתאמה הביטחונית של המיועדים לתפקיד או למשרה מסווגים, בשירות הציבורי ובגופים נוספים, בהתאם להחלטות הממשלה.\nמטה השב\"כ שוכן בצפון תל אביב.",
    "pageid": 10867
  },
  {
    "title": "שמעון פרס",
    "extract": "שמעון פֶּרֶס (‏‏Ⓘ‏; 2 באוגוסט 1923, כ' באב ה'תרפ\"ג – 28 בספטמבר 2016, כ\"ה באלול ה'תשע\"ו) היה פוליטיקאי ומדינאי ישראלי, שכיהן כנשיאהּ התשיעי של מדינת ישראל וכראש ממשלתה השמיני.\nפרס החל את מעורבותו בציבוריות הישראלית כבר בגיל צעיר. בשנת 1952, בגיל 29, מונה למנכ\"ל משרד הביטחון. הוא נמנה עם מקימי הקריה למחקר גרעיני בדימונה והתעשייה האווירית הישראלית.\nבשנת 1959 נבחר לראשונה לכנסת מטעם מפא\"י, ומאז כיהן בה כחבר במשך 48 שנים רצופות (למעט תקופה קצרה של חודשים מספר, ובסך הכול – 17,272 ימים) – יותר מכל אדם אחר. זמן קצר לאחר בחירתו לכנסת מונה לסגן שר הביטחון. בשנת 1965 פרש פטרונו הפוליטי, דוד בן-גוריון, ממפלגתו הוותיקה מפא\"י, והקים את רשימת פועלי ישראל. פרס הצטרף לבן-גוריון ומונה כמזכ\"ל המפלגה החדשה. רפ\"י לא עמדה בציפיותיה להפוך למפלגת שלטון ונותרה באופוזיציה עד ל-1967, עת צורפה לממשלה על רקע תקופת ההמתנה. בדצמבר אותה שנה הוביל פרס את ההחלטה למזג את רפ\"י עם מפא\"י ליצירת מפלגת העבודה הישראלית.\nב-1969 מונה לראשונה לשר בממשלת גולדה מאיר, ושימש במספר תיקים חברתיים-כלכליים. לאחר שמאיר התפטרה מראשות מפלגת העבודה, התמודד פרס מול יצחק רבין על ראשות המפלגה, אך הפסיד. רבין הרכיב את הממשלה ומינה את פרס לשר הביטחון.\nבשנת 1977 התפטר יצחק רבין מראשות מפלגת העבודה; פרס התמודד על התפקיד וניצח. מאז כיהן כיו\"ר המפלגה במשך כ-15 שנים רצופות. בבחירות לכנסת התשיעית נחלה מפלגת העבודה מפלה דרמטית, ולשלטון עלתה לראשונה מפלגת הליכוד. פרס היה לראש האופוזיציה ושימש בתפקיד עד לכינונה של ממשלת האחדות הלאומית בשנת 1984.\nבבחירות לכנסת האחת עשרה לא הושגה תוצאה שאיפשרה לאחת מן המפלגות הגדולות (קרי, הליכוד או המערך) לכונן ממשלה אידאולוגית. בתיווכו של נשיא המדינה הוחלט על כינונה של ממשלת אחדות, בה יכהן פרס כראש הממשלה תחילה, ולאחר שנתיים יתפטר ואחריו יכהן יצחק שמיר. כך אכן היה, ולאחר שסיים את כהונתו כראש הממשלה ב-1986, מונה פרס לשר החוץ. ב-1988 התקיימו בחירות, שלאחריהן הוחלט לכונן שוב ממשלת אחדות, אך הפעם בלי לקיים רוטציה על ראשות הממשלה. בממשלה זו כיהן פרס כשר האוצר, עד שהגה תוכנית להפלת הממשלה ולהקמת ממשלה בראשות המערך בלבד, מה שכונה \"התרגיל המסריח\". ביום הצבעת האי-אמון פיטר שמיר את פרס. והממשלה אמנם נפלה, אך פרס כשל בהקמת ממשלה. שמיר הצליח לכונן ממשלה בראשות הליכוד, ופרס היה שוב לראש האופוזיציה.\nב-1992 התקיימו בחירות על ראשות מפלגת העבודה לקראת הבחירות לכנסת השלוש עשרה. בבחירות אלו ניצח רבין את פרס, ולאחר ניצחון מפלגת העבודה בבחירות היה רבין לראש הממשלה ופרס מונה לשר החוץ. בכהונתו זו היה פרס ממובילי תהליך אוסלו, ועל כך זכה בפרס נובל לשלום לשנת 1994. ב-4 בנובמבר 1995 נרצח יצחק רבין, ופרס מונה לראש הממשלה בפועל. פרס הקים ממשלה והחליט על הליכה לבחירות. בבחירות לכנסת הארבע עשרה נבחר ראש הממשלה בבחירות ישירות, ובהן ניצח בנימין נתניהו את פרס.\nב-1999 ניצח אהוד ברק את נתניהו בבחירות, והקים ממשלה. פרס היה לשר לשיתוף פעולה אזורי, והתמודד בשנת 2000 בבחירות לנשיאות המדינה, אך הפסיד בהן למשה קצב. פרס נבחר בשלישית לראשות מפלגת העבודה ב-2003, ובשנת 2005 הצטרף למפלגת קדימה. בשנת 2007 התמודד שוב בבחירות לנשיאות המדינה, והפעם ניצח. הוא כיהן כנשיא מדינת ישראל עד שנת 2014. נפטר בשנת 2016 ונקבר בחלקת גדולי האומה.",
    "pageid": 519
  },
  {
    "title": "שעון בן 12 שעות",
    "extract": "שעון בן 12 שעות הוא מוסכמת זמן שבה 24 שעות היממה נחלקות לשתי יחידות זמן:\n\nAM (קיצור של הביטוי הלטיני Ante meridiem – \"לפני חצות היום\"), במילים אחרות, לפני 12 בצהריים (התחלת יחידת זמן זו היא בחצות הלילה).\nPM (‏Post meridiem – לאחר חצות היום), במילים אחרות, אחרי 12 בצהריים.\nכל יחידה מורכבת מ־12 שעות שמספרם הוא 12 (המשמש גם כ־0), 1, 2, 3, 4, 5, 6 ,7 ,8, 9, 10, ו־11. מחזור השעון בן 24 השעות, מתחיל ב־12 בלילה (לפעמים נכתב כ־12 a.m), ממשיך ל־12 בצהרים (לפעמים נכתב כ־12 p.m), ומסתיים עד 12 בלילה בסוף היום.\nשעון 12 השעות פותח מאמצע האלף השני לפנה\"ס, עד המאה ה־16 לספירה.",
    "pageid": 1345593
  },
  {
    "title": "תאילנד",
    "extract": "ממלכת תאילנד (בתאית: ประเทศไทย, תעתיק: פּרַאתֶט תַאִי, תרגום: מדינת החופשיים; ‏‏Ⓘ‏) היא מדינה בדרום-מזרח אסיה. ידועה גם בשמה הקודם, סיאם (สยาม – היה זה שמה הרשמי עד 23 ביוני 1939 וגם מ-1945 עד 11 במאי 1949). תושבי תאילנד נקראים \"תאים\" (בשפה יום-יומית מקובל גם \"תאילנדים\"). תאילנד גובלת בלאוס מצפון-מזרח, בקמבודיה מדרום-מזרח, במלזיה מדרום, ובמיאנמר (בורמה) מצפון-מערב.",
    "pageid": 3203
  },
  {
    "title": "תנוחות מין",
    "extract": "תנוחות מין הן תנוחות המשמשות בעת קיום יחסי מין. קיים מגוון גדול של תנוחות מין, אותן ניתן לחלק לשלוש קטגוריות עיקריות: תנוחות הכרוכות בחדירה (משגל נרתיקי או יחסי מין אנאליים), תנוחות שאינן כרוכות בחדירה (חיכוך של איברי המין) ותנוחות הכרוכות ביחסי מין אוראליים.\n\n",
    "pageid": 956352
  },
  {
    "title": "אגף המודיעין",
    "extract": "אגף המודיעין (בראשי תיבות: אמ\"ן) של צה\"ל הוא חלק מקהילת המודיעין הישראלית, האחראי על איסוף וניתוח מודיעין צבאי. אגף המודיעין פועל בתיאום ובמשולב עם שירותי המודיעין האחרים על פי הגדרת ייעודם.\nאגף המודיעין נושא באחריות למתן התרעה מפני מלחמה ומפני פעולות איבה וטרור, להערכת המודיעין הלאומית במישור הצבאי והמדיני, למתן מודיעין צבאי שוטף ולהפצתו, לביטחון המידע, ולמודיעין המסכל בצה\"ל.\nאגף המודיעין מנחה מקצועית את כל גופי המודיעין בצה\"ל:\n\nגופי המודיעין בזרועות צה\"ל: להק המודיעין (למד\"ן) בחיל האוויר ומספן המודיעין (מד\"ן) בחיל הים.\nיחידות המודיעין בפיקודים המרחביים: פיקוד הצפון, פיקוד המרכז, פיקוד הדרום ופיקוד העורף; ובאוגדות והחטיבות שתחתיהם.\nאגף המודיעין פועל בתיאום עם המוסד למודיעין ולתפקידים מיוחדים (\"המוסד\"), שירות הביטחון הכללי (שב\"כ), ואגף המודיעין במשטרת ישראל.\nבראש אגף המודיעין עומד קצין בדרגת אלוף. ראש אגף המודיעין הנוכחי הוא האלוף שלומי בינדר.\nלאחר מלחמת יום הכיפורים הוחלט על הפרדה בין אגף המודיעין לחיל המודיעין, אשר בראשו יעמוד קצין מודיעין ראשי, שיהיה כפוף לראש אמ\"ן ויבוא במקום תפקיד \"עוזר ראש אמ\"ן לחמ\"ן\". המטרה הייתה לאפשר לראש אמ\"ן להתמסר לנושאי המחקר, הערכת המודיעין וההתרעה, ולהסיר ממנו את הצורך לדאוג לטיפול היום-יומי בענייני הלוגיסטיקה והארגון הקשורים לניהול זרוע המודיעין בצבא.",
    "pageid": 29206
  },
  {
    "title": "אוסטרליה",
    "extract": "אוסטרליה (באנגלית: Australia), או הקהילייה של אוסטרליה (באנגלית: Commonwealth of Australia) היא פדרציה שמונה שש מדינות ועוד עשר טריטוריות, כששלוש מהן הן חלק מהיבשת עצמה. המדינות: ניו סאות' ויילס, ויקטוריה, קווינסלנד, אוסטרליה הדרומית, אוסטרליה המערבית וטסמניה. הטריטוריות: \"הטריטוריה הצפונית\", \"טריטוריית מפרץ ג'רוויס\" ו\"טריטוריית הבירה האוסטרלית\". אוסטרליה היא מונרכיה חוקתית, המשתייכת לממלכות חבר העמים הבריטי כשהמלך צ'ארלס השלישי הוא ראש המדינה.\nהאוכלוסייה באוסטרליה כיום כוללת ברובה אנשים ממוצא אירופאי, בפרט מהאיים הבריטיים. תושביה המקוריים של אוסטרליה וילידי המקום מכונים אבוריג'ינים, ומהווים כיום מעט יותר משני אחוזים מאוכלוסיית היבשת.",
    "pageid": 2699
  },
  {
    "title": "אורי עופר",
    "extract": "אורי עופר (14 ביוני 1937 – 21 בפברואר 2025) היה יועץ תיאטרון ומפיק מופעי תרבות, המנהל הכללי של התיאטרון הקאמרי, ומיוזמי ומייסדי האופרה הישראלית החדשה והמשכן לאמנויות הבמה בתל אביב ומנהלם הראשון.",
    "pageid": 950676
  },
  {
    "title": "אילת",
    "extract": "אֵילַת היא העיר הדרומית ביותר במדינת ישראל. משמשת כעיר נמל ותיירות מרכזית. שוכנת בדרום הערבה, שייכת למחוז הדרום, ומתגוררים בה כ-57,800 תושבים. היא העיר היחידה בישראל השוכנת לחופי ים סוף.\nהעיר נקראת על שם העיר המקראית אֵילַת (גם: אֵילוֹת), הנזכרת מספר פעמים בתנ\"ך, לצד העיר עציון גבר, בתקופות ממלכת ישראל המאוחדת וממלכת יהודה כעיר נמל יהודית על שפת ים סוף – \"תחנת הצי המסחרי של העם העברי\". בדיון בוועדה הגאוגרפית (שקדמה לוועדת השמות הממשלתית) על שמה של העיר, הייתה התלבטות אם לקרוא לעיר \"אילת החדשה\" או \"עציון גבר\", ומכיוון שהשם נטמע בציבור, הוחלט לקרוא למקום אילת אף שהעדויות הארכאולוגיות אז לא הוכיחו שהזיהוי מדויק.\nבתקופת המנדט הבריטי שכנו במקום כפר בדואי בשם אום א-רשראש (בערבית: أم الرشراش) ותחנת משטרת המנדט. מדרומה שוכנת העיירה טאבה בסיני שבשליטת מצרים, וממזרחה לה נמצאת העיר עקבה שבשליטת ירדן. ב־1949 נכבש המקום מצבא עבר הירדן, במהלך מלחמת העצמאות של מדינת ישראל, ושימש בעיקר כמחנה צבאי. בשנת 1950 הוקם במקום יישוב קטן ושדה תעופה. אילת הוכרזה כעיר בשנת 1959.\nשטח השיפוט של אילת הוא 98,760 דונם, מה שממקם אותה כעיר החמישית בגודלה בישראל. משנת 1985 מוגדר אזור אילת כ\"אזור סחר חופשי\", הפטור ממע\"מ (פרט למוצרים בודדים), וממסים נוספים.\nהחיבור בין העיר אילת לשאר חלקי ישראל מתקיים באמצעות כביש 90, לאורך הערבה, וכן באמצעות כביש 40, העובר באזורי המישור, מכתש רמון והר הנגב. ניתן להגיע לעיר אילת בטיסה לנמל התעופה רמון. ממרכז הארץ, מנמל התעופה בן-גוריון, בטיסה הנמשכת 35 דקות, או מצפון הארץ, מנמל התעופה חיפה, בטיסה הנמשכת פחות משעה.",
    "pageid": 6146
  },
  {
    "title": "אל על",
    "extract": "אל על נתיבי אוויר לישראל בע\"מ, המוכרת בשם המקוצר אל על, היא חברת התעופה הגדולה בישראל וחברת הדגל שלה. אל על היא חברה ציבורית ונסחרת בבורסה לניירות ערך בתל אביב. נמצאת בשליטת חברת כנפי נשרים תעופה בע\"מ בבעלותו של אלי רוזנברג. מרכז פעילותה והנהלתה של החברה בנמל התעופה הבין-לאומי בן-גוריון.\nאל על מתמקדת בשוק הבין-לאומי ומפעילה טיסות לאירופה, אסיה, אפריקה וצפון אמריקה. בין השנים 2010–2014 הפעילה החברה קו טיסות סדיר לנמל התעופה אילת, אך טיסות אלו הופסקו.\nבמשך שנים שימשה אל על כחברת התעופה הלאומית של ישראל והייתה בבעלות ממשלת ישראל, אך צעדים להפרטתה החלו ב-12 ביוני 2003, כשמניות החברה הוצעו למכירה לציבור, וב-1 בינואר 2005 הפכה חברת כנפיים אחזקות בע\"מ לבעלת השליטה באל על. תולדותיה של חברת אל על קשורות באופן מובהק בדברי ימיה של מדינת ישראל – היא נטלה חלק במבצעי העלייה הגדולים מארצות ערב, מאתיופיה ומחבר המדינות, ורשת יעדיה שיקפה לאורך השנים את יחסיה הבין-לאומיים של ישראל עם מדינות העולם, ובמיוחד עם שכנותיה. במהלך שנת 2020 בצל משבר הקורונה, השתנתה השליטה בחברה וכיום החברה נמצאת בשליטת חברת כנפי נשרים תעופה בע\"מ, חברה בבעלות אלי רוזנברג.\nלאל על מספר מאפיינים ייחודיים לה, ובהם הקפדה על הסדרי ביטחון ואבטחה, הימנעות מטיסה בשבתות ובמועדי ישראל והקפדה על כללי הכשרות, הן במטוסיה והן במתקניה הקרקעיים. עם זאת, חלק ממטוסי אל על וצוותי האוויר הוחכרו בשבתות ובמועדי ישראל לחברות ישראליות אחרות.\nאל-על נחשבת לחברה עם נפח תנועת הנוסעים הגדולה בישראל. בשנת 2024 הטיסה החברה כולל חברת השכר של סאן דור כ-6.6 מיליון נוסעים.",
    "pageid": 32170
  },
  {
    "title": "אלי כהן (מרגל)",
    "extract": "אליהו (אלי) כהן (6 בדצמבר 1924, ט' בכסלו ה'תרפ\"ה – 18 במאי 1965, ט\"ז באייר ה'תשכ\"ה) היה מרגל ישראלי שפעל בסוריה ולימים כונה \"האיש שלנו בדמשק\". נודע כאחד מגדולי המרגלים של ישראל. המידע שמסר, לאחר שהתיידד עם הצמרת הפוליטית והצבאית של סוריה, סייע רבות לצה\"ל להתמודד עם ההתקפות הסוריות בין השנים 1962–1964 ולחשוף תוכניות סוריות כגון הטיית מי הירדן וחבלה במוביל הארצי. בינואר 1965 נחשף ונתפס, וב-18 במאי 1965 הוצא להורג בתלייה בדמשק.",
    "pageid": 14152
  },
  {
    "title": "אסלאם",
    "extract": "אִסְלַאם (בערבית: ‏‏Ⓘ‏, בעברית: השלמה) היא דת מונותאיסטית אברהמית שמהותה השלמה מלאה עם סונת מוחמד, כלומר, השלמה מלאה עם משנתו של מוחמד בן עבדאללה, הנחשב בקרב כלל המוסלמים כנביא החשוב והאחרון אי פעם וגם השלמה מלאה עם מה שמוסלמים מבינים כרצון האל אללה, דרך מילוי מצוות ספר הקוראן, אשר נחשב בקרב כלל המוסלמים לדברו הישיר של אללה.\nלאחר מות מוחמד החלו המוסלמים מסעות כיבוש ואיסלום, שבהם כבשו ואיסלמו שטחים ואוכלוסיות נרחבים. הם הפילו את שתי האימפריות החזקות ששלטו על העולם באותה עת, האימפריה הרומית והאימפריה הפרסית, ובתוך 80 שנה השתלטו על כמחצית שטח כדור הארץ, מחצי האי ערב ועד מערב אפריקה, הודו, ספרד, צרפת וממלכת הכוזרים.\n\nדת האסלאם מבוססת על סונת מוחמד, כפי שהיא מתועדת בספרות הסירה (سيرة), ובספרות החדית' (حديث) וכן על ספר הקוראן (القـُرْآن), אשר לפי המוסלמים, ניתן למוחמד מאללה, באמצעות המלאך ג'יבריל (בעברית: גבריאל) במשך כ־23 שנים, פסוק אחר פסוק, אותם הכתיב מוחמד למאמיניו.\nמנהיג קהילה דתית באסלאם נקרא באופן כללי אימאם; תואר המקביל לרב ביהדות ולכומר בנצרות אך ישנם תארים נוספים למנהיג דתי באסלאם; כך למשל מופתי פוסק פסקי הלכה וקאדי פוסק פסקי דין. מופתים וקאדים מכונים עולמא (علماء, \"חכמים\") ופסקי הלכה ופסקי דין שהם פוסקים מכונים שריעה (شريعة, \"הוראה\"). המופתים והקאדים פוסקים שריעה לפי ספרות הסונה, ספר הקוראן ולפעמים גם לפי ספרות התפסיר וספרים אחרים. לכל זרם באסלאם שריעה משל עצמו.\nלפי רוב ההיסטוריונים, דת האסלאם החלה להתפתח במאה השביעית בחצי האי ערב תחת הנהגתו של מוחמד כדת סינקרטיסטית המשלבת אמונות שונות מן היהדות, נצרות אזוטרית, מסורות ערביות קדם־אסלאמיות ועוד.\nכיום, בדת האסלאם שלוש חטיבות זרמים עיקריות: הסונים (הנחשבים לאורתודוקסיה של האסלאם), השיעים, והאיבאדים. רוב המוסלמים הם סונים, ומיעוטם שיעים, איבאדים ואחרים. לאורך ההיסטוריה, הסונים והשיעים התפצלו כל אחד למספר זרמים (לפי רוב החוקרים, מקור האיבאדים בשיעים).\nנכון לשנת 2022, מספרם הכולל של המוסלמים הוא כ־1.9 מיליארד, כרבע מאוכלוסיית העולם. בכך הם מהווים את הקהילה הדתית השנייה בגודלה בעולם. לשם השוואה, בתחילת המאה ה־20 המוסלמים היו כשמינית מאוכלוסיית העולם והיו הדת הרביעית בגודלה בעולם (הדת הסינית העממית וההינדואיזם היו גדולות ממנה). הגידול במספרם היחסי של המוסלמים הוא תוצאה של ריבוי טבעי גבוה מצד אחד, ומיעוט תהליכי חילון בקרב חברות מוסלמיות מצד שני. בהנחה שהמגמות הללו יימשכו, מעריכים כי בשנת 2050 שיעור המוסלמים בעולם יהיה כ־30% בדומה לזה של הנוצרים, וב־2070 האסלאם יהפוך לדת הגדולה בעולם. מרבית המוסלמים חיים במזרח התיכון, בצפון אפריקה, דרום אסיה ודרום־מזרח אסיה. רק כ־20 אחוזים מהם חיים בארצות ערב.\nהמדינות המוסלמיות משתרעות על פני שטח גדול, רציף כמעט בשטחו החל ממדינות הגובלות בסין במזרח ועד חופי אפריקה הגובלים באוקיינוס האטלנטי, ומגבולות רוסיה בצפון ועד מרכז אפריקה בדרום, בנוסף לגוש נוסף של מוסלמים שחיים באזור אינדונזיה. בחלקים נרחבים של השטח הזה כמעט כל האוכלוסייה כיום – בין 90 ל־100 אחוזים הם מוסלמים. זאת בעקבות מאות שנים של מלחמות דת, כיבוש, המרת דת, רדיפות, רציחות־עם (כמו רצח העם הארמני), חוקים איסלם הנוגעים לעבדות, והגירה החוצה (לדוגמה הגירה של נוצרים מהמזרח התיכון), כאשר רוב הדתות האחרות שהתפתחו באזור ושגשו בו במשך אלפי שנים – ביניהם זורואסטריות, יהדות, נצרות עתיקה (לדוגמה במצרים, בארץ ישראל, אזור לבנון, טורקיה, ארמניה), ותרבויות כמו אשורים ועוד כמעט ואינם קיימים או מהווים \"איים\" קטנים בתוך מרחב זה. מוסלמים מהווים, נכון לשנת 2020, 18.0% מן האוכלוסייה בישראל.",
    "pageid": 409
  },
  {
    "title": "בובספוג מכנסמרובע",
    "extract": "בּוֹבְּסְפוֹג מִכְנָסְמְרֻבָּע (באנגלית: SpongeBob SquarePants) היא סדרת אנימציה אמריקאית הומוריסטית שנוצרה על ידי הביולוג הימי והאנימטור סטיבן הילנבורג עבור רשת ניקלודיאון האמריקאית. הסדרה שודרה לראשונה בערוץ ניקלודיאון של ארצות הברית ב־1 במאי 1999. העלילה מתרחשת בעיר במעמקי הים, ומתמקדת בהרפתקאותיהם של ספוג ים בשם בובספוג מכנסמרובע ושל קרוביו.\nבישראל, הסדרה החלה את שידוריה ב-1 ביולי 2003 עם פתיחת ערוץ ניקלודיאון הישראלי, ומאז משודרת בדיבוב לעברית; בעבר, הסדרה שודרה במקביל בערוץ עשר. החל מאוגוסט 2017 משודרת הסדרה בדיבוב לערבית בערוץ מכאן 33. ב-29 בספטמבר 2023 הודיעה ניקלודיאון כי הסדרה תחודש לעונה 15.",
    "pageid": 41029
  },
  {
    "title": "בית ג'ן",
    "extract": "בֵּית גַ'ן (בערבית: بيت جن) היא מועצה מקומית בהרי הגליל העליון, אשר כלל תושביה הם דרוזים. ממוקמת כ-5 קילומטרים דרומית מערבית להר מירון, בלב שמורת הרי מירון. גובהו הממוצע 898 מטר ובשכונות הגבוהות והמיושבות הגובה מגיע עד 1,040 מטר מעל פני הים. בשנת 1964 הוכרז היישוב כמועצה מקומית במחוז הצפון בישראל. שטח השיפוט שלה הוא 5,079 דונם.",
    "pageid": 7911
  },
  {
    "title": "גאורגיה",
    "extract": "גֵּאוֹרְגִיָה (בגאורגית: ‏‏Ⓘ‏, תעתיק עברי: סַכָּרְתְבֵלוֹ, כתיב מלא: גאורגייה; מוכרת גם בשם הרוסי גְּרוּזְיָה), היא מדינה במזרח אירופה, לחופו המזרחי של הים השחור בדרום הקווקז. למדינה גבולות עם רוסיה מצפון, עם אזרבייג'ן במזרח, עם ארמניה וטורקיה בדרום, ובמערבה הים השחור. גאורגיה היא חלק ממדינות הקווקז, והעם הגאורגי הוא קבוצה אתנית קווקזית.\nגאורגיה היא מדינת לאום ליברל-דמוקרטית, בעלת מסורת ותרבות עתיקות הקשורות באופן הדוק למדינות הקווקז עליהן היא נמנית. ההיסטוריה הגאורגית משתרעת על פני כ-3,000 שנים, ועל פי האמונה היא הייתה יעדו של יאסון במסעו להשבת גיזת הזהב. גאורגיה נחשבת כמדינה המשתרעת ביבשת אירואסיה, אולם במקורות שונים שיוך המדינה לעיתים הוא ליבשת אסיה בלבד או אירופה בלבד. גאורגיה, או בשמה ברוסית \"גרוזיה\", הייתה חלק מברית המועצות וב-9 באפריל 1991, מועד ההכרזה הרשמי על פירוק הברית, היא זכתה בעצמאות מלאה.\nבשנת 327 הוכרזה הנצרות כדת הרשמית של המדינה בממלכה הגאורגית העתיקה של ממלכת איבריה, וכך הפכה גאורגיה לממלכה השלישית שקיבלה את הנצרות כדת מדינה (אחרי ארמניה הארתשסית וקיסרות אקסום האתיופית). הממלכה הגאורגית הייתה ממלכה כלל-קווקזית שהשתרעה בשיאה מצפון הקווקז ועד לחלקים הצפוניים של איראן ואסיה הקטנה, הייתה ממלכה בולטת בנצרות המזרחית והמבשר ההיסטורי העיקרי של גאורגיה של ימינו.\nגאורגיה השתמשה באלפבית היווני ובאלפבית הארמי לפני שאימצה את האלפבית הגאורגי, שאינו משויך ישירות לשום אלפבית אחר בעולם. ספרות גאורגית כתובה מתועדת מהמאה החמישית. תרגומי הביבליה הנוצרית הראשונים הופיעו בגאורגיה, ככל הנראה לאחר הפצת הנצרות – במאה החמישית.\nגאורגיה, ששטחה הררי ברובו, משופעת במשאבים טבעיים. תערובת של אזור אלפיני בהרי הקווקז, וחוף ים בעל אקלים סובטרופי של הים השחור, המושך אליו תיירים רבים, כך שבגאורגיה יש גם אתרי ספורט חורף וגם אתרי נופש ימי.",
    "pageid": 35608
  },
  {
    "title": "גברי בנאי",
    "extract": "גבריאל (גברי) בנאי (נולד ב-9 ביולי 1939) הוא שחקן, זמר וקומיקאי ישראלי. ידוע במיוחד בהיותו חלק משלישיית \"הגשש החיוור\". חתן פרס ישראל לשנת ה'תש\"ס (2000) ופרס מפעל חיים של אמ\"י לשנת ה'תשפ\"ב (2021).",
    "pageid": 44001
  },
  {
    "title": "גיא חבר",
    "extract": "גיא חבר (נולד ב-30 במאי 1977, נעדר מ-17 באוגוסט 1997) הוא חייל צה\"ל מחיל התותחנים הנעדר מאז 17 באוגוסט 1997.",
    "pageid": 37005
  },
  {
    "title": "דור מיכה",
    "extract": "דָּוִד דור מיכה (נולד ב-2 במרץ 1992) הוא כדורגלן ישראלי המשחק בעמדת הקשר ההתקפי בבית\"ר ירושלים מליגת העל ובנבחרת ישראל.",
    "pageid": 1004534
  },
  {
    "title": "דני קושמרו",
    "extract": "דני קושמרו (נולד ב-10 במאי 1968) הוא עיתונאי, עורך ושדרן טלוויזיה ורדיו ישראלי. מגיש את \"אולפן שישי\" וכן את \"מהדורת החדשות המרכזית\" של חברת החדשות שבערוץ 12.",
    "pageid": 187121
  },
  {
    "title": "הכרזת העצמאות",
    "extract": "הכרזת העצמאות של מדינת ישראל התקיימה ביום שישי, ה' באייר ה'תש\"ח, 14 במאי 1948 בעיר תל אביב, בבית דיזנגוף שבשדרות רוטשילד 16. בטקס, שהתקיים בהתאם להחלטת מנהלת העם כשמונה שעות לפני סיום המנדט הבריטי בהתאם להחלטת החלוקה של עצרת האו\"ם מכ\"ט בנובמבר 1947, הכריז יושב ראש מנהלת העם דוד בן-גוריון על הקמת מדינת ישראל ונחתמה מגילת העצמאות. מאז חוגגת מדינת ישראל מדי שנה בתאריך עברי זה (או בסמוך לו, על מנת למנוע חילול שבת) את יום העצמאות.\n\n",
    "pageid": 1355
  },
  {
    "title": "המפלגה הדמוקרטית החופשית",
    "extract": "המפלגה הדמוקרטית החופשית (בגרמנית: Freie Demokratische Partei, בקיצור FDP, מכונה גם \"Die Liberalen\", \"הליברלים\") היא מפלגת מרכז-ימין ליברלית בגרמניה. המפלגה הייתה השלישית או הרביעית בגודלה מאז כוננה מחדש הדמוקרטיה במערב גרמניה לאחר מלחמת העולם השנייה ועד בחירות 2013, שבהן לא הצליחה לעבור את אחוז החסימה. בבחירות 2017 שבה המפלגה לבונדסטאג והפכה לסיעה הרביעית בגודלה. בבחירות 2021 הגדילה את כוחה ב-11 מושבים, אך בבחירות 2025 לא עברה את אחוז החסימה.",
    "pageid": 994326
  },
  {
    "title": "הפיגוע בקפה הלל",
    "extract": "הפיגוע בקפה הלל הוא פיגוע התאבדות שאירע ב-9 בספטמבר 2003, בשעה 23:15, ב\"קפה הלל\" ברחוב עמק רפאים שבמושבה הגרמנית בירושלים, שבו רצח טרוריסט פלסטיני איש החמאס שבעה ישראלים ופצע 57.\nהפיגוע בוצע על ידי ראמז אבו סלים מהכפר רנתיס אשר שוחרר ממעצר מנהלי 7 חודשים קודם לכן. הטרוריסט ניסה תחילה להיכנס לסניף \"פיצה מטר\", אך נבלם, נמלט, ונכנס לבית הקפה. הוא פוצץ מטען נפץ במשקל 3–4 ק\"ג שנשא על גופו. בין הנרצחים בפיגוע היו ד\"ר דוד אפלבום, מנהל חדר המיון במרכז הרפואי שערי צדק בירושלים, ובתו נאוה אפלבום , שעמדה להתחתן למחרת.\nשעות אחדות קודם לכן בוצע פיגוע התאבדות בסמוך למחנה צריפין.\nביולי 2004 נעצרה חוליית טרור מהעיירה בית ליקיא שהייתה מעורבת בהוצאה ובתכנון של פיגועים רבים ובהם הפיגוע בקפה הלל. חקירת חברי החוליה הביאה ללכידת התארגנות נוספת של תושבי מזרח ירושלים שסייעה למחבל המתאבד, בהם: אחמוד מחמד עלי עביד, נאאל סלאמה מחמוד עביד, עבד עזיז מחמד מוסא עמרו, צלאח צובחי דאוד מוסא ופאיז מצטפא עודה מחו. עבד עמרו נדון למאסר עולם, אך שוחרר ב-18 באוקטובר 2011, במסגרת עסקת שליט. ב-15 בפברואר 2025 שוחררו אחמד עוביד ונאאל עביד במסגרת עסקת שחרור החטופים השנייה במלחמת חרבות ברזל. ב-22 בפברואר, נאאל עביד נהרג לאחר שנפל מגובה רב ליד ביתו בעיסאוויה.\nהשיר \"מה תבקשי\" של הזמר הראל מויאל נכתב לזכרה של נאוה ודוד אפלבאום שנהרגו בפיגוע. ארוסה של נאוה שם את הטבעת בקבר במקום לענוד אותה על ידה.\nב-14 במרץ 2010 לכדה ישראל את מאהר עודה, שעמד בראש מפקדת חמאס ברמאללה, והוציא לפועל את שני הפיגועים הללו ופיגועים נוספים.\nב-2018 יצרה סיון קידרון סרט \"חסד\" לזכרם של דוד אפלבום ובתו נאוה כחלק ממיזם \"פנים. יום. הזיכרון\".",
    "pageid": 944194
  },
  {
    "title": "הרש גולדברג-פולין",
    "extract": "הירש גולדברג-פולין (3 באוקטובר 2000 – 29 או 30 באוגוסט 2024) היה אזרח ישראלי (שעלה בילדותו מארצות הברית), כשבהיותו בן 23 נפצע ונחטף על ידי מחבלי ארגון הטרור חמאס מהטבח בפסטיבל נובה, כחלק ממתקפת הטרור של חמאס על ישראל ב-7 באוקטובר 2023. באוגוסט 2024 נרצח בשבי חמאס.",
    "pageid": 2335239
  },
  {
    "title": "הרשות הפלסטינית",
    "extract": "הרשות הפלסטינית (בערבית: السلطة الوطنية الفلسطينية – תעתיק: א-סֻּלטה אל-וַטניּה אל-פלסטיניּה, הרשות הלאומית הפלסטינית; בראשי תיבות: הרש\"פ) היא ישות אוטונומית למחצה, השולטת על 90% מהאוכלוסייה הפלסטינית בשטחי יהודה ושומרון מאז 1996[דרוש מקור]. מאז הקמת הרשות הפלסטינית ב-1994, הפכה תנועת הפת\"ח למפלגת השלטון העיקרית באזור זה- כאשר רבים מאנשיו מצאו עבודה במנגנוני הרשות (הביטחוניים והאזרחיים).\nבאופן פורמלי שולטת הרשות גם ברצועת עזה, אולם בפועל היא איבדה שליטה זו בעקבות הפיכת חמאס ברצועת עזה שקרתה במהלך יוני 2007.\nהחלוקה המנהלית שנקבעה לאחר הסכמי אוסלו מחלקת את הרשות הפלסטינית ל-16 נפות, מהן 11 ביהודה ושומרון ו-5 ברצועת עזה. במסגרת הסכמי אוסלו חולקו שטחי יהודה ושומרון ורצועת עזה לשלוש קטגוריות:\n\nשטח A:‏ 18% מאזור יו\"ש; שטחים בשליטה אזרחית וביטחונית של הרשות הפלסטינית.\nשטח B:‏ 22% מאזור יו\"ש; שטחים בשליטה אזרחית של הרשות הפלסטינית (כולל שיטור) ושליטה ביטחונית של ישראל.\nשטח C:‏ 60% מאזור יו\"ש; שטחים בשליטה אזרחית וביטחונית של ישראל, שטחים אלה כוללים גם את ההתנחלויות. על פי ההסכם היה השטח אמור לעבור לידי הרשות הפלסטינית בתוך חמש שנים, אולם בעקבות עימותים ביטחוניים שבשיאם האינתיפאדה השנייה, הדבר לא מומש.\nבאינתיפאדה השנייה (2000–2005) נפגע קשות מעמדה של הרשות הפלסטינית. ישראל טענה שהרשות לא נלחמה בטרור ואף לקחה חלק פעיל בארגון ומימון פיגועים כלפי ישראלים. ב-2002 כבש צה\"ל במבצע חומת מגן את הערים שבשטח A, פגע בתשתיות הרשות ועצר עשרות מפעיליה שהיו מעורבים בטרור. לאחר סיום האינתיפאדה ישראל שינתה את מדיניותה כלפי הרשות לפי התקדמות התהליך המדיני. הרשות שולטת בשטחי A ביהודה ושומרון וזוכה לשיתוף פעולה חלקי עם ישראל בשטחי B, בעיקר בתחום הביטחוני והמנהלי.\nב-29 בנובמבר 2012 אישרה העצרת הכללית של האומות המאוחדות ברוב גדול את החלטה 67/19 בדבר צירופה של \"מדינת פלסטין\" לארגון כמדינה משקיפה שאינה חברה מלאה.\nמשנת 1969 הרשות הפלסטינית היא חברה בארגון לשיתוף פעולה אסלאמי.",
    "pageid": 646326
  },
  {
    "title": "חבל צוחר",
    "extract": "חבל צוחר (נקרא גם \"גוש יישובי צוחר\") הוא חבל יישובים בנגב הצפוני, שהוקם החל משנות ה-70 של המאה ה-20 כל יישוביו הם חלק מהמועצה האזורית אשכול.\nחלק מיישובי החבל הוקמו כבר מיד לאחר מלחמת סיני, באותה תקופה הוחלט על חיזוק אזור זה בדרום חבל אשכול, וגם הוקמו בו יישובים ליהודים שעלו ארצה או גורשו ממצרים, החבל הוקם כגוש התיישבות רשמי ב-1973 כחלק מכלל יישובי חבל אשכול.\nחלק מהיישובים היו קיימים כבר קודם (מורחב בהמשך הערך) גם לעולים ממדינות אחרות חוץ ממצרים, אך ההחלטה על הוספת ובניית יישובים חדשים התקבלה ב-1973 בהקמת המושב צוחר (כיום יישוב קהילתי) שנחשב ליישוב הגדול והחשוב בחבל היישובים וגם על שמו נקרא החבל.",
    "pageid": 2282248
  },
  {
    "title": "חטיבה 188",
    "extract": "חטיבה 188 (לשעבר חטיבה 18 וחטיבה 45), המכונה גם \"עוצבת ברק\", היא חטיבת שריון סדירה תחת פיקודה של עוצבת געש (אוגדה 36) בפיקוד הצפון של צה\"ל. העוצבה מפעילה טנקי מערכה מדגם מרכבה סימן 4.\nחטיבה 18 - הוקמה כיחידת המרגמות הכבדות 120 מ\"מ, במהלך ההפוגה השנייה במלחמת השחרור. מקים החטיבה ומפקדה היה יהודה פריהר. החטיבה פעלה בנפרד מחיל התותחנים, והשתתפה בין השאר בקרב לטרון ובמבצע חורב. ב-1949, לאחר המלחמה, הוטמעו המרגמות הכבדות בגדודי התותחנים. חטיבה 18 אורגנה מחדש בפיקוד דן לנר, כחטיבת חי\"ר מילואים, שבמקביל לחטיבת כרמלי, התבססה גם היא על מאגר אנשי מילואים במרחב חיפה והמפרץ. גדוד 25 קיבל את מספרו כהמשך למספרי הגדודים (21, 22, 23, 24) של חטיבת כרמלי. כרמלי צמחה מתוך מפקדת ההגנה במרחב חיפה והמפרץ, ובשל כך תג חטיבה 18 סימל את המרחב ואת סמל מפקדת \"ההגנה\" בחיפה. תג זה משמש בחטיבה 188 עד היום.\nחטיבה 45 - לאחר מלחמת סיני אורגנה כחטיבת מילואים ממוכנת 45, \"ברק\". החטיבה כללה את גדוד חרמ\"ש 25, גדוד חרמ\"ש 74, גדוד טנקים שרמן 39 (גדוד מוגבר שכלל 63 טנקים - 35 טנקי M50, ו-28 טנקי M51), גדוד מרגמות כבדות 527, פלוגת סיור ופלוגת הנדסה. בהרכב זה לחמה במלחמת ששת הימים, בקרבות השומרון, כולל קרב עמק דותן וברמת הגולן.\nחטיבה 188 - ב-1969 חטיבה 45 הוסבה לחטיבת טנקי שוט קל סדירה, מספרה שונה ל-188, וקיבלה אחריות על גזרת רמת הגולן, במקום חטיבה 7 שירדה מהרמה בתום השנתיים בהן החזיקה בגזרה. חטיבה 188 כללה כעת את גדוד שוט קל סדיר 53 שהועבר מחטיבה 7, גדוד שוט קל סדיר 74, וגדוד שוט קל מילואים 39.\nבמלחמת יום הכיפורים הייתה החטיבה פרושה ברמת הגולן וב-12 השעות הראשונות של המלחמה, נשאה באמצעות 2 גדודים (74 ו-53) בעיקר עול הבלימה של הכוחות הסוריים ברמת הגולן. גדוד המילואים 39 לחם תחת חטיבה 4, תחתיה נותר בהמשך. בתום המלחמה צורף לחטיבה גדוד טנקים 71, כגדוד סדיר שלישי.\nהחטיבה השתמשה בטנקי שוט קל עד שנת 1992, עת הוחלפו בטנקי מרכבה סימן 3. החטיבה לחמה ופעלה עם טנקי מרכבה סימן 3ד ב\"ז במשך 27 שנים. בסוף שנת 2019 החלה בהצטיידות ובתהליך הסבה למרכבה סימן 4מ 400 המצויד במערכת \"מעיל רוח\" ומענ\"ק משואה 750 וסיימה אותו בשנת 2021.",
    "pageid": 12982
  },
  {
    "title": "חיים נחמן ביאליק",
    "extract": "חיים נַחמן ביאליק (9 בינואר 1873, י' בטבת ה'תרל\"ג – 4 ביולי 1934, כ\"א בתמוז ה'תרצ\"ד) היה משורר לירי, מגדולי משוררי ישראל בעת החדשה, סופר, מסאי, מתרגם, עורך ומו\"ל שהשפיע רבות בשירתו ובפעליו על התרבות העברית החדשה, וזכה לתואר \"המשורר הלאומי\". יצירותיו תורגמו למספר שפות זרות.",
    "pageid": 6256
  },
  {
    "title": "יאיר לפיד",
    "extract": "יאיר לפיד (נולד ב־5 בנובמבר 1963, י\"ח בחשוון ה'תשכ\"ד) הוא פוליטיקאי ישראלי, ראש האופוזיציה, מייסד ויושב ראש מפלגת \"יש עתיד\" וחבר הכנסת מטעמה. כיהן כראש ממשלת ישראל ה־14, וכן כשר החוץ, ראש הממשלה החליפי ושר האוצר.\nלפני כניסתו לפוליטיקה, היה סופר, עיתונאי, עורך, תסריטאי, מחזאי, פזמונאי, שחקן קולנוע ומנחה טלוויזיה. פריצתו לפוליטיקה הישראלית הייתה לקראת הבחירות לכנסת התשע עשרה בשנת 2013, כשהקים את מפלגת \"יש עתיד\" והובילהּ להישג של 19 מנדטים כמפלגה השנייה בגודלה בכנסת. מאז הוא מכהן כחבר הכנסת מטעמה. עם הקמת הממשלה ה־33 בראשות בנימין נתניהו, מונה לפיד לשר האוצר בממשלתו, והיה לנדבך מרכזי בממשלה בטרם פוטר מתפקידו לצד שרת המשפטים ציפי לבני. בכנסת ה־20 פחת כוחה של יש עתיד ל־11 מנדטים, ולפיד היה חבר הכנסת באופוזיציה החבר בוועדת החוץ והביטחון ובוועדת המשנה למודיעין ולשירותים החשאיים.\nבמהלך הבחירות לכנסת העשרים ואחת התאחדה מפלגתו עם \"חוסן לישראל\" בראשות בני גנץ ועם \"תל\"ם\" בראשות משה יעלון, והאיחוד בין שלוש המפלגות יצר את רשימת \"כחול לבן\", שהתפצלה לאחר הבחירות לכנסת העשרים ושלוש. במאי 2020 הפך לפיד לראש האופוזיציה מיד עם השבעת ממשלת ישראל השלושים וחמש. כשנה לאחר מכן הוביל לפיד את הקמת הממשלה ה-36, שבתחילת כהונתה היה לפיד ראש ממשלת ישראל החלופי במקביל להיותו שר החוץ. מ־1 ביולי 2022, לאחר פיזור הכנסת העשרים וארבע, שימש לפיד כראש ממשלת ישראל עד ל-29 בדצמבר 2022, אז הוחלף על ידי בנימין נתניהו.",
    "pageid": 128726
  },
  {
    "title": "יחידת שלדג",
    "extract": "יחידת שלדג (יחידה 5101) היא יחידת העילית של חיל האוויר הישראלי.\nהיחידה כפופה לכנף כוחות אוויר מיוחדים (כנף 7) בחיל האוויר. היחידה הוקמה בהשראת ה-SAS, \"שירות האוויר המיוחד\" של הצבא הבריטי. היא מתמחה בביצוע משימות קומנדו ומודיעין עומק. בסיס הקבע של היחידה הוא בסיס פלמחים. מפקדה הוא קצין בדרגת סגן-אלוף.",
    "pageid": 369026
  },
  {
    "title": "כדור הארץ",
    "extract": "כדור הארץ (או ארץ; מכונה גם \"העולם\") הוא כוכב הלכת השלישי במערכת השמש, החמישי בגודלו במערכת, והגדול מבין ארבעת כוכבי הלכת הארציים. על פי הערכות מדעיות, הוא נוצר לפני כ-4.54 מיליארד שנים\nוכ-20–30 מיליון שנים לאחר מכן רכש את הלוויין הטבעי היחיד סביבו, הירח.\nכמיליארד שנים לאחר היווצרותו הופיעו בו התאים החיים הראשונים. כדור הארץ הוא גרם השמיים היחיד שידוע על קיום חיים בו.\nיום כדור הארץ, המצוין ב-22 באפריל, הוכרז באו\"ם ב-2009, כיום בין-לאומי, המציין מודעות להגנת הסביבה של כדור הארץ.",
    "pageid": 250
  },
  {
    "title": "לאמין ימאל",
    "extract": "לאמין ימאל נסראווי אבאנה (בספרדית: Lamine Yamal Nasraoui Ebana; נולד ב-13 ביולי 2007) הוא כדורגלן ספרדי-קטלוני המשחק בעמדת הקיצוני בברצלונה מלה ליגה, ובנבחרת ספרד בכדורגל.",
    "pageid": 2259731
  },
  {
    "title": "מבצע צוק איתן",
    "extract": "מבצע צוק איתן היה מבצע צבאי רחב-היקף שהוביל צה\"ל ברצועת עזה בין 8 ביולי (י' בתמוז) ל-26 באוגוסט 2014 (ל' באב ה'תשע\"ד), במשך 50 ימי לחימה בין ישראל לבין חמאס וארגוני טרור נוספים.\nהמבצע הוכרז בעקבות ירי רב של ארטילריה רקטית מרצועת עזה לעבר דרום ישראל, שהחל כתגובה ל\"מבצע שובו אחים\" ביהודה ושומרון ומעצרם של כ-400 פעילי טרור, בעיקר מארגון חמאס, לאחר חטיפת שלושת הנערים הישראלים ורציחתם ב-12 ביוני אותה שנה. המבצע החל בשלב של הפצצות כבדות של חיל האוויר הישראלי, חיל השריון וחיל התותחנים על רצועת עזה, כשבמקביל ישראל ספגה ירי רקטי מרצועת עזה והתמודדה עם חדירה של מחבלים חמושים לשטחה שהגיעו מרצועת עזה דרך הים או דרך מנהרות. בשלב השני, שהחל ב-17 ביולי, נכנסו כוחות קרקעיים של צה\"ל לרצועה, תחילה לבית חאנון, במטרה להרוס מנהרות טרור שחדרו לשטח ישראל, וכעבור שלושה ימים החל קרב שג'אעייה. במהלך הלחימה כוחות חיל ההנדסה הקרבית איתרו וניטרלו כ-30 מנהרות טרור שהיוו איום על יישובי עוטף עזה. כוחות הקרקע הישראליים יצאו מהרצועה עד 5 באוגוסט, ובמשך 21 יום נוספים נמשכה הלחימה בתקיפות ארטילריה הדדיות ותקיפות אוויריות ישראליות. במהלך המבצע נעשו 12 ניסיונות תיווך לשם השגת הפסקת אש, כשרובם התקבלו על ידי ישראל ונדחו על ידי חמאס. המבצע הסתיים ב-26 באוגוסט לאחר 50 ימי לחימה, עם קביעת הפסקת האש.\nעם תחילת המבצע נפרסו סוללות כיפת ברזל ברחבי ישראל כדי להגן גם על יישובים במרכז הארץ. במהלך המבצע נורו 4,594 רקטות ארטילריות ופצצות מרגמה מרצועת עזה לעבר ישראל, מתוכן 735 יורטו על ידי כיפת ברזל, 64 מהן נפלו בשטחי מגורים, 3,607 נפלו בשטחים פתוחים בישראל ו-188 נפלו בתוך שטחי הרצועה. ישראל תקפה 6,231 מטרות בשטחי רצועת עזה; 10,590 מבנים נפגעו בתקיפות, 4,024 מבנים נהרסו כליל ו-32 מנהרות הושמדו.\nבצד הישראלי נהרגו 68 חיילים, 5 אזרחים ואזרח זר אחד, ונפצעו 1,433 חיילים ו-837 אזרחים. בצד הפלסטיני נהרגו בין 936 ל-1,408 פעילי טרור, ובין 761 ל-1,473 אזרחים, מעל ל-11,000 פלסטינים נפצעו, ומעל ל-200 פעילי טרור נעצרו בידי ישראל. בנוסף, עשרות פלסטינים ברצועת עזה הוצאו להורג בידי חמאס בטענה ששיתפו פעולה עם ישראל. במהלך הלחימה בין 300 אלף לחצי מיליון מתושבי הרצועה עזבו את בתיהם. ב-2019 אמר בני גנץ, הרמטכ\"ל שפיקד על צה\"ל במהלך צוק איתן, שבמבצע נהרגו 1,364 מחבלים פלסטינים.\nהמבצע נחשב למבצע הצבאי הנרחב ביותר של צה\"ל בעזה עד למלחמת חרבות ברזל מבחינת משך הלחימה, מספר ההרוגים והפצועים בצד הישראלי ובצד הפלסטיני, עלותו הכספית לשני הצדדים הלוחמים ובהיותו המבצע הצבאי הראשון בהיסטוריה של מדינת ישראל שהוענק לאחריו אות מערכה למרות אי-הכרזתו כמלחמה.",
    "pageid": 1201545
  },
  {
    "title": "מחלת דווידסון",
    "extract": "מחלת דווידסון (באנגלית: Microvillus inclusion disease, Davidson's disease) ידועה גם כניוון מיקרווילי מולד. היא הפרעה גנטית וכרונית נדירה של המעי הדק, אשר מונעת את ספיגת החומרים המזינים מהאוכל בזמן העיכול וגורמת לתת-תזונה והתייבשות.",
    "pageid": 1340539
  },
  {
    "title": "מיכאל אלוני",
    "extract": "מיכאל מארק אלוני (נולד ב-31 בינואר 1984) הוא שחקן, מנחה טלוויזיה, במאי וסופר ישראלי.",
    "pageid": 301136
  },
  {
    "title": "מלחמת לבנון השנייה",
    "extract": "מלחמת לבנון השנייה התנהלה בין ישראל לחזבאללה בקיץ 2006 בלבנון ובצפון ישראל. המלחמה נפתחה בשם מבצע שכר הולם עקב חטיפתם של שני חיילי צה\"ל אלדד רגב ואהוד גולדווסר שלאחר מכן שונה לשם מבצע שינוי כיוון, אולם לאחר סיומה נקבע שמה למלחמת לבנון השנייה. בלבנון מכונה המלחמה מלחמת 34 הימים או מלחמת יולי (בערבית: حرب تَمُّوز, תעתיק מדויק: חַרְבּ תמוּז). המלחמה נמשכה 34 ימים, מ־12 ביולי (ט\"ז בתמוז ה'תשס\"ו) עד הפסקת האש ב־14 באוגוסט (כ' באב ה'תשס\"ו), אם כי כוחות צה\"ל המשיכו לפעול בלבנון עד 1 באוקטובר 2006.\nהעילה למלחמה הייתה תקיפה מתוכננת של חזבאללה באזור גבול ישראל–לבנון, בתקרית שבה נחטפו שני חיילי צה\"ל ונהרגו שלושה, במקביל להפגזה ארטילרית כבדה. בעקבות האירוע הגיבה ישראל בתקיפה מסיבית, ראשית מן האוויר, ולאחר מכן גם באמצעות יחידות הקרקע שנלחמו נגד כוחות החזבאללה בדרום לבנון.\nכחלק מתוצאות המלחמה, קיבלה מועצת הביטחון של האומות המאוחדות את החלטה 1701, האוסרת על הכנסת כל נשק לדרום לבנון. עם זאת, חזבאללה התעצם ברקטות ארוכות טווח, באיכויות ובהיקפים גדולים משמעותית ממה שהיו לו טרם המלחמה, אך נשמר שקט יחסי באזור הגבול.\nהמלחמה נתפסה בקרב הציבור הישראלי ככישלון ונמתחה ביקורת קשה על הדרג המדיני ועל הפיקוד הצבאי הבכיר על דרך ניהול המלחמה. הקמת ועדת וינוגרד ומחאה ציבורית גרמה, בין השאר, להתפטרותם של הרמטכ\"ל דני חלוץ ושל אלוף פיקוד הצפון אודי אדם.",
    "pageid": 217369
  },
  {
    "title": "מרוקו",
    "extract": "ממלכת מרוקו (בערבית: المغرب אל־מַעְ'רִבּ, או المملكة المغربية אַל־מַמְלַכַּה אל־מַעְ'רִבִּיַּה, תרגום מילולי: ממלכת המערב או הממלכה המערבית) היא מונרכיה בקצה הצפון-מערבי של יבשת אפריקה. מצפון היא גובלת בים התיכון, בסאוטה ומלייה (ספרד) ובמצר גיברלטר, במערבה באוקיינוס האטלנטי, במזרחה באלג'יריה ובדרומה בסהרה המערבית, אשר נמצאת בשליטת מרוקו מאז שנות ה-70 של המאה ה-20. מרוקו קיבלה את עצמאותה מצרפת בשנת 1956. בירת מרוקו היא העיר רבאט, על אף שהעיר המרכזית והגדולה ביותר בה היא קזבלנקה. הדת הרשמית במרוקו היא אסלאם-סוני והשפות הרשמיות בה הן צרפתית, ערבית וברברית.\nממלכת מרוקו חברה בליגה הערבית ובארגון לשיתוף פעולה אסלאמי.",
    "pageid": 19722
  },
  {
    "title": "מרקו אסנסיו",
    "extract": "מרקו אסנסיו ויימסן (בספרדית: Marco Asensio Willemsen; נולד ב-21 בינואר 1996) הוא כדורגלן ספרדי, המשחק בעמדת הקיצוני באסטון וילה ובנבחרת ספרד.",
    "pageid": 1296405
  },
  {
    "title": "נואל ברקוביץ'",
    "extract": "נוּאל ברקוביץ' (נולדה ב-2 במרץ 1995) היא שחקנית ישראלית.",
    "pageid": 1398681
  },
  {
    "title": "נסרין קדרי",
    "extract": "נסרין קדרי (בערבית: نسرين قادري; נולדה ב-2 בספטמבר 1986) היא זמרת ושחקנית ערבייה-ישראלית שהתגיירה בגיור רפורמי, זוכת העונה השנייה של תוכנית המציאות המוזיקלית \"אייל גולן קורא לך\".",
    "pageid": 1342102
  },
  {
    "title": "נפוליאון בונפרטה",
    "extract": "נפוליאון בונפרטה (בצרפתית: Napoléon Bonaparte, נהגה: בּוֹנָפָּרְט‏; 15 באוגוסט 1769 – 5 במאי 1821; ידוע גם כנפוליאון הראשון) היה שליט צרפת, מייסד הקיסרות הראשונה, ומגדולי המצביאים בהיסטוריה. מחשובי האישים שעיצבו את המאה ה-19. ייסד את קוד נפוליאון – קובץ החוקים של צרפת, שבהשפעתו עוצבו חוקים רבים במערב אירופה ובמרכזה, והשפעתו ניכרת עד היום. הפיץ דרך כיבושיו את רעיונות המהפכה הצרפתית בכל רחבי אירופה, ובמקביל התאמץ לדכא ולהשכיח את השפעתה בצרפת פנימה. חידש והגה רעיונות טקטיים ואסטרטגיים מרחיקי לכת בצבא שמקובלים עד עצם היום הזה.\nכיהן כשליט צרפת במהלך השנים 1799 עד 1814, ובמשך כ-100 ימים בשנת 1815. בשיאו, הוביל את צרפת לכיבוש רוב מערב אירופה ומרכזה.\nנפוליאון, יליד קורסיקה, עלה לשלטון בהפיכת 18 בברימר לאחר קריירה מזהירה כאיש צבא. פעולותיו הראשונות היו ביסוס מערכות השלטון הפנימיות בצרפת והרגעת המדינה לאחר התקופה הסוערת של המהפכה הצרפתית. לאחר מכן יצא למסע כיבושים בכל אירופה וכונן את \"הקיסרות הראשונה\" בראשותו. עלה בידו להביס שוב ושוב בריתות מתחלפות של מעצמות אירופה, שהתאגדו כדי לבלום את השתלטות צרפת על היבשת, אך לאחר מספר מערכות הפסיד לבסוף והוגלה לאי אלבה. הוא הצליח לברוח מהאי, לשלוט שוב בצרפת למשך תקופה קצרה שמכונה \"מאה הימים\" עד שנוצח בקרב ווטרלו ונשלח לגלות באי סנט הלנה, שם מת.\nנפוליאון הוא גם המייסד של שושלת בונפרטה: אֶחיו כיהנו כמלכים בארצות שכבש באירופה, בנו, נפוליאון השני, הוכרז על ידיו כמלך רומא, ואחיינו, הידוע כנפוליאון השלישי, כיהן כשליט צרפת (נשיא ואחר כך קיסר) בין השנים 1848 ל-1870.",
    "pageid": 2932
  },
  {
    "title": "נקודת השוויון",
    "extract": "נקודת שוויון  היא מושג אסטרונומי שמשמעו הזמן בשנה שבו חצי כדור הארץ הדרומי והצפוני מוארים במידה שווה, ולפיכך אורך היום ואורך הלילה שווים. בצהרי היום לאורך קו המשווה בעת נקודת השוויון השמש נמצאת בזניט. גאומטרית, נקודת השוויון היא הזמן היחיד שבו יש זווית ישרה בין ציר הסיבוב של כדור הארץ לבין הקו הדמיוני המחבר את מרכז השמש עם מרכז כדור הארץ. נקודות השוויון מתרחשות בחודש מרץ ובחודש ספטמבר, בכל שנה.\nניתן להתייחס לנקודות השוויון גם כאל נקודות וירטואליות המונחות על מישור המילקה. מזלות האסטרולוגיה למשל, נמדדים בהתאם לנקודות שוויון אלו.\n\n",
    "pageid": 140011
  },
  {
    "title": "סיישל",
    "extract": "הרפובליקה של סיישל (באנגלית: Republic of Seychelles; בקריאולית: Repiblik Sesel; בצרפתית: République des Seychelles) היא מדינת איים באוקיינוס ההודי, 1,600 קילומטר מזרחה מיבשת אפריקה, צפון מזרחית למדגסקר. מדינות איים סמוכות: מאוריציוס, וראוניון (שייך לצרפת) מדרום והאיים המלדיביים מצפון מזרח. סיישל חברה באיחוד האפריקאי.",
    "pageid": 10966
  },
  {
    "title": "עידו אליאלי",
    "extract": "עידו אליאלי (נולד ב-2 באפריל 2002) הוא שחקן ישראלי.",
    "pageid": 2169431
  },
  {
    "title": "עלי ח'אמנאי",
    "extract": "האייתוללה סייד עלי חוסייני ח'אמנאי (נכתב לעיתים בטעות: חמינאי; נולד ב-19 באפריל 1939; בפרסית: آیت‌الله سید علی حسینی خامنه‌ای, ‏‏Ⓘ‏, בתעתיק מדויק: איתאללה סיד עלי חסיני ח'אמנהאי) הוא המנהיג העליון של איראן ומרג'ע תריסרי שיעי ומוביל הקו השמרני בה. לפני כן כיהן כנשיאה השלישי של הרפובליקה האסלאמית.\nח'אמנאי היה ממנהיגי המהפכה האסלאמית וממעצבי המשטר של הרפובליקה האסלאמית. בשנת 1981 נעשה נשיא איראן וכיהן בתקופת מלחמת איראן–עיראק, בעת העימות המדמם בין המשטר למוג'אהדין ח'לק, ובמהלך ההתקוממות בכורדסתאן. ח'אמנאי, מתוקף היותו איש אמונו של רוחאללה ח'ומייני, ירש אותו בתור המנהיג העליון.\nלאורך השנים ביסס ח'אמנאי את סמכותו ומשטרו והפך למנהיג המחנה השמרני. הוא וידא את קיומו של רוב חד-משמעי למחנה השמרני בפרלמנט ובנשיאות מאז תום כהונתו של מוחמד ח'אתמי כנשיא. התנגדותו למחנה הרפורמיסטי הובילה אותו לתמוך ולצדד בנשיאותו של מחמוד אחמדינז'אד, תוך זיוף תוצאות בחירות והחמרת הרודנות וחיזוק מעמדם של משמרות המהפכה.\nבעניין מדיניות החוץ, ח'אמנאי הנחה את ההתפשטות של כוח קודס, את חיזוקן ומימונן של מיליציות ברחבי המזרח התיכון, שיצרו את מה שח'אמנאי מכנה \"ציר ההתנגדות\". תוך כדי כך איראן השיגה דריסת רגל ומידה רבה של שליטה והשפעה במדינות עם אוכלוסיות שיעיות משמעותיות: בעיראק, בתימן, בסוריה ובלבנון. בהשוואה לח'ומייני, הקו שלו נגד מדינת ישראל הוא הרבה יותר תקיף ומתבטא באמירות נגדה, בסיוע נכבד לארגוני טרור הנלחמים בה ולעיתים אף במעורבות שלו בעימותים ישירים עמה. ח'אמנאי הוא האחראי על תוכנית הגרעין האיראנית, שהובילה לסנקציות חריפות ולפגיעה בכלכלת איראן. במהלך העשור השני של המאה ה-21 התערערות הכלכלה והתגברות התסיסה האזרחית פגעו במעמדו של ח'אמנאי מבית, ולקראת סוף העשור שאיפותיה של איראן להפיץ את המהפכה הובילו אותה אל סף מלחמה מול ארצות הברית.\n\n",
    "pageid": 222098
  },
  {
    "title": "פין",
    "extract": "פין הוא איבר המין הזכרי. הפין משמש להטלת שתן ולקיום יחסי מין.\nבעת ההשתנה, השתן עובר משלפוחית השתן דרך השופכה שבמרכז הפין וזורם החוצה.\nלקראת קיום יחסי מין הגופים שבפין מתמלאים בדם והוא מתקשה כאשר מתעורר אצל הגבר גירוי מיני. מצב זה נקרא \"זקפה\". בעת קיום יחסי מין הטרוסקסואליים (עם אישה), הגבר מחדיר את הפין לתוך נרתיק האישה. עם הגעתו לפורקן מיני, נפלטים מהפין תאי זרע לתוך נרתיק האישה, באמצעות נוזל הזרע. הגופים המתמלאים דם בעת זקפה הם שני גופים הנמצאים בחלקו העליון של הפין והסמוכים זה לזה, והחלק הספוגי שבמרכזו, מסביב לשופכה. החלק הספוגי מתרחב לקראת קצה הפין ויוצר את העטרה (בסלנג: \"כיפה\"), המכוסה בעורלה.\nגודל (אורך והיקף) הפין משתנה מגבר לגבר, אבל כל עוד הוא בתחומי הנורמה, אין הגודל משפיע בהכרח על התפקוד המיני. אורך הפין במצב רפוי הוא 9.16 ס\"מ בממוצע, ובעת זקפה 13.12 ס\"מ. היקפו במצב רפוי הוא 9.31 ס\"מ, ובעת זקפה 11.66 ס\"מ. הפין כמעט ולא גדל מהלידה ועד תחילת גיל ההתבגרות (גיל 12 לערך).\nבתרבויות שונות נהוגה מילה, שהיא כריתת העורלה העוטפת את ראש הפין. יש הנוהגים כן כמסורת דתית (כמו יהודים) או מתוך מניע תרבותי או בריאותי-מניעתי (כמו בארצות הברית), ויש העושים זאת מטעמי אסתטיקה והיגיינה.\nהמילים \"פין\" או \"איבר\" משמשות בטקסטים פורמליים כגון ספרי ביולוגיה, אך בלשון הדיבור נפוצות מילות הסלנג \"זַיִן\" או \"בולבול\", ובעבר גם \"זרג\".",
    "pageid": 566638
  },
  {
    "title": "פרשת אורון שאול",
    "extract": "אורון שאול היה חייל צה\"ל שנהרג ב-20 ביולי 2014 בתקרית אש בקרב שג'אעייה במהלך מבצע צוק איתן, והוכר כחלל צה\"ל שמקום קבורתו לא נודע. מותו משך לראשונה תשומת לב בין-לאומית כאשר החמאס הודיע כי נלקח בשבי, ושוב לאחר מכן כשדרש שחרור מחבלים בתמורה להחזרת גופתו. ב-18 בינואר 2025, במהלך מלחמת חרבות ברזל, חולצה גופתו מרצועת עזה בפעילות של צה\"ל ושב\"כ, כעשור לאחר שנהרג.",
    "pageid": 1825888
  },
  {
    "title": "פת\"ח",
    "extract": "תנועת הפַתְ\"ח (בערבית: فتح, היפוך של ראשי התיבות حركة تحرير فلسطين \"חַרַכַּת תַחריר פלסטין\" – התנועה לשחרור פלסטין) היא תנועה ומפלגה לאומית פלסטינית הממלאת תפקיד מרכזי בפוליטיקה הפלסטינית ובסכסוך הישראלי-פלסטיני מאז שנות ה-60 של המאה ה-20. הפת\"ח וארגוני הבת שלו הפעילו טרור נגד ישראל. ב-31 באוגוסט 1986 הכריזה עליו מדינת ישראל כארגון טרור. עם זאת, במהלך הסכמי אוסלו הכירה ישראל בארגון הגג אש\"ף, המורכב בעיקרו מהפת\"ח, כ\"נציגו הלגיטימי של העם הפלסטיני\".\nכיום, תנועת הפת\"ח נחשבת למתונה ביחס לחמאס האסלאמיסטית, והיא תומכת בסוציאל-דמוקרטיה, הפרדת הדת מהמדינה ופתרון שתי המדינות.",
    "pageid": 32613
  },
  {
    "title": "קידומת טלפון בישראל",
    "extract": "קידומת טלפון היא קוד מספרי המוצמד למספר מנוי טלפון על מנת לזהותו או לשייכו לקטגוריית שירות מסוימת או אזור גאוגרפי.",
    "pageid": 967423
  },
  {
    "title": "קנדה",
    "extract": "קנדה (באנגלית ובצרפתית: Canada) היא מדינה בצפון אמריקה והצפונית ביותר בה. היא המדינה השנייה בגודלה בעולם בשטחה (אחרי רוסיה), ואוכלוסייתה מונה כ-40 מיליון תושבים. קנדה היא פדרציה המורכבת מעשר פרובינציות ושלוש טריטוריות, והיא מונרכיה חוקתית ודמוקרטיה פרלמנטרית. לקנדה יש 2 גבולות יבשתיים – עם ארצות הברית, ועם דנמרק באי בודד ובלתי־מיושב, ה\"אי הנס\". גבולה עם ארצות הברית הוא הגבול היבשתי הארוך בעולם. אורכו של גבול קנדה עם ארצות הברית, הוא 8,891 קילומטרים. \nבקנדה לבדה יש יותר אגמים מאשר שאר האגמים על פני כדור הארץ, בפרט אגמים עם מים מתוקים. \nעיר הבירה של קנדה היא אוטווה. בבירה שוכן הפרלמנט והיא מקום מושבה של הממשלה הפדרלית וכן של המושל הכללי, המייצג את מלך אנגליה, צ׳ארלס השלישי. קנדה היא מושבה בריטית לשעבר והיא המדינה הגדולה ביותר בחבר העמים הבריטי.\nכחברת ארגון המדינות המתועשות (G7), קנדה היא מדינה מודרנית ומפותחת טכנולוגית. כלכלתה בנויה על שפע של חומרי גלם טבעיים. למרות זאת, כלכלתה אינה מוגבלת ליצוא חומרי גלם בלבד והיא מייצרת מוצרים רבים.",
    "pageid": 894848
  },
  {
    "title": "קריית הוותיקן",
    "extract": "קריית הוותיקן, או בקיצור הוותיקן (רשמית \"מְדִינַת קִרְיַת הוָתִיקָן\"; באיטלקית: Città del Vaticano; בלטינית: Status Civitatis Vaticanæ), היא המדינה העצמאית הקטנה בעולם מבחינת שטחה – פחות ממחצית קמ\"ר, אשר נמצאת בתוך העיר רומא שבאיטליה. כמו כן, היא הקטנה בעולם גם מבחינת האוכלוסייה – כ-521 נפשות (נכון ל-2023). קריית הוותיקן היא הביטוי הטריטוריאלי לעצמאותו וריבונותו של הכס הקדוש (הממשלה האוניברסלית של הכנסייה הקתולית) והאפיפיור. קריית הוותיקן משמשת כמרכז הנצרות הקתולית בעולם, ובהתאם רוב התושבים הם אנשי דת קתולים אשר עוסקים בוותיקן במקצועות שירותי הדת הקתולית, באתרי הביקור, בארכיון ובמוסדות הכס הקדוש.",
    "pageid": 5479
  },
  {
    "title": "קשת 12",
    "extract": "קשת 12 (נקרא גם ערוץ 12) הוא ערוץ טלוויזיה מסחרי ישראלי של שידורי קשת בע\"מ, קבוצת תקשורת הכוללת גם את הזרוע הבינלאומית קשת אינטרנשיונל ואת הזרוע הדיגיטלית mako. עם עליית ערוץ 2 המסחרי, ב-4 בנובמבר 1993, נמנתה \"קשת\" יחד עם שתי זכייניות נוספות, \"רשת\" ו\"טלעד\". בעקבות פיצול ערוץ 2, ערוץ \"קשת 12\" הושק ב-1 בנובמבר 2017, והחל מינואר 2019 משדר באופן בלעדי את תוכני חברת החדשות של ערוץ 2 לשעבר, הנקראת היום חדשות 12.\nבערוץ משודרות תוכניות טלוויזיה מסוגות שונות, בהן ריאליטי, סאטירה, סדרות דרמה וקומדיה, ותוכניות בידור ומגזין. בין התוכניות המזוהות עם הערוץ: \"עובדה\", \"ארץ נהדרת\", \"נינג'ה ישראל\", \"הכוכב הבא\", \"מאסטר שף\", \"בשבילה גיבורים עפים\", \"צומת מילר\", \"חתונה ממבט ראשון\", \"אופירה וברקוביץ\", \"חדשות הבוקר\", \"ערב טוב עם גיא פינס\", \"אנשים\", \"יצאת צדיק\", \"המתחזים\", \"מועדון לילה\", \"MKR המטבח המנצח\", \"כפולים\" ועוד.\n\n",
    "pageid": 1516403
  },
  {
    "title": "רשימת פלאי תבל",
    "extract": "רשימות פלאי תבל הן רשימות שנערכו לאורך ההיסטוריה האנושית בניסיון לקטלג קבוצות של אתרים מרשימים ביותר או הישגים הנדסיים ייחודיים.\nשבעת פלאי תבל של העולם העתיק היא הרשימה הידועה הראשונה של מבנים יוצאי דופן. הרשימה הייתה מבוססת על כתבים הלניים שונים וכללה שבעה מבנים אשר הוקמו בעת העתיקה ונחשבו להישגים אנושיים יוצאי דופן.\nרשימת שבעת פלאי תבל הולידה מספר רב של גרסאות לאורך כל הדורות.\nבין הגרסאות המוקדמות הידועות היו אלו של המשורר הרומאי מארטיאליס, ושל הבישוף גרגוריוס מטור. עם הזמן, ובהשפעת גורמים כמו פגעי הטבע, השחתה ועליית הנצרות, אתרים רומיים כמו הקולוסיאום החלו להופיע ברשימות. היסטוריונים מודרניים, אשר יצאו מנקודת הנחה שרשימת הפלאים העתיקים הייתה מוגבלת בהיקפה הגאוגרפי, יצרו גרסאות חדשות לרשימה, שכללו אתרים מעבר לעולם ההלניסטי.\nכיום קיימות רשימות רבות שפורסמו על ידי ארגונים וכותבים שונים, בנושאים מגוונים – פלאי הטבע, הישגים הנדסיים, מבנים חשובים בימי הביניים. כמו כן קיימות רשימות שמטרתן, מעבר למניית מקומות מעניינים בסגנון מדריך טיולים, היא להוות אוסף של אתרים הזקוקים לשימור והגנה.",
    "pageid": 927274
  },
  {
    "title": "שווייץ",
    "extract": "שְׁוַיְץ (לרוב נכתב שווייץ או שווייצריה; בגרמנית: Schweiz; בצרפתית: Suisse; באיטלקית: Svizzera; ברומאנש: Svizra; השם הרשמי: בגרמנית: ‏‏Ⓘ‏; בצרפתית: Confédération suisse; באיטלקית: Svizzera Confederazione; ברומאנש: Confederaziun svizra; בלטינית: Confœderatio Helvetica – הקונפדרציה ההלווטית, קונפדרציה הלווטיקה או הקונפדרציה השווייצרית) היא מדינה אלפינית ללא מוצא לים השוכנת במרכז אירופה. שווייץ גובלת בגרמניה בצפון, בצרפת במערב, באיטליה בדרום ובאוסטריה וליכטנשטיין במזרח.\nשווייץ מוכרת בנופיה – בהריה ובאגמיה הרבים. לטופוגרפיה של שווייץ יש תפקיד מרכזי בעיצוב כלכלתה, תרבותה והמסורת המדינית שלה. היותה של שווייץ הררית הקשה על התהוות חקלאות קלאסית של מישורים נרחבים ואילץ את השווייצרים להתמקד בייצור מוצרים מתוחכמים כמו גבינות ויינות, שוקולדים ושעונים. הטופוגרפיה גם הציבה אתגרים לתחבורה האזרחית והממשלתית, והקשתה על התקדמות צבאות אויב. עובדות אלו יצרו בין אזרחי שווייץ מגוון תרבותי ושפתי עשיר, אילצו את השלטון המרכזי לתת לאזרחים מידה רבה של עצמאות מקומית ואפשרו התגוננות נגד אויבים קשים מבחוץ. לכן לשווייץ מסורת ארוכת שנים של משטר דמוקרטי יציב כמו גם מסורת של נייטרליות פוליטית וצבאית כלפי חוץ, ושווייץ משמשת כביתם של ארגונים בינלאומיים רבים ושל בנקים גדולים. היא מאופיינת ברמת חיים גבוהה וכלכלתה יציבה.\nבמשך מרבית שנות קיומה, שווייץ הייתה קונפדרציה של קנטונים (מחוזות אוטונומיים) אשר תושביהם דוברי שפות שונות, ולא הייתה לה שפה רשמית. במהלך המאה ה-19, הקנטונים החליטו על הידוק שיתוף הפעולה, המדינה הוגדרה רשמית כפדרציה ומבחינה מנהלית היא אימצה מאפיינים חלקיים של ארגון פדרלי. כך, למשל, בדומה לפדרציות, אזרח שווייצרי נחשב לאזרח של אחד הקנטונים ולא של שווייץ כולה, אך בניגוד לקונפדרציות, התאזרחות בקנטון אחד דורשת את הסכמתם של הקנטונים האחרים.\nבמהלך המאה העשרים הוכרזו ארבע משפות המדינה כשפותיה הרשמיות. אחת מהן, רומאנש, משמשת שפה רשמית רק בשווייץ, וככל הנראה, רק בשווייץ קיימות קהילות הדוברות אותה. כאשר לא ניתן או לא נוח להשתמש בכל השפות לכתיבת שם המדינה, משמשת השפה הלטינית כברירת מחדל ובה נקראת המדינה: \"הקונפדרציה ההלווטית\" (Confœderatio Helvetica). שם זה וראשי התיבות שלו (CH) משמשים למטרות שונות, כגון סימול שם המדינה וסיומת האינטרנט שלה. בולים ומטבעות של שווייץ נושאים את השם Helvetia.",
    "pageid": 320
  },
  {
    "title": "תנ\"ך",
    "extract": "הַתָּנָ״ךְ (ראשי תיבות של תורה, נביאים וכתובים), או המקרא, הוא קובץ הספרים שהם כתבי הקודש היסודיים של היהדות. הם נכתבו ונערכו לאורך מאות שנים, והמאוחר שבהם נכתב כמאה ושישים שנה לפני תחילת ספירת הנוצרים. גם תהליך הקנוניזציה של ספרי התנ\"ך היה ארוך, ועודנו מושא להשערות החוקרים, כשלפי מרבית ההערכות הושלם בין המאה ה-2 לפנה\"ס למאה השנייה לספירה. הטקסט המוכר של התנ\"ך העברי הוא נוסח המסורה, שהיה מגובש לכל המאוחר במאה העשירית. שפת ספרי התנ\"ך היא עברית, אולם היא מכילה מיעוט של קטעים בשפה הארמית המקראית.\nהתנ\"ך מהווה מוקד מרכזי לתרבות היהודית לדורותיה. הספרים שנכללו בקאנון התנ\"ך העברי הם גם חלק מכתבי הקודש של הנצרות, ויחד עם כמה מן הספרים החיצוניים שלא נשמרו ביהדות, הם מרכיבים את הברית הישנה הנוצרית (ברבים מהזרמים הפרוטסטנטיים, הספרים החיצוניים הוצאו לגמרי במאה ה-19 והברית הישנה זהה לתנ\"ך מבחינת תוכן הספרים). זהו החלק הראשון בביבליה הנוצרית, שהיא סדרת הספרים בעלת התפוצה הגדולה ביותר בתולדות האנושות והספר שתורגם למספר השפות הרב ביותר. עקב זאת, התנ\"ך השפיע בצורה עצומה על התרבות והיצירה האנושית. מספר רב של יצירות אמנות מספרות דרך פיסול ועד ציור ומוזיקה, מהמופתיות בהיסטוריה האנושית נוצרו בהשפעתו והשראתו. בדת האסלאם, התנ\"ך אינו נחשב ספר קדוש, אולם אפשר למצוא השפעות ממנו בקוראן ובמסורת המוסלמית. חלק מסיפורי התנ\"ך מופיעים בקוראן, אם כי בגרסאות שונות.\nקודקס ששון הוא העותק הקדום והשלם ביותר של התנ\"ך העברי.",
    "pageid": 748
  },
  {
    "title": "קטגוריה:יושבי ראש הכנסת",
    "extract": "יושב ראש הכנסת - ראש הרשות המחוקקת בישראל, מנהל את ענייני הכנסת, מייצג אותה כלפי חוץ, שומר על כבודה, על סדר ישיבותיה ועל קיום תקנונה.",
    "pageid": 24252
  },
  {
    "title": "אוטיזם",
    "extract": "אוטיזם, הפרעה על רצף האוטיזם או הספקטרום האוטיסטי (באנגלית: Autism Spectrum Disorder ובקיצור ASD) הוא שונות נוירולוגית והפרעה נוירו-התפתחותית הנגרמת משילוב של גורמים סביבתיים, תורשתיים וגנטיים. התסמונת מתאפיינת בצורת תקשורת שונה שעשויה לגרום לקשיים בקשרים הבין-אישיים בתחום החברתי, השפתי והתקשורתי, בעיקר בקשרים עם נוירוטיפיקלים. מאפיינים נוספים שמופיעים אצל חלק מהאוטיסטים הם התעניינות עמוקה בתחומי עניין ייחודיים, הפרעות בוויסות החושי ובוויסות הרגשי, וחשחוש הכולל גירויים חושיים חזרתיים שנועדו לעזור בהרגעה ובוויסות, למשל נפנופי ידיים או סיבובים במקום. מאפיינים שמופיעים אצל חלק מהאוטיסטים עשויים להקנות להם יכולות שמהוות יתרון ביחס לאלו שאינם אוטיסטים, למשל תשומת לב לפרטים, סבילות למטלות רפטטיביות ומוסר עבודה גבוה.\nלפני 2013 היה נהוג לחלק את הספקטרום האוטיסטי למספר אבחנות נפרדות, שכללו אוטיזם קלאסי, תסמונת אספרגר, וקבוצת תסמונות בשם \"הפרעה התפתחותית נרחבת\" (באנגלית: Pervasive Developmental Disorder ובקיצור PDD). אולם לאחר פרסום DSM-5 ו-ICD-11 בוטלו האבחנות הנפרדות, וכל האבחנות אוחדו לאבחנה יחידה בשם \"Autism Spectrum Disorder\", המוכרת גם בראשי התיבות ASD.\nהספקטרום האוטיסטי מתאפיין בשונות נוירולוגית, כלומר שונות בתהליכי חשיבה, ובשונות תפיסתית שמתבטאת בשונות בתהליכי עיבוד מידע חושי. מחקרים מראים כי לאוטיזם יש קשר גנטי תורשתי – קיים מתאם גבוה בין שכיחות האוטיזם לבין קשר משפחתי.\nמכיוון שאוטיזם הוא ספקטרום, לא כל המאפיינים המזוהים עם אוטיזם מופיעים אצל כל אוטיסט. יתרה מכך, המאפיינים מתבטאים אצל כל אוטיסט בצורה שונה ובעצימות שונה. ישנם אוטיסטים בעלי צורכי תמיכה גבוהים, חלקם אינם מדברים כלל, וכן אוטיסטים אחרים שצריכים מעט מאוד תמיכה מהסביבה. בנוסף, הצורך בתמיכה עשוי אף להשתנות אצל אותו אדם בהתאם לסיטואציה.",
    "pageid": 2199438
  },
  {
    "title": "אליעזר בן-יהודה",
    "extract": "אליעזר בן־יהודה (כ\"א בטבת ה'תרי\"ח, 7 בינואר 1858 – כ\"ו בכסלו ה'תרפ\"ג, 16 בדצמבר 1922) היה מחוללה המרכזי של החייאת הדיבור העברי בארץ ישראל החל מסוף המאה ה־19 ועד תחילת המאה ה־20, והדמות המזוהה ביותר עם תהליך זה. הוא מייסד ועד הלשון העברית (כיום האקדמיה ללשון העברית), מייסדם ועורכם של העיתון \"הצבי\" ושל כתב העת \"השקפה\", ומחבר המילון העברי הראשון.\n\n",
    "pageid": 11348
  },
  {
    "title": "אלכסנדר הגדול",
    "extract": "אלכסנדר השלישי ממוקדון, המוכר יותר כאלכסנדר הגדול (ביוונית: Αλέξανδρος ο Μέγας), והידוע בעברית גם כ\"אלכסנדר מוקדון\" (ביוונית: Αλέξανδρος ο Μακεδών; ככל הנראה 20 או 21 ביולי 356 לפנה\"ס – 10 או 11 ביוני 323 לפנה\"ס) היה מלך מוקדון, ומגדולי המצביאים והמדינאים של העת העתיקה. כיבושיו הנרחבים כללו את ערי המדינה של יוון העתיקה, כל שטחה של האימפריה הפרסית, מספר אזורים במרכז אסיה ואף חלקים מתת-היבשת ההודית (בפקיסטן של היום).\nאלכסנדר תואר כגבר אתלטי, אמיץ ויפה תואר, אולם ככל הנראה שזורים בתיאורים אלו גם דברי חנופה. רבים, במיוחד במצרים, סגדו לו, אם כי רבים מקרב האריסטוקרטיה היוונית-מוקדונית סירבו בתוקף להשתחוות לו. אישיותו והישגיו של אלכסנדר שימשו מופת לאישים מפורסמים רבים לאורך ההיסטוריה, שאחד מהבולטים בהם הוא יוליוס קיסר.\nעל אף שמת בגיל צעיר (33), הותיר אלכסנדר הגדול חותם משמעותי על ההיסטוריה. כיבושיו הנרחבים פתחו תקופה חדשה בתולדות האנושות – התקופה ההלניסטית. חזונו של אלכסנדר, שכלל שילוב המזרח עם המערב, שילוב תרבות, דת, מנהגים וקשרי משפחה, בא לידי ביטוי בתרבות ההלניסטית שמיזגה את יסודותיה של תרבות יוון העתיקה עם תרבויות בני המקום. השפעותיה של התרבות ההלניסטית בתחום האמנות, הפילוסופיה ובתחומים אחרים ניכרים עד עצם היום הזה.",
    "pageid": 581
  },
  {
    "title": "אמארה סטודמאייר",
    "extract": "אמארה קארסיירס יהושפט סטודמאייר (באנגלית: Amar'e Carsares Jehoshaphat Stoudemire; נולד ב-16 בנובמבר 1982) הוא כדורסלן עבר אמריקאי-ישראלי שהתגייר, המשמש כעוזר מאמן בברוקלין נטס מליגת ה-NBA. שיחק במשך 14 עונות בליגת ה-NBA, שמונה מהן בפיניקס סאנס, ובמשך שלוש עונות בליגת העל הישראלית.\nסטודמאייר זכה להישגים אישיים רבים במהלך הקריירה שלו פיניקס: הוא נבחר לרוקי השנה ב-NBA ב-2003, נבחר לחמישיית העונה הראשונה ב-2007, ארבע פעמים נוספות לחמישיית העונה השנייה, וכן השתתף שש פעמים במשחק האולסטאר של ה-NBA. הוא הופיע גם בנבחרת ארצות הברית, עמה זכה במדליית ארד באולימפיאדת אתונה, ובמדליית זהב באליפות אמריקה 2007.",
    "pageid": 77305
  },
  {
    "title": "אנטישמיות",
    "extract": "אַנְטִישֵׁמִיּוּת הוא המונח המודרני לתיאור תופעה חברתית של שנאת יהודים. מונח רווח שקדם לאנטישמיות היה שנאת ישראל. אנטישמיות נחשבת לסוג של גזענות. למרות הפירוש המילולי של המונח, \"נגד [העמים] השֵמִיִים\", אשר ביניהם נמנים בין היתר היהודים, הערבים (על שמו של שם בן נח, על פי ההיסטוריוגרפיה המקראית), לרוב מתייחס המושג אנטישמיות לשנאת יהודים בלבד, ולא לציון שנאה כלפי הגזע השמי כולו. במהלך המאה ה-20 התקבל המונח בשפה העברית ובשפות אחרות במשמעות של עוינות או שנאה ליהודים הכולל את כל צורות האיבה כלפי יהודים במהלך ההיסטוריה.\nהסיבות לאנטישמיות במהלך ההיסטוריה הן רבות, ובהן: שנאה על רקע דתי, שנאה על רקע כלכלי-חברתי, שנאה על רקע תרבותי ושנאה על רקע גזעני. בהיסטוריוגרפיה נהוג לחלק את האנטישמיות לאנטישמיות מסורתית ולאנטישמיות מודרנית, כאשר האנטישמיות המודרנית נבנתה כקומה נוספת מעל לאנטישמיות המסורתית, עם מאפיינים ייחודיים משלה. אחד הראשונים לעמוד באופן שיטתי על שורשי התופעה מראשיתה בעת העתיקה, היה מתתיהו מיזיש, שפרסם ב-1909 ספר בנושא בו טען כי מצרים היא מקור האנטישמיות, וכי שורשיה הם שנאת דתם של השמים כולם, אלא שהיהודים היו היחידים ששמרו על מסורתם ולכן השנאה המצרית הקדומה לשמים דבקה ביהודים. חשיבותו בכך שמחקרו התבצע עוד לפני הופעת הנאציזם, דבר שהשפיע רבות על הבנת התופעה כהוויתה. גם הרצל עסק בנושא, ובין השאר אמר על האנטישמיות כי היא בבחינת \"סוציאליזם של טיפשים\", כלומר תנועה חברתית השואלת שאלות חברתיות נכונות (כמו הסוציאליסטים ואחרים) אך מציעה להן תשובות מוטעות לחלוטין.\nיחזקאל קויפמן, פילוסוף וחוקר מקרא, הפריד בחיבורו חורבן הנפש, משנות ה-30 של המאה ה-20, את רגש השנאה מן האנטישמיות, אף על פי שהיא כרוכה ברגש השנאה עומדת כשלעצמה, כאידיאה, תורה ולפעמים 'שיטה מדעית' להצדקת שנאת ישראל ולא לבאר אותה, תוך שהיא מטעימה בשנאה טעמים מסוג, עלילה, קטרוג שקר וסילוף, שאינם טעמיה וגורמיה האמיתיים. ומתוך כך אוטואנטישמיות יכולה לנבוע מאהבת ישראל ואנטישמיות של גוי יכולה להתקיים ללא שנאה. מטעים קויפמן שאנטישמיות מתאפיינת בסגנונה ותוכנה נגד הדת, המוסר, הגזע ואורח החיים היהודיים ויחסם אל הסביבה הנוכרית הבא להצדיק את הדין על היהודים. תוכחה וקיטרוג כלפי ישראל, אינם מהווים כשלעצמם \"אנטישמיות\" - אלא שהם לרוב ביטוי שלה, כיוון שהמרכיב היהודי הוא מאפיין אידיוסינקרטי של מדינת ישראל. ואנטישמיות היא מה שהיא גם כשהיא מתלבשת בלבוש של לאומיות ואהבת ישראל.\nסקרים מקיפים מראים כי בשנת 2014, אחד מתוך כל ארבעה מבוגרים בעולם מחזיק בדעות אנטישמיות כגון \"היהודים אשמים ברוב המלחמות בעולם\" (מחצית מהנשאלים לא שמעו מעולם על השואה). חוקרים מאוניברסיטת תל אביב, המחברים דו\"ח שנתי על מצב האנטישמיות בעולם, תולים חלק מהגורמים לתקריות האנטישמיות של המאה ה־21 באופיין של הרשתות החברתיות, ומצביעים על עליה בתקריות אנטישמיות בסמוך לאירועים מחוללים דוגמת מגפת הקורונה או מבצעים צבאיים בהם מעורבת ישראל.",
    "pageid": 316
  },
  {
    "title": "אסא כשר",
    "extract": "אסא כשר (נולד ב-6 ביוני 1940 בירושלים) הוא פרופסור אמריטוס לפילוסופיה באוניברסיטת תל אביב העוסק בפרגמטיקה של השפה ובאתיקה מקצועית. הוא זוכה פרס ישראל בפילוסופיה והיה ממחברי \"רוח צה\"ל\".",
    "pageid": 98800
  },
  {
    "title": "ארון הברית",
    "extract": "ארון הברית (קרוי גם ארון האלוהים, ארון העדות וארון הקודש), הוא תיבה עשויה עץ ומצופה זהב, בה נשמרו לפי התנ\"ך לוחות הברית. הוצב במקום הקדוש ביותר בשם קודש הקודשים במשכן ובדביר בית המקדש הראשון.\nמלאכת עשיית הארון הוטלה על בצלאל בן אורי, ומאז עשייתו ליווה את בני ישראל במסעם אל ארץ כנען. לאחר כניסתם ארצה עבר הארון בין מספר מקומות, ובשלב מסוים אף נפל בשבי הפלשתים. המקרא מספר כיצד עם השלמת בית המקדש הראשון הכניס לתוכו שלמה המלך את הארון בטקס מפואר, וזהו האזכור האחרון של ארון הברית בתנ\"ך, למעט פסוק אחד בו מצווה המלך יאשיהו על הלוויים ”תְּנוּ אֶת אֲרוֹן הַקֹּדֶשׁ בַּבַּיִת אֲשֶׁר בָּנָה שְׁלֹמֹה”. על פי המסורת, פסוק זה מתאר את גניזת הארון בידי יאשיהו בתוך מחבוא תת-קרקעי מיוחד, שבנה שלמה המלך מפני שידע מראש שהמקדש ייחרב. בבית המקדש השני לא היה הארון, ומסורות שונות קושרות את מקומו למיקומים שונים.\nבניגוד לשאר כלי המקדש שניתן היה לבנות מחדש ולהשתמש בהם, לא ניתן היה לשחזר את ארון הברית ולעשות בו שימוש בעבודת המקדש, וזאת משום תוכנו שהוא עיקר קדושתו.",
    "pageid": 19937
  },
  {
    "title": "ארץ נהדרת",
    "extract": "ארץ נהדרת היא תוכנית בידור סאטירית ישראלית המשודרת במסגרת \"שידורי קשת\" החל מנובמבר 2003. עד שנת 2017 שודרה התוכנית בערוץ 2, ומאז 1 בנובמבר 2017 היא משודרת בקשת 12.\nהתוכנית זכתה בשמונה פרסי האקדמיה הישראלית לטלוויזיה ברציפות בשנים 2003–2011. ב-2021 זכתה התוכנית באות אבירת איכות השלטון לשנת 2020 בקטגוריית תרבות וחינוך.\n\n",
    "pageid": 28098
  },
  {
    "title": "ברזיל",
    "extract": "הרפובליקה הפדרלית של ברזיל (בפורטוגזית: República Federativa do Brasil, נהגה: ברזיאוּ [bɾaˈziw] ‏‏Ⓘ‏) היא המדינה הגדולה ביותר בשטחה ובאוכלוסייתה בדרום אמריקה, החמישית בגודל שטחה והשביעית באוכלוסייתה בעולם.\nברזיל חולשת על שטח גדול, בין מרכז היבשת לבין האוקיינוס האטלנטי; זו המדינה המזרחית ביותר ביבשת אמריקה. היא גובלת בעשר מדינות – למעשה בכל מדינות דרום אמריקה, מלבד אקוודור וצ'ילה. בדרום היא גובלת באורוגוואי, בדרום-מערב בארגנטינה, במערב בפרגוואי, בבוליביה ובפרו, בצפון-מערב בקולומביה, ובצפון בוונצואלה, בגיאנה, בסורינאם ובגיאנה הצרפתית.\nבברזיל אדמות חקלאות פוריות וגם יערות גשם עצומים, אשר המפורסם שבהם הוא יער האמזונאס. ניצול אוצרות הטבע של המדינה והתיעוש הנרחב שהתפתח בה הפכו את ברזיל למעצמה כלכלית מובילה בדרום אמריקה ולמנהיגה אזורית. מדד הפיתוח האנושי של ברזיל הוא גבוה יחסית לשכנותיה, על אף הפערים החברתיים הניכרים השוררים בין שכבות החברה הברזילאית.\nהמדינה נקראת על שם עץ הברזיל (pau-brasil), שגדַל בה בשפע עד אמצע המאה ה-16 (כיום בסכנת הכחדה); ראשוני המתיישבים האירופאים העריכו אותו כמשאב טבע חשוב. שם העץ נגזר מן המילה \"בראזה\" (brasa), שפירושה בפורטוגזית \"גחלת\", בהשראת הגוון הכתום-אדום של ליבת גזע עץ הברזיל.\nבראשיתה הייתה ברזיל קולוניה פורטוגלית, והשפה הרשמית בה היא פורטוגזית, בשונה מרוב ארצות אמריקה הלטינית, שבהן השפה העיקרית היא ספרדית.\nבעוד האימפריה הספרדית באמריקה חולקה בין מדינות רבות, נשמרה אחדות האימפריה הפורטוגזית באמריקה תחת מדינת ענק אחת – ברזיל.",
    "pageid": 1081
  },
  {
    "title": "ברית המועצות",
    "extract": "בְּרִיתּ הַמּוֹעַצוֹת (ברוסית: (סוֹיוּז סוֹבְיֶטסקִיך סוֹצִיאָלִיסְטִיצֵ'סְקִיך רֶסְפּוּבְּלִיק), ידועה גם בראשי התיבות СССР, USSR או סססר. בתרגום לעברית: ברית הרפובליקות הסוציאליסטיות הסובייטיות הייתה מעצמת על שהשתרעה על פני כ-17% מכלל היבשה בכדור הארץ, על פני צפון אירופה, מזרח אירופה ומרכז אסיה.\nלאחר מלחמת העולם השנייה הייתה, לצד ארצות הברית, אחת משתי מעצמות-העל החזקות בעולם. בברית המועצות שלטה המפלגה הקומוניסטית ושיטת הממשל הייתה ריכוזית, אף כי ניתנו סמכויות מסוימות גם ל-15 הרפובליקות דוברות-הרוסית שמהן הורכבה המדינה.\nברית המועצות הייתה למנהיגת הגוש המזרחי-סובייטי בעולם. היא הוקמה ב-30 בדצמבר 1922 בעקבות ניצחון הצבא האדום במלחמת האזרחים ברוסיה, כאיחוד בין רוסיה הסובייטית לרפובליקות הסובייטיות של עבר הקווקז, אוקראינה הסובייטית, ובלארוס הסובייטית, שהוקמו אף הן בזמן המלחמה, והתקיימה עד להתפרקותה הסופית ב-25 בדצמבר 1991. בשטחים שהשתייכו לברית המועצות חיו כ-100 עמים שונים.",
    "pageid": 6474
  },
  {
    "title": "גרי מנדלבאום",
    "extract": "גרשון (גרי) מנדלבאום הוא דמות בדיונית שהופיעה בקומדיות המצבים \"הפיג'מות\", \"הפיג'מות בקפה קר סול\", \"הפיג'מות במופע של דובל'ה\" ו\"מנדלבאום בלש פרטי\". הדמות מגולמת על ידי יניב פולישוק. מאופיין בהתנהגות ממורמרת וילדותית.\n\n",
    "pageid": 819048
  },
  {
    "title": "האימפריה הרומית",
    "extract": "האימפריה הרומית או הקיסרות הרומית (בלטינית: IMPERIVM•ROMANVM) הייתה מדינה רומית, שהתקיימה באגן הים התיכון מימי אוגוסטוס (המאה ה-1 לפני הספירה) ועד נפילתה בשנת 476 לספירה. האימפריה הרומית היוותה את השלב השלישי והאחרון בהתפתחות הציוויליזציה של רומא העתיקה; היא נוצרה כתוצאה מהחלפת שלטון הרפובליקה הרומית (509 לפנה\"ס – המאה ה-1 לפנה\"ס), אשר לו עצמו קדמה המלוכה הרומית (המאה ה-8 לפנה\"ס – 509 לפנה\"ס). האימפריה הרומית התאפיינה בצורת ממשל אוטוקרטית ובשטחים רחבי הידיים אותם כבשה באירופה, בצפון אפריקה ובמזרח התיכון.\nישנם כמה אירועים המקובלים על ההיסטוריונים כנקודת המפתח למעבר בין הרפובליקה לקיסרות, בהם: מינויו של יוליוס קיסר לדיקטטור בשנת 44 לפנה\"ס, קרב אקטיום (2 בספטמבר 31 לפנה\"ס), והחלטת הסנאט להעניק לאוקטביאנוס את תואר הכבוד אוגוסטוס (ב-4 בינואר 27 לפנה\"ס).\nאת התפשטותה החלה רומא העתיקה עוד בימי הרפובליקה, אך היא הגיעה לשיאה בימיו של הקיסר טראיאנוס, כאשר חלשה על שטח של כמעט 6 מיליון קמ\"ר. בימי שלטונו של הקיסר הבא, הדריאנוס, נוהגים רבים לראות את ימי שיא עצמתה ושגשוגה התרבותי של האימפריה. מורשתה של האימפריה הרומית ניכרת בשפה, דת, ארכיטקטורה, פילוסופיה, משפטים, אמנות, ממשל, מדע ועוד באומות רבות.\nלקראת אמצע המאה השלישית נקלעה האימפריה הרומית למשבר קשה עקב אי יציבות שלטונית, איומים צבאיים מחוץ לאימפריה וקשיים כלכליים. בסוף המאה הצליח הקיסר דיוקלטיאנוס לייצב את האימפריה, אך שיטת השלטון שהנהיג ב-293, הטטרארכיה, שחילקה את הנהגת האימפריה בין ארבעה שליטים שותפים, רמזה כבר על התפרקותה העתידית של האימפריה. ב-324 איחד הקיסר קונסטנטינוס שוב את האימפריה תחת שלטון של קיסר יחיד. הוא אף העביר את בירת האימפריה מרומא לקונסטנטינופול (ביזנטיון) שבפתח מיצר הבוספורוס. ב-395 הוריש הקיסר תיאודוסיוס הראשון את האימפריה לשני בניו, שקיבלו כל אחד מחצית האימפריה. כך נוצרו שתי ישויות: האימפריה הרומית המערבית שבירתה רומא, והאימפריה הרומית המזרחית שבירתה קונסטנטינופול.\nהקיסרות הרומית המערבית התפוררה בהדרגה בלחץ פלישות העמים הברבריים, ורומא איבדה את שליטתה על רוב שטחיה. בשנת 476, כאשר הקיסר המערבי האחרון רומולוס אוגוסטולוס הודח על ידי אודואקר, היא חדלה להתקיים. הקיסרות הרומית המזרחית, או כפי שהיא מכונה בפי היסטוריונים מודרניים, הקיסרות הביזנטית, התקיימה עד לשנת 1453 עם כיבוש קונסטנטינופול על ידי האימפריה העות'מאנית בהנהגתו של מהמט השני. עם מותו של הקיסר הביזנטי האחרון, קונסטנטינוס האחד עשר בקרב על העיר, חדלה להתקיים גם הקיסרות הרומית המזרחית. ב-1461 העיר טרבזון נכבשה ואיתה השריד האחרון לאימפריה הביזנטית (או רומית).",
    "pageid": 104724
  },
  {
    "title": "הספר מסביליה",
    "extract": "הספר מסביליה, או זהירות חסרת תועלת (באיטלקית: Il barbiere di Siviglia, ossia L'inutile precauzione) היא קומדיה מאת פייר בומרשה ואופרה בופה של ג'ואקינו רוסיני על פי העלילה של המחזה.",
    "pageid": 92456
  },
  {
    "title": "הרפובליקה העממית של סין",
    "extract": "הרפובליקה העממית של סין (בסינית מפושטת: 中华人民共和国, בפין-יין: Zhōnghuá Rénmín Gònghéguó, בתעתיק: ג'וֹנְגְּ-חוּאָה רֵנְמִין גוֹנְגְ-חֶה-גּוּוֹ; נקראת בקיצור סין העממית, סין הקומוניסטית או רק סין) היא מדינה במזרח אסיה. אוכלוסייתה מונה כ-1.4 מיליארד תושבים, שנייה רק להודו. בגודל שטחה, ממוקמת סין במקום החמישי בעולם. היא גובלת ב-14 מדינות: קוריאה הצפונית, רוסיה, מונגוליה, קזחסטן, קירגיזסטן, טג'יקיסטן, אפגניסטן, פקיסטן, הודו, נפאל, בהוטן, מיאנמר, לאוס ווייטנאם.\nהרפובליקה העממית של סין הוקמה בשנת 1949. היא מחולקת ל-33 מחוזות מנהליים. מאז, היא טוענת לריבונות על האי טאיוואן ומספר איים נוספים הנמצאים בשליטת טאיוואן, וכן סכסוך איי סנקאקו הנמצאים בשליטת יפן. המונח \"סין היבשתית\" מבדיל בין הרפובליקה הסינית שעל האי טאיוואן, לבין הרפובליקה העממית של סין. מאז 2021, גברה המתיחות בין המדינות על רקע תביעת הריבונות של סין היבשתית על טאיוואן העצמאית.\nהמשטר הסיני הוא משטר חד-מפלגתי הנשלט על ידי המפלגה הקומוניסטית של סין. זאת אף על פי שרוב החוקרים לא מגדירים אותו כמשטר קומוניסטי או סוציאליסטי, אלא כדיקטטורה.[דרוש מקור] התאגדויות הנחשבות סכנה עבור המשטר, כגון הפאלון גונג ותנועות לשחרור טיבט, נרדפות על ידי השלטונות, ומחבריהן נמנעות לעיתים תכופות זכויות האדם. בשנת 2018 סימן דו\"ח החירות המקוונת של Freedom House  את סין כמובילה עולמית במודל שלטון טוטליטרי עדכני, אותו מאמצות מדינות נוספות המנסות להתקרב לסין.\nכלכלת סין, נכון לשנת 2018, היא השנייה בגודלה בעולם. למרות זאת, סין אינה חברה בארגון המדינות המתועשות הן משום שהתמ\"ג לנפש שלה נמוך בהשוואה למדינות המפותחות והן מסיבות פוליטיות אחרות. לסין הצבא הגדול בעולם מבחינת כוח אדם. תקציב הביטחון של סין שני רק לארצות הברית. בנוסף, סין היא מדינה החמושה בנשק גרעיני וחתומה על האמנה למניעת הפצת נשק גרעיני.",
    "pageid": 1835
  },
  {
    "title": "זאב רווח",
    "extract": "זאב (זאביק) נחום רווח (15 באוגוסט 1940 – 18 בינואר 2025) היה שחקן קולנוע, טלוויזיה ותיאטרון, קומיקאי, זמר, מפיק, תסריטאי, במאי קולנוע ותיאטרון וצייר ישראלי.\nרווח היה שחקן בולט במיוחד בז'אנר סרטי הבורקס, וחלק מאותם הסרטים, כמו \"חגיגה בסנוקר\" ו\"צ'רלי וחצי\", הפכו עם השנים לסרטי פולחן בישראל. בנוסף לקריירת המשחק, רווח גם כתב וביים מעל לתריסר סרטים, בעיקר קומדיות, בהם הוא גם כיכב.\nרווח זכה בסך הכול בשלושה פרסי אופיר – שניים כשחקן הראשי הטוב ביותר ואחד על מפעל חיים. רבים רואים ברווח כאחד מהאישים המשפיעים והחשובים בקולנוע הישראלי.",
    "pageid": 115419
  },
  {
    "title": "טלי גוטליב",
    "extract": "רויטל (טלי) גוֹטְלִיבֿ (נולדה ב-3 בנובמבר 1975, כ\"ט בחשוון ה'תשל\"ו) היא עורכת דין, וחברת הכנסת העשרים וחמש מטעם מפלגת הליכוד.\n\n",
    "pageid": 1797639
  },
  {
    "title": "יוסף חדאד",
    "extract": "יוּסֵף חדאד (בערבית: يوسف حداد; נולד ב-3 בספטמבר 1985) הוא ערבי-ישראלי נוצרי, פעיל הסברה ישראלית, עיתונאי, פעיל חברתי במגזר הערבי בישראל, אושיית רשת ומנכ\"ל עמותת \"ביחד – ערבים זה לזה\" הפועלת לחיבור החברה הערבית לחברה הישראלית.\n\n",
    "pageid": 1635599
  },
  {
    "title": "יושב ראש המטות המשולבים",
    "extract": "יושב ראש המטות המשולבים (באנגלית: Chairman of the Joint Chiefs of Staff, בתרגום מדויק: \"יושב ראש שילוב ראשי המטות\"), מוגדר בחוק האמריקני כקצין הבכיר ביותר בכוחות המזוינים של ארצות הברית, והוא היועץ הצבאי הראשי לנשיא ארצות הברית, למועצה לביטחון לאומי, למועצה לביטחון הפנים, ולמזכיר ההגנה. המונח \"ראשי-המטה\" מתייחס לקצינים העומדים בראשי המטות של הזרועות הנפרדות אשר מרכיבות את הכוחות המזוינים: צבא היבשה, הצי, חיל האוויר, כח החלל, חיל הנחתים, המשמר הלאומי ומשמר החופים.\nיושב הראש של ראשי המטות המשולבים עומד בראש ומתאם את הפעולות של פורום ראשי המטה, הכולל מלבדו את:\n\nסגן יושב ראש המטות המשולבים\nראש מטה צבא ארצות הברית (האחראי על צבא היבשה של ארצות הברית)\nראש מטה חיל האוויר של ארצות הברית (האחראי על חיל האוויר של ארצות הברית)\nראש המבצעים הימיים (האחראי על הצי האמריקני)\nמפקד חיל הנחתים של ארצות הברית (האחראי על חיל הנחתים האמריקני)\nמפקדי מבצעי החלל (האחראי על כוח החלל של ארצות הברית)\nראש לשכת המשמר הלאומי (האחראי על המשמר הלאומי של ארצות הברית)\nמשרדי ראשי המטות המשולבים נמצאים בפנטגון.\nליושב ראש, לסגנו ולארבעת ראשי המטות אין סמכות פיקודית על הכוחות הלוחמים (ארבעת ראשי המטות אחראים על בניית הכוח הצבאי ולא על הפעלתו). שרשרת הפיקוד מתחילה בנשיא (המוגדר בחוקה כמפקד העליון - Commander-in-chief‏) ועוברת דרך מזכיר ההגנה ישירות אל המפקדים של הפיקודים הקרביים המאוחדים. אולם, יושב ראש המטות עשוי להעביר פקודות אל הכוחות הלוחמים מטעם הנשיא ומזכיר ההגנה.\nאדמירל הצי ויליאם ד' ליהי, מהצי, שירת בתפקיד מפקד הסגל של הפיקוד העליון של הצבא והצי (20 ביולי 1942 – 21 במרץ 1949). תפקידו של ליהי קדם לתפקיד יושב ראש המטות המשולבים.\nיושב ראש המטות המשולבים ממונה על ידי הנשיא ומינויו חייב להיות מאושר על ידי הצבעת רוב בסנאט. על פי תקנון יושב ראש המטות המשולבים הוא בדרגת אדמירל או כגנרל ארבעה כוכבים.",
    "pageid": 389970
  },
  {
    "title": "יחידה 8200",
    "extract": "יחידה 8200 (קרי: \"שמונה מאתיים\") היא יחידה לאיסוף מודיעין אותות (סיגינט) ופענוח צפנים, השייכת לאגף המודיעין של צה\"ל. היחידה נחשבת לאחת מהיחידות הטכנולוגיות הטובות בעולם וליחידה הגדולה ביותר מבין יחידות צה\"ל. מפקד היחידה הוא קצין בדרגת תת-אלוף.",
    "pageid": 111183
  },
  {
    "title": "יניב קטן",
    "extract": "יניב קטן (נולד ב-27 בינואר 1981) הוא כדורגלן עבר ואיש תקשורת ישראלי ששיחק בעמדת החלוץ והקשר ההתקפי, היה קפטן קבוצת מכבי חיפה ושחקן נבחרת ישראל. למעט גיחה קצרה לווסטהאם יונייטד האנגלית, שיחק קטן כל הקריירה שלו במכבי חיפה, במדיה רשם 466 הופעות בליגה ו-631 הופעות בכל המסגרות בהן כבש 113 שערים, ועמה זכה ב-6 אליפויות ו-2 גביעי טוטו.",
    "pageid": 120556
  },
  {
    "title": "ירדן",
    "extract": "ממלכת יַרְדֵּן (בערבית: الأردنّ אל-אֻרְדֻן, השם הרשמי: المملكة الأردنّيّة الهاشميّة אַלְמַמְלַכַּה (א)לְאֻרְדֻנִּיָּה (א)לְהַאשִמִיָּה, הממלכה הַיַרְדֵּנִית הַהַאשִמִית) היא מדינה במזרח התיכון. היא גובלת בצפון בסוריה, במערב בישראל וביהודה ושומרון, בדרום בים סוף (מפרץ אילת) ובערב הסעודית, במזרח בערב הסעודית, ובצפון-מזרח בעיראק. רוב מכריע מאוכלוסיית ירדן, של כ-92%, הם ערבים-מוסלמים מהזרם הסוני. המדינה חברה בארגון לשיתוף פעולה אסלאמי, והיא אף חברה-מייסדת בליגה הערבית.\nעם הקמתה נקראה אמירות עבר הירדן (Transjordan Emirate, إمارة شرق الأردن) ובעקבות הפלישה של הלגיון הערבי של עבר הירדן לארץ ישראל המערבית בשנת 1948, כיבוש יהודה ושומרון וסיפוחם לממלכה ההאשמית – שינתה הממלכה את שמה לירדן. לשטח המסופח קראו הגדה המערבית (כאחת מגדות נהר הירדן), לעומת הגדה המזרחית, שבה הוקמה הממלכה הירדנית ההאשמית.",
    "pageid": 328
  },
  {
    "title": "ישראל מסלנט",
    "extract": "רבי ישראל ליפקין מסַלַנְט (או סַלַנְטֶר; ו' בחשוון ה'תקע\"א, 3 בנובמבר 1810 – כ\"ה בשבט ה'תרמ\"ג, 2 בפברואר 1883) היה מייסד \"תנועת המוסר\", שהוקמה בליטא במאה ה-19.\n\n",
    "pageid": 97266
  },
  {
    "title": "כוכב לכת",
    "extract": "כּוֹכַב לֶכֶת או פלנטה (מיוונית: Πλανήτης, \"נע ונד\") הוא גרם שמיים, שאינו כוכב, המוגדר על פי האיגוד האסטרונומי הבין-לאומי באופן הבא:\n\nבמערכת השמש:\nנמצא במסלול קבוע סביב השמש;\nבעל מסה גדולה דיה כדי שכוח המשיכה שלו יצור צורה הקרובה לצורה כדורית;\nהוא מפנה את מסלולו מעצמים אחרים שגודלם קרוב לשלו.\nמחוץ למערכת השמש:\nנמצא במסלול קבוע סביב כוכב או שאריות של כוכב;\nהמסה שלו מתחת למסה הדרושה להיתוך תרמו-גרעיני של דאוטריום;\nבעל דרישות מסה/גודל למעמד פלנטרי במערכת השמש שלנו; כוכב לכת מקיף את השמש.\nלעומת השמש, שהיא כוכב הפולט קרינה אלקטרומגנטית – כוכבי הלכת המקיפים את השמש אינם מקרינים אור: המסה שלהם קטנה בהרבה ממסתם של הכוכבים הכי קלים, והלחץ במרכזם אינו מאפשר תגובות גרעיניות מספיק משמעותיות בשביל לפלוט כמות ניכרת של אנרגיה. לפיכך אין להם אור משל עצמם, אך הם עדיין מאירים בעזרת אור השמש הפוגע בהם.\nהגדרת כוכב לכת במערכת השמש הוכרזה על ידי האיגוד האסטרונומי ב־2006, בעוד ההגדרה של כוכב לכת חוץ־שמשי הוצגה ב־2003. הכרזות אלו נועדו להסדיר הגדרות פורמליות בתחום, לאחר עשורים של תגליות. בהתאם, מכילה מערכת השמש שלושה סוגי גופים:\n\nכוכבי לכת;\nכוכבי לכת ננסים;\nגופים קטנים במערכת השמש (אסטרואידים, קנטאורים, שביטים, גופים טרנס־נפטוניים, כוכבי לכת מינורים ואחרים).\nעל פי אותן הגדרות במערכת השמש ישנם שמונה כוכבי לכת – ארבעת כוכבי הלכת הארציים כוכב חמה, נוגה, כדור הארץ, מאדים, וארבעת ענקי הגז צדק, שבתאי, אורנוס ונפטון. בעבר פלוטו נחשב אף הוא לכוכב לכת, אך מעמדו שונה לכוכב לכת ננסי.\nמבחינה פיזיקלית לא קיים הבדל משמעותי בין כוכבי לכת במערכת השמש לבין כוכבי לכת חוץ שמשיים, כך שלעיתים מכנים את שתי הקבוצות בשם \"כוכבי לכת\". הענף המדעי שחוקר כוכבי לכת נקרא מדעים פלנטריים והוא משלב בתוכו מדעי החלל עם מדעי כדור הארץ.",
    "pageid": 252
  },
  {
    "title": "ליזי קפלן",
    "extract": "אליזבת אן \"ליזי\" קפלן (באנגלית: Elizabeth Anne \"Lizzy\" Caplan; נולדה ב-30 ביוני 1982) היא שחקנית קולנוע וטלוויזיה יהודייה-אמריקאית, מועמדת לפרס אמי על תפקידה כוירג'יניה ג'ונסון בסדרה \"הסקס של מאסטרס\".\n\n",
    "pageid": 999757
  },
  {
    "title": "מאיה ורטהיימר",
    "extract": "מאיה ורטהיימר-זמיר (נולדה ב-29 ביולי 1990) היא שחקנית, דוגמנית, אושיית רשת ומנחת טלוויזיה ישראלית.",
    "pageid": 1454660
  },
  {
    "title": "מוחמד",
    "extract": "מוחמד בן עבדאללה בן עבד אל-מוטלב, הידוע כמֻחַמַּד (בערבית: مُحَمَّد, ‏‏Ⓘ‏, 570 בערך – 8 ביוני 632) היה מנהיג חברתי, דתי ופוליטי ערבי שייסד את דת האסלאם. נחשב במסורת המוסלמית לאחרון ולחשוב ביותר מבין הנביאים; תורתו ומנהגיו משמשים יחד עם הקוראן לבסיס האמונה האסלאמית.\nמוחמד נולד בסביבות שנת 570 בעיר מכה שבחצי האי ערב (כיום בערב הסעודית) לעבדאללה בן עבד אל-מטלב ולאשתו אמינה בנת והב. אביו מת כמה חודשים לפני לידתו, ואמו מתה כשהיה בן שש. מוחמד היתום חונך על ידי סבו, עבד אל-מוטלב אבן האשם ודודו אבו טאלב. מוחמד נהג להתבודד במערה בהר ג'בל א-נור ולהתפלל במשך ימים רצופים. בשנת 610, כשהיה בן 40, מוחמד סיפר שעבר התגלות מהמלאך גבריאל, לפיה דרך החיים הראויה היא התמסרות לאל היחיד. מוחמד החל להפיץ את משנתו במכה, אך הוא ומאמיניו נרדפו בשל אמונתם ונאלצו להגר בשנת 622 לעיר ית'רה, שנודעה לימים בשם אל-מדינה. בדצמבר 629 מוחמד אסף צבא של 10,000 מאמינים, יצא בראשו למכה וכבש אותה. בשנת 632 מוחמד חלה ומת. בשעת מותו רוב תושבי חצי האי ערב כבר המירו את דתם לתורתו של מוחמד – האסלאם.",
    "pageid": 416182
  },
  {
    "title": "מוחמד דחלאן",
    "extract": "מוחמד דחלאן (אבו פאדי) (בערבית: ‏‏Ⓘ‏, נולד ב-29 בספטמבר 1961) הוא פוליטיקאי ומנהיג צבאי פלסטיני. היה מראשי הביטחון המסכל ברצועת עזה ומראשי תנועת פת\"ח.",
    "pageid": 130306
  },
  {
    "title": "מלחמת לבנון הראשונה",
    "extract": "מלחמת לבנון הראשונה (שמה הרשמי בתחילתה: מבצע שלום הגליל, ובראשי תיבות: מבצע של\"ג) הייתה מלחמה בין ישראל לסוריה וארגוני טרור פלסטיניים שישבו בלבנון וביצעו פיגועים בישראל ובמדינות נוספות. המלחמה התרחשה ברובה בשטח לבנון. \"מבצע שלום הגליל\", שנודע לימים כ\"מלחמת לבנון הראשונה\", נערך בין 6 ביוני 1982 (ט\"ו בסיון תשמ\"ב) ל-29 בספטמבר 1982 (י\"ב בתשרי תשמ\"ג). במהלך הלחימה הפעיל צה\"ל שבע אוגדות בלבנון, ושתי אוגדות ברמת הגולן מול סוריה.\nהמלחמה הביאה להגליית מפקדות אש\"ף לתוניס, ולחיסול רוב הכוח הצבאי של הארגונים הפלסטיניים, אולם לא הצליחה להוציא את צבא סוריה מלבנון. בעקבות המלחמה קם הארגון השיעי הקיצוני חזבאללה, שמילא את החלל שנוצר בדרום לבנון עם יציאת הכוחות הפלסטיניים, ונלחם בכוחות צה\"ל שנותרו בדרום לבנון. 655 חיילי צה\"ל נהרגו במהלך מבצע שלום הגליל. המלחמה, יעדיה, מהלכיה, מחירה ותוצאותיה לוו בביקורת פנימית קשה. לחיילים ששירתו בתקופה זו הוענק אות מערכת שלום הגליל.",
    "pageid": 1305
  },
  {
    "title": "מלחמת סיני",
    "extract": "מלחמת סיני (ידועה בישראל גם בשם \"מבצע קדש\", בערבית ידועה בשם \"התוקפנות המשולשת\" - العُدْوَان الثُلَاثِيّ, בצרפתית: Crise du canal de Suez - \"משבר תעלת סואץ\" וכן המלחמה הערבית-הישראלית השנייה) הייתה מלחמה קצרה שהתנהלה בין ישראל, בריטניה וצרפת מחד לבין מצרים מאידך, בין 29 באוקטובר ל-5 בנובמבר 1956 (כ\"ד בחשוון עד א' בכסלו תשי\"ז). במהלך המלחמה פלש צה\"ל לחצי האי סיני וכבש אותו, למעט רצועה צרה לאורך תעלת סואץ, השמיד תשתיות צבאיות רבות, ופגע בצבא המצרי. לאחר סיום המלחמה פינתה ישראל את כל השטח שכבשה, בעיקר כתוצאה מלחץ מארצות הברית, במהלך שהושלם בתחילת מרץ 1957. במקביל למערכה הישראלית ניהלו הממלכה המאוחדת וצרפת במשותף מבצע להשתלטות על תעלת סואץ, שנודע בשם \"מבצע מוסקטר\".\nהממלכה המאוחדת וצרפת יזמו את המלחמה לאחר הלאמת חברת תעלת סואץ על ידי מצרים, במטרה להשתלט עליה מחדש. ישראל הצטרפה אליהן בשל לחץ מצידן וכן בשל חסימת מצרי טיראן בפניה על ידי המצרים, ובשל פעילות הפדאיון. בסופו של דבר, זכתה ישראל בהישגים צבאיים משמעותיים. עם זאת, הממלכה המאוחדת וצרפת נכשלו בניסיונן להשתלט על תעלת סואץ, בשל לחץ מדיני כבד שמנע מהן להשלים את מבצע מוסקטר.\nההשראה לשם \"מבצע קדש\" היא ביישוב הקדום קדש ברנע, שהיה עיר מקראית בגבולה הדרומי של ארץ ישראל (על גבול סיני), שממנה שלח משה, על פי המסופר בספר במדבר, את שנים עשר המרגלים לתור את ארץ כנען.",
    "pageid": 3025
  },
  {
    "title": "משה דיין",
    "extract": "משה דיין (‏‏Ⓘ‏, ‏20 במאי 1915, ז' בסיון ה'תרע\"ה‏ – 16 באוקטובר 1981, י\"ט בתשרי ה'תשמ\"ב) היה מצביא, מדינאי ואיש ציבור ישראלי. כמי שהחל כקצין בהגנה ובפלמ\"ח, התקדם דיין בדרגות עד התמנותו לרמטכ\"ל הרביעי של צה\"ל, עליו פיקד בעת מבצע קדש. היה חבר הכנסת ושר בממשלות ישראל, שימש שר הביטחון במהלך מלחמת ששת הימים, מלחמת ההתשה ומלחמת יום הכיפורים, וכשר החוץ בממשלתו של מנחם בגין בעת חתימת הסכם השלום עם מצרים.\nדיין סימל באישיותו את טיפוס ה\"צבר\" – בן ההתיישבות העובדת, האוחז בידו האחת ברובה, ובשנייה במחרשה. כרמטכ\"ל נתפס דיין כאחד ממעצבי רוחו ודמותו של צה\"ל כצבא חזק בעל אופי התקפי ויוזם.\nכשר הביטחון נתפס דיין בעיני הציבור כאחד מהאחראים לניצחון הגדול במלחמת ששת הימים, אך גם כאחראי עיקרי, לצד ראש אמ\"ן אלי זעירא, למחדל במלחמת יום הכיפורים, וכמידת ההערצה שחש הציבור כלפיו לפני המלחמה – כך הייתה עוצמת משבר האמון כלפיו בתקופה שלאחריה. דיין שאף להתגבר על המשבר, ובערוב ימיו, כשכיהן כשר החוץ, תרם מניסיונו ומכושרו המדיני והביטחוני, לעיצוב דמותו של הסכם השלום עם מצרים. דיין האיש, תפיסתו המדינית והביטחונית, חייו האישיים הסוערים ואישיותו יוצאת הדופן והשנויה במחלוקת, היו בעלי השפעה רבה על מדינת ישראל בשלושת העשורים הראשונים לקיומה.\nרבים העדיפו לראותו בתפקידים הראויים לכישוריו ולניסיונו הצבאי והמדיני וליהנות מגישתו העניינית והמעשית, על אף כתמים ערכיים שדבקו בדמותו, כפרשיות אהבים, גנבת עתיקות, זלזול בחוק ויחס קשה למשפחתו.",
    "pageid": 2798
  },
  {
    "title": "נועה קולר",
    "extract": "נועה קוֹלֶר (נולדה ב-24 ביוני 1981) היא שחקנית, קומיקאית, מחזאית, תסריטאית ובמאית קולנוע ישראלית. זוכת פרס אופיר לשחקנית הראשית הטובה ביותר על תפקידה בסרט \"לעבור את הקיר\" וב-3 פרסי האקדמיה לטלוויזיה על תפקיד ראשי בסדרה \"חזרות\", על התסריט וכן על תפקיד משני בסדרה \"ריקוד האש\".",
    "pageid": 997524
  },
  {
    "title": "נעמי שמר",
    "extract": "נעמי שמר (13 ביולי 1930, י\"ז בתמוז ה'תר\"ץ – 26 ביוני 2004, ז' בתמוז ה'תשס\"ד) הייתה משוררת, מוזיקאית, מתרגמת, מלחינה ופזמונאית ישראלית. כלת פרס ישראל לזמר עברי לשנת תשמ\"ג (1983). שמר כתבה שירים רבים, בהם שנעשו לנכסי צאן ברזל במורשת הישראלית, כמו \"ירושלים של זהב\", \"חורשת האקליפטוס\", \"לו יהי\", \"על כל אלה\", ״שלומית בונה סוכה״ ו\"שירת העשבים\". נחשבת בעיני רבים ל\"משוררת הלאומית\".",
    "pageid": 6473
  },
  {
    "title": "נפתלי בנט",
    "extract": "נַפְתָּלִי בֶּנֶט (נולד ב-25 במרץ 1972, י' בניסן ה'תשל\"ב) הוא פוליטיקאי ישראלי, אשר כיהן כראש ממשלת ישראל ה-13 בשנים 2021–2022. קודם לכן כיהן כשר הביטחון, שר החינוך, שר הכלכלה, כיו\"ר רשימת ימינה וכיו\"ר מפלגות הימין החדש והבית היהודי.\nבתחילת דרכו היה יזם היי-טק, וממייסדי חברת סאיוטה. כמו כן היה מנכ\"ל מועצת יש\"ע וממייסדי תנועת ישראל שלי. נבחר לראשות הבית היהודי ב-2012. בשנים 2013–2019 עמד בנט בראש מפלגת הבית היהודי, והיה שר הכלכלה (2013–2015), שר החינוך (2015–2019), וחבר הכנסת מטעמה. מפלגת הבית היהודי בראשותו הייתה שותפה בממשלות נתניהו השלישית והרביעית. ב-2019 פרש ממפלגת הבית היהודי והקים יחד עם איילת שקד את מפלגת הימין החדש, ואחר כך את סיעת \"ימינה\". כשעמד בראש מפלגת הימין החדש כיהן במשך חצי שנה של ממשלת מעבר בתפקיד שר הביטחון, ובמהלך כהונתו התקיים מבצע חגורה שחורה. עם הקמת ממשלת נתניהו החמישית לאחר בחירות 2020 נשאר באופוזיציה.\nלאחר בחירות 2021 ובצל המשבר הפוליטי ו\"מבצע שומר חומות\" חידש את השותפות עם יאיר לפיד והקים איתו ממשלת חילופים שכללה מפלגות מימינה ועד רע\"ם, והייתה מבוססת על 61 ח\"כים. במסגרת ממשלת החילופים שהוקמה כיהן בנט ראשון כראש הממשלה. במהלך כהונתו המשיכה התפרצות מגפת הקורונה, וכמו כן הממשלה יזמה את מבצע שובר גלים לטיפול בהתגברות הטרור הפלסטיני מיו\"ש. בנט קידם את פיזור הכנסת והיציאה לבחירות לכנסת העשרים וחמש לאחר שממשלתו איבדה את הרוב הקואליציוני שלה, וב-1 ביולי 2022 לאחר שאושר החוק לפיזור הכנסת ה-24 בקריאה שלישית, עברה ראשות הממשלה ליאיר לפיד בהתאם לתיקון לחוק ממשלת החילופים שעבר בתחילת הכהונה.",
    "pageid": 747851
  },
  {
    "title": "נשיא מדינת ישראל",
    "extract": "נְשִׂיא מְדִינַת יִשְׂרָאֵל הוא ראש המדינה של מדינת ישראל. מאחר שישראל היא דמוקרטיה פרלמנטרית, בה סמכויות הרשות המבצעת נתונות בידי הממשלה, ממלא נשיא המדינה תפקידים אשר בעיקרם הם ייצוגיים וטקסיים. מוסד הנשיאות נחשב למבטא את אחדות העם, והנשיא מכונה לעיתים \"האזרח מספר 1\". נשיא המדינה נבחר על-ידי הכנסת לכהונה בת שבע שנים, שלאחריה הוא לא יכול להיבחר בשנית. נשיא המדינה הוא מבעלי התפקידים היחידים בישראל שמחזיקים מתוקף תפקידם בדגל רשמי, הנקרא נס הנשיא.\nתפקידיו, סמכויותיו ודרך בחירתו של נשיא המדינה מוגדרים בחוק-יסוד: נשיא המדינה, אשר נחקק ב-1964.\nהמעון הרשמי שבו גר הנשיא ומשפחתו הוא בית הנשיא ברחוב הנשיא בשכונת טלביה בירושלים.\n\n",
    "pageid": 2251
  },
  {
    "title": "ספרד",
    "extract": "סְפָרַד (בספרדית: ‏‏Ⓘ‏ \"אֶסְפַּנְיַה\") או ממלכת ספרד (בספרדית: Reino de España, תעתיק: \"ריינו דה אספניה\") היא מדינה בדרום-מערב אירופה ושטחה נפרש על פני מרבית שטחו של חצי-האי האיברי, אותו היא חולקת עם פורטוגל, אנדורה והטריטוריה הבריטית גיברלטר.\n\nחלק גדול מאדמתה גובל בדרום ובמזרח לים התיכון, למעט קו גבול יבשתי קצר עם גיברלטר; בצפונה, לאורך שרשרת הרי הפירנאים, היא גובלת בצרפת ובנסיכות אנדורה ולחופי מפרץ ביסקאיה; במערב וצפון-מערב היא גובלת בפורטוגל ובאוקיינוס האטלנטי. בטריטוריה הספרדית כלולים האיים הבלאריים בים התיכון, הסמוכים לחוף המזרחי של חצי האי (בהם מיורקה ואיביזה), והאיים הקנריים באוקיינוס האטלנטי, הסמוכים לחופי יבשת אפריקה. בנוסף, בשטחי ריבונותה של ספרד שתי הערים האוטונומיות סאוטה ומלייה, מעבר למצר גיברלטר, ומהוות מובלעות ספרדיות בצפון אפריקה, הגובלות במרוקו ובים התיכון. שטח המדינה נפרש על פני 505,370 קמ\"ר והיא המדינה השנייה בגודלה במערב אירופה ובאיחוד האירופי, אחרי צרפת.\nעקב מיקומו היה שטח ספרד נתון להשפעות חוץ ממקורות שונים, לעיתים בו-זמנית, הן בתקופה הפרהיסטורית, והן לאורך השנים הארוכות בהן התגבשה ספרד לכדי ישות מדינית אחת. מאידך, הייתה לספרד השפעה חשובה מחוץ לגבולותיה ואף מעבר לים, בעיקר בעידן המודרני (בין המאה ה-16 למאה ה-19). בשנים אלה, הייתה האימפריה הספרדית רחבת ההיקף מעצמה עולמית, ועקב כך שגורה כיום שפתה העיקרית, הספרדית, בפיהם של מעל 400 מיליון בני אדם בעולם, רובם באמריקה הלטינית.\nהחל משנת 1978, עקב מותו של החנרליסימו פרנקו שלוש שנים קודם לכן, ספרד היא דמוקרטיה פרלמנטרית הכפופה למונרכיה חוקתית. במונחים של תוצר לאומי גולמי ואיכות חיים (על פי מדד הפיתוח האנושי) נחשבת ספרד למדינה מפותחת. המדינה חברה באומות המאוחדות, האיחוד האירופי, נאט\"ו, הארגון לשיתוף פעולה ולפיתוח כלכלי וארגון הסחר העולמי ומשתייכת לפי הגדרת כלכלנים לקבוצת מדינות ה-PIGS במדינות גוש האירו.\nספרד מחולקת ל-17 קהילות אוטונומיות ושתי ערים אוטונומיות.",
    "pageid": 3104
  },
  {
    "title": "עמנואל מורנו",
    "extract": "עמנואל יהודה מוֹרֶנוֹ (טוּב־עֶלֶם) (17 ביוני 1971, כ\"ד בסיוון ה'תשל\"א – 19 באוגוסט 2006, כ\"ה באב ה'תשס\"ו) היה קצין בסיירת מטכ\"ל בדרגת סגן-אלוף, שנהרג בסיום מלחמת לבנון השנייה. מורנו הוא החייל הראשון בתולדות צה\"ל שתמונתו אסורה בפרסום גם לאחר מותו, בשל תפקיד רגיש שמילא.",
    "pageid": 251640
  },
  {
    "title": "עקרון האי-ודאות",
    "extract": "עֶקְרון האי־ודאות של הייזנברג הוא עקרון יסוד במכניקת הקוונטים, שעל פיו לא ניתן לקבוע בו-זמנית ערכים מדויקים לזוגות של משתנים מדידים של חלקיק יסודי יחיד (לדוגמה התנע המדויק ומיקומו המדויק במרחב), גם אם כלי המדידה הם בעלי דיוק אין-סופי. עיקרון זה פורסם בשנת 1927 על ידי הפיזיקאי זוכה פרס נובל, ורנר הייזנברג, ונקרא מאז על שמו.\nעיקרון זה מתייחס לזוגות של משתנים מדידים המקיימים ביניהם יחס מסוים, וקובע שככל שמצבו של אחד המשתנים בזוג כזה מוגדר בדיוק רב יותר, כך מצבו של בן זוגו מוגדר בדיוק קטן יותר. לדוגמה, זוג המשתנים מיקום-תנע: ככל שמיקומו של חלקיק (למשל, אלקטרון) מוגדר בדיוק גדול יותר, כך התנע שלו מוגדר במידה קטנה יותר של דיוק (ולהפך).\nעקרון האי-ודאות חל על כל הגופים, אולם הוא ניכר רק במדידות בסדר גודל של קבוע פלאנק, ומכאן שהוא משפיע בדרך כלל רק על אטומים וחלקיקים תת-אטומיים. לכן, בפיזיקה קלאסית, העוסקת בגופים גדולים, האי-ודאות הנובעת משגיאות מדידה גדולה בדרך כלל בסדרי גודל מהאי-ודאות הנובעת מעקרון הייזנברג, ועקרון האי-ודאות נעשה זניח.\nלעיתים מבלבלים מושג זה עם מושג אפקט הצופה או עם בעיית המדידה, המתייחסים לכך שעצם פעולת המדידה משנה את מצבו של האובייקט הנמדד.\n\n",
    "pageid": 19921
  },
  {
    "title": "פרמייר ליג",
    "extract": "הפרמייר ליג (באנגלית: Premier League), ומחוץ לאנגליה נודעת בשם הפרמייר ליג האנגלית (English Premier League, ובראשי תיבות EPL), היא ליגה אנגלית מקצוענית בכירה למועדוני כדורגל. היא הליגה העליונה במבנה ליגות הכדורגל באנגליה, ותחרות הכדורגל המרכזית במדינה. בליגה משחקים 20 מועדונים, והיא מבוססת על שיטת עלייה וירידה עם הפוטבול ליג. הליגה היא אגודה שבה 20 המועדונים החברים פועלים כבעלי מניות. העונה נמשכת מאוגוסט עד מאי, כאשר כל הקבוצות משחקות 38 משחקים. משנת 2001 ועד שנת 2016 היא מומנה על ידי בנק ברקליס, ולכן הייתה נקראת רשמית בשם הממותג ברקליס פרמייר ליג.\nהליגה נוסדה ב-20 בפברואר 1992 בשם \"FA פרמייר ליג\", לאחר החלטה של מועדוני הליגה הראשונה של הפוטבול ליג לצאת מהפוטבול ליג, שנוסדה במקור ב-1888, וניצלו את עסקי שידורי הטלוויזיה הרווחיים. הפרמייר ליג הפכה מאז לליגת הספורט הנצפית ביותר בכל העולם. היא ליגת הכדורגל הרווחית ביותר, עם הכנסה משותפת של המועדונים של כ-1.4 מיליארד ליש\"ט בעונת 2005/2006, עם ציפיות להרוויח כ-1.8 מיליארד בעונת 2007/2008 בעקבות שיתוף התקשורת. היא אף מדורגת ראשונה בדירוג הליגות של אופ\"א המבוסס על ההופעות במסגרות האירופיות. חלק גדול מהקבוצות בליגה מגיעות באופן קבוע לשלבים גבוהים במפעלים אירופאים. הליגה גם נחשבת לתחרותית ביותר כאשר ברוב המקרים יש יותר מ-2 קבוצות המתחרות על האליפות, ומאזן הזכיות בליגה מתפרש באופן שווה יחסית.",
    "pageid": 90904
  },
  {
    "title": "פרשת מותו של יוסף סלמסה",
    "extract": "פרשת מותו של יוסף סלמסה, עוסקת במותו של צעיר בן העדה האתיופית בשנת 2014. הפרשה סוקרה באמצעי התקשורת על רקע טענת משפחתו כי מותו נבע מחשמול בטייזר, בעת מעצר, על ידי שוטרים ממשטרת זכרון יעקב כמה חודשים קודם למותו. גופתו של סלמסה אותרה בתחתית מצוק ללא שברים בעצמות הגולגולת או בחוליות עמוד השדרה, עם פצע שנגרם מחפץ חד ובכיסו סכין יפנית שנעלמה מרשות המשטרה ולא הועברה לבדיקת הפתולוג. בדו\"ח הנתיחה של גופתו צוינה פגיעה עצמית כסיבת המוות המשוערת לצד הקביעה כי \"לא ניתן לשלול פגיעה על ידי גורם אחר\".\nחקירת המחלקה לחקירות שוטרים בעניין מותו של סלמסה העלתה כי השוטרים שחשמלו אותו שיקרו בחקירתם, אולם הוחלט כי דיווחם הכוזב מחייב צעדים פיקודיים ומשמעתיים ולא משפט פלילי. היועץ המשפטי לממשלה דחה את ערעורה של משפחת סלמסה, בנימוק כי \"אין ראיות הקושרות את מותו של סלמסה עם התנהלות השוטרים\".\nמותו של סלמסה הפך לסמל מרכזי בהפגנות יוצאי אתיופיה בשנת 2015, שבהן טענו בני העדה כי מופעלת נגדם אלימות משטרתית וכי הם חווים יחס גזעני.",
    "pageid": 1358412
  },
  {
    "title": "צפת",
    "extract": "צְפַת היא עיר במחוז הצפון בישראל, השוכנת על הרי הגליל העליון, בפסגות הרי צפת (המצודה) וכנען. נכון ל-2024, העיר מונה כ-40 אלף תושבים, והיא בירתה של נפת צפת. צפת ידועה בשל היישוב היהודי הישן בה, שמתקיים מאז המאה ה-11 ובזכותו היא נחשבת לאחת מ\"ארבע ערי הקודש\", וכן בשל גובהה, שמגיע עד ל-930 מטר מעל פני הים (בהר כנען) והופך אותה לעיר הגבוהה בישראל.",
    "pageid": 5712
  },
  {
    "title": "קאש פאטל",
    "extract": "קאשיאפ פראמוד וינוד פאטל (באנגלית: Kashyap Pramod Vinod \"Kash\" Patel; נולד ב-25 בפברואר 1980) הוא עורך דין אמריקאי המכהן כראש ה-FBI התשיעי, מאז פברואר 2025. בעבר היה ראש הסגל של מזכיר ההגנה של ארצות הברית בתקופת נשיאותו הראשונה של דונלד טראמפ. עבד קודם לכן במועצה לביטחון לאומי והיה יועץ בכיר לראש המודיעין הלאומי. כחבר במפלגה הרפובליקנית, שימש בעבר כעוזר בכיר של חבר הקונגרס דווין נונס כאשר האחרון עמד בראש ועדת המודיעין של בית הנבחרים.\nקודם לכניסתו לפוליטיקה היה סניגור ציבורי פדרלי, תובע פדרלי שעבד על תיקי ביטחון לאומי ואיש קשר משפטי לכוחות המזוינים של ארצות הברית.\nב-30 בנובמבר 2024 הודיע הנשיא הנבחר של ארצות הברית, דונלד טראמפ, כי בכוונתו למנות את פאטל למנהל הבא של ה-FBI, וב-20 בפברואר 2025 אישר הסנאט האמריקאי את המינוי ברוב של 51 מול 49.",
    "pageid": 2395996
  },
  {
    "title": "קונור מקגרגור",
    "extract": "קונור אנתוני מקגרגור (באנגלית: Conor McGregor; נולד ב-14 ביולי 1988; ידוע בכינוי \"הידוע לשמצה\" – The Notorious) הוא לוחם MMA ומתאגרף אירי, אלוף העולם לשעבר באליפות הלחימה האולטימטיבית (UFC) בקטגוריית משקל קל, ואלוף העולם לשעבר בקטגוריית משקל נוצה. הלוחם הראשון ב-UFC שהחזיק בו-זמנית בתואר האליפות בשתי קטגוריות משקל נפרדות.",
    "pageid": 1350266
  },
  {
    "title": "קני רוזנברג",
    "extract": "קנת' (קני נפתלי) רוזנברג (באנגלית: Kenny Rozenberg, נולד בספטמבר 1966) הוא איש עסקים יהודי ישראלי-אמריקאי, תחום ההשקעות שלו הוא נדל\"ן וחברות בתחום הטיפול הרפואי, הסיעודי והשיקומי ברחבי ארצות הברית. מימן עבור בנו, אלי, את רכישת השליטה בחברת אל על.",
    "pageid": 1857228
  },
  {
    "title": "קריאת שמע על המיטה",
    "extract": "קריאת שמע על המיטה היא תפילה יהודית הנאמרת בלילה לפני השינה, ועיקרה הוא אמירת \"קריאת שמע\", בתוספת פסוקים ובקשות. בסופה או תחילתה נאמרת \"ברכת המפיל\".\nלדעת רש\"י, יוצאים ידי חובת מצוות קריאת שמע על המיטה ולא בתפילת ערבית, כיוון שנהגו להתפלל ערבית מבעוד יום.",
    "pageid": 328096
  },
  {
    "title": "ראשון לציון",
    "extract": "רִאשׁוֹן לְצִיּוֹן היא העיר הרביעית בגודלה בישראל. העיר ממוקמת במישור החוף, בין חלקו הדרומי של גוש דן לאזור הצפוני של שפלת יהודה, גובלת בבת ים בצפון-מערב, בחולון מצפון-מזרח, בדרום בפלמחים ובנס ציונה, גובלת בצריפין במזרח ומשתרעת לאורך הים התיכון ממערב. העיר חלק מגוש דן וחברה בארגון פורום ה-15.\nהעיר נוסדה ב-31 ביולי 1882, טו' באב תרמ\"ב, והוכרזה כעיר בשנת 1950. היא הוקמה כמושבה חקלאית ציונית; היא המושבה הראשונה שהקימו אנשי העלייה הראשונה. בראשון לציון עוצב דגל ישראל; חודשה התרבות העברית – בייחוד בשפה ובחינוך. ב-1920 הוכרזה כמועצה מקומית וב-1950 הוכרזה כעיר ואם בישראל. בסוף המאה ה-20 התרחבה העיר מערבה וצפונה וגדלה באופן ניכר, והפכה לאחת הערים הגדולות בישראל.",
    "pageid": 5720
  },
  {
    "title": "רפאל איתן",
    "extract": "רפאל \"רפוּל\" איתן (11 בינואר 1929, כ\"ט בטבת ה'תרפ\"ט – 23 בנובמבר 2004, י' בכסלו ה'תשס\"ה) היה הרמטכ\"ל ה-11 של צה\"ל, חבר הכנסת ושר בממשלות ישראל. כהונתו של איתן כרמטכ\"ל הייתה הארוכה ביותר, 60 חודשים (5 שנים).\n\n",
    "pageid": 2767
  },
  {
    "title": "שבטי ישראל",
    "extract": "שבטי ישראל או בני ישראל הם השבטים שעל פי המקרא הרכיבו את עם ישראל הקדום, ונחשבים לפי המסורת לאבותיהם של היהודים של ימינו.\nלפי המקרא, השבטים הם הצאצאים של שנים־עשר בניו של יעקב, שנקרא גם \"ישראל\". מאחר שמצאצאי יוסף בן יעקב יצאו שני שבטים נפרדים – אפרים ומנשה – היו בפועל שלושה־עשר שבטים, אך בהתייחסויות לשבטי ישראל במקרא המספר היחיד המוזכר במפורש הוא שנים־עשר. הסיבות לכך שונות: בחלק מהמקרים נספרים רק השבטים שקיבלו נחלה בארץ ישראל, ולכן שבט לוי נעדר מהספירה ובני יוסף, אפרים ומנשה נספרים כשני שבטים; במקרים אחרים נספרים שנים עשר בני יעקב, ואפרים ומנשה לא מוזכרים; ובחלק מהמקרים נכתב רק \"שנים עשר שבטי ישראל\" מבלי לפרט.\nעל פי המסופר בתורה ובספר יהושע, שבטי ישראל נדדו במדבר סיני, ובתום מסע של ארבעים שנה במדבר כבשו את הארץ מידי העמים הכנענים, התנחלו באזורים שונים של ארץ ישראל, הנקראים נחלות, ויחד הקימו את ממלכת ישראל המאוחדת.\nבארכאולוגיה המקראית וביקורת המקרא ישנן מספר תאוריות בנוגע למוצאם האתני והגאוגרפי של השבטים. חלק מהן כוללות התפתחות של תרבות ישראלית מתוך עמי כנען שישבו בארץ ישראל, ואחרות מתארות שילוב של עמים אלה עם קבוצות שונות שהגיעו ממקומות אחרים כמו ממלכת מיתני, עבר הירדן, ומצרים. חוקרים אינם בטוחים כי אכן התקיימו 12 שבטים ומניחים כי מדובר במספר טיפולוגי. כמן כן, במחקר המדעי יש ויכוחים וספקות לגבי היבטים כמו תקופת האבות, הנדודים במדבר סיני, כיבוש הארץ בתקופת יהושוע, ומקום התיישבות השבטים. חוקרים רבים סבורים כי חלק גדול מהטקסטים הנוגעים לתיאור תקופת השבטים בתקופת האבות, השופטים וספרי מלכים, נערכו בתקופות מאוחרות יותר כמו לאחר גלות ישראל או אף מאוחר יותר וכי יש בהם אי דיוקים. גם לגבי האמונות הדתיות של השבטים יש תאוריות שונות כאשר חלק מן החוקרים טוענים כי המסורת הדתית של ישראל גובשה כתוצאה משילוב של אמונות שהביאו שבטים שונים, שמקורן ממקורות שונים כמו מצרים, עמים במדבר סיני, עמי כנען ועוד והתגבשו לגבי תאולוגיה יהודית רק בשלבים מאוחרים יותר.",
    "pageid": 10899
  },
  {
    "title": "שירי ביבס",
    "extract": "",
    "pageid": 2422025
  },
  {
    "title": "קטגוריה:זמרים ישראלים",
    "extract": "ראו גם: קטגוריה:זמרים ביישוב",
    "pageid": 243973
  },
  {
    "title": "קטגוריה:חברות תעופה שנסגרו",
    "extract": "קטגוריה לערכים על חברות תעופה שפורקו או מוזגו לתוך חברות אחרות.",
    "pageid": 809865
  },
  {
    "title": "אברהם",
    "extract": "אַבְרָהָם (במקור: אַבְרָם, מכונה גם אברהם אבינו) הוא דמות מקראית, הראשונה מבין שלושת האבות. אביהם של יצחק וישמעאל (שלפי הקוראן, הערבים העדנאנים הם צאצאיו) ואבי המדיינים. נכדיו בני יצחק הם יעקב ועשו, שעל פי המקרא הם אבותיהם של בני ישראל, האדומים והעמלקים.",
    "pageid": 2009
  },
  {
    "title": "אווטאר (סדרת טלוויזיה)",
    "extract": "אווטאר (בסינית: 降世神通: 最後的氣宗 ובקיצור 降世神通, באנגלית: Avatar: The Last Airbender, בתרגום מילולי: אווטאר: מכופף האוויר האחרון, בתרגום חופשי: אווטאר: כַּשָּף האוויר  האחרון; העונה הראשונה נקראה בטלוויזיה הישראלית בשם אווטאר: האגדה של אנג, תרגום מילולי מאנגלית ושפות נוספות באירופה:‏ Avatar: The Legend of Aang) היא סדרת אנימציה אמריקאית ששודרה בערוץ ניקלודיאון למשך שלוש עונות בין 2005  ל-2008.\nבישראל שודרה הסדרה בערוץ ניקלודיאון ישראל בשפה האנגלית ובדיבוב לעברית. במאי 2020 הפכה הסדרה זמינה לצפייה בנטפליקס והגיעה למקום הראשון בדירוג הסדרות הפופולריות בארצות הברית.\nהסדרה מוצגת בסגנון המשלב אנימה עם אנימציה אמריקאית מודרנית, הן בהנפשה, הן במבנה הסדרהדרושה הבהרה: מהו סגנון אנימה/אנימציה אמריקאית במבנה?.\nהסדרה זכתה בחמישה פרסי אנני, פרס אמי לבידור בפריים טיים, פרס פיבודי ופרס בחירת הילדים של ניקלודיאון. חלק מהמבקרים כינו את אווטאר \"סדרת האנימציה הטובה בכל הזמנים\". נכון לינואר 2023, הסדרה מדורגת במקום 7 ברשימת \"הסדרות הטובות של כל הזמנים\" של IMDb וולכל אחת מעונותיה דירוג של 100% באתר Rotten Tomatoes:‏ 11 ביקורות חיוביות לעונה 1, 6 ביקורות חיוביות לעונה 2, 7 ביקורות חיוביות לעונה 3.\nהסדרה זכתה להצלחה מסחרית ולשבחי הביקורות על האנימציה, הפסקול, ההומור, הדמויות והעיסוק בנושאים שאינם נפוצים בסדרות ילדים, בהם טוטליטריזם, אימפריאליזם, רצח עם ושחיתות שלטונית.\nמלבד סדרת האנימציה, וכחלק מהזיכיון של \"אווטאר: כשף האוויר האחרון\" הופק סרט קולנוע לייב אקשן בשם \"איירבנדר\", אשר התבסס על עלילת העונה הראשונה של הסדרה אך זכה לביקורות שליליות ובעיני רבים נחשב לאחד הסרטים הגרועים ביותר שנעשו. בנוסף, הופקה סדרת המשך בשם \"האגדה של קורה\", אשר שודרה בין 2012 ל-2014 וזכתה לשבחים. ב-2018 הוכרז רימייק בגרסת לייב אקשן שמתוכנן לצאת לנטפליקס, אשר קיבל את השם \"אווטאר: כשף האוויר האחרון\".",
    "pageid": 276714
  },
  {
    "title": "אמציה ברעם",
    "extract": "אמציה ברעם (נולד ב-17 בספטמבר 1938) הוא פרופסור אמריטוס בחוג להיסטוריה של המזרח התיכון באוניברסיטת חיפה, מומחה להיסטוריה של עיראק במאות ה-20 וה-21.",
    "pageid": 2138724
  },
  {
    "title": "אנגלית",
    "extract": "אנגלית (באנגלית: English) היא שפה ממשפחת השפות הגרמאניות שמקורה באנגליה, והיא אחת השפות המדוברות ביותר בעולם. השפה רכשה לה מעמד דומיננטי והיא השפה המרכזית והרשמית בארצות רבות. אנגלית נלמדת ומובנת יותר מכל שפות העולם, משמשת שפה שנייה ושפה רשמית במדינות רבות, ולרוב מוגדרת כ\"לינגואה פרנקה\" בזכות השפעתה העצומה בתחומים רבים.\nעל־פי הערכות, יש בעולם בין 500 מיליון ל־1.8 מיליארד דוברי אנגלית ברמה כלשהי, בין כשפת אם או כשפה שנייה. מתוכם, בין 300 ל־450 מיליוני בני אדם מדברים אנגלית כשפת אם. אנגלית היא השפה השלטת במדע, באקדמיה, בתקשורת, בעסקים, בתעופה, בים, בדיפלומטיה, בתיירות, בבידור, במחשבים ובאינטרנט.\nהתפשטות השפה והשפעתה גברו בימי הזוהר של האימפריה הבריטית, אך לא פסקו גם בעת שזו דעכה, בין היתר עקב התעצמותה של ארצות הברית מבחינה מדינית, צבאית, כלכלית, מדעית, טכנולוגית ותרבותית.\nזוהי שפה רשמית בממלכה המאוחדת, אירלנד, קנדה, ניו זילנד, מלטה, הודו, פקיסטן, הפיליפינים, סינגפור, ובמספר מדינות באפריקה, באמריקה הלטינית ובאיי אוקיאניה.\nבארצות הברית ובאוסטרליה לא מוגדרת שפה רשמית, אך השפה האנגלית משמשת את ממשלותיהן ואת תושביהן יותר מכל שפה אחרת.",
    "pageid": 908647
  },
  {
    "title": "אריאל",
    "extract": "אֲרִיאֵל היא התנחלות במעמד עיר השוכנת בלב השומרון, ליד כביש חוצה שומרון. הוקמה בשנת 1978, והוכרזה כעיר בשנת 1998. העיר ממוקמת בגובה הנע בין 500 מטר מעל פני הים ועד לגובה של כ-706 מטר מעל פני הים. מבחינה טופוגרפית היא בנויה על גבעה המשתרעת לאורך כ-12 ק\"מ. אריאל מכונה לעיתים קרובות \"בירת השומרון\".\nאוכלוסיית אריאל היא חילונית ברובה. בעיר נמצאת אוניברסיטת אריאל בשומרון.\nנכון לשנת 2023 מתגוררים באריאל יותר מ-20,000 תושבים.",
    "pageid": 7727
  },
  {
    "title": "ארץ ישראל",
    "extract": "ארץ ישראל (בראשי תיבות: א\"י, נקראת בלועזית: פָּלֶשְׂתִּינָה, ובערבית: فلسطين, בתעתיק לעברית: פָלַסְטִין) היא חבל ארץ הנמצא בדרום-מערב יבשת אסיה, באגן הים התיכון ובחלק של המזרח התיכון המכונה הלבנט ומחולק כיום בין מדינת ישראל וממלכת ירדן לפחות, ולפי גבולות רחבים יותר אף בין סוריה, לבנון ואולי מצרים. המינוח המתייחס לשטח בו נחלו שבטי ישראל משני עברי הירדן או לגבולות ההבטחה וארץ ישראל השלמה. ארץ ישראל המערבית חופפת בקירוב לחלק המערבי של פלשתינה-א\"י המנדטורית. ארץ ישראל ממזרח לנהר הירדן בה נחלו שניים וחצי השבטים ובכללה הגולן מכונה בשם עבר הירדן המזרחי. ב-1921 הוציאה בריטניה (שקיבלה מנדט על שני עברי הירדן) את רובו הגדול של עבר הירדן המזרחי מתחום ארץ-ישראל (פלשתינה), וייסדה בו את אמירות עבר הירדן לימים ממלכת ירדן. שטחי רמת הגולן נכבשו על ידי מדינת ישראל מסוריה, במלחמת ששת הימים.\nלארץ ישראל, השוכנת במיקום אסטרטגי בין מצרים, סוריה וחצי האי ערב, נודעה חשיבות רבה מבחינה דתית, תרבותית, מסחרית ופוליטית. מהאלף ה-2 לפנה\"ס ועד לימינו, אוכלסה הארץ על ידי עמים שונים וקבוצות אתניות שונות, בהם כנענים, עברים (יהודים), פלשתים, אדומים, יוונים וערבים, וחלקים ממנה היו תחת שלטונן של אימפריות ומדינות שונות, בהן מצרים העתיקה, ממלכות ישראל ויהודה, אשור, בבל, פרס, מצרים התלמיית, הממלכה הסלאוקית, יהודה החשמונאית, האימפריה הרומית, האימפריה הביזנטית, הערבים המוסלמים, הצלבנים, הממלוכים, העות'מאנים, בריטניה, ישראל, ירדן ומצרים. כיום, בתחום ארץ ישראל המערבית חיים מספר כמעט שווה של יהודים ומוסלמים.\nבארץ ישראל התחולל חלק ניכר מן ההיסטוריה של עם ישראל, ועל פי התנ\"ך היא הארץ אותה הבטיח אלוהים לזרעם של אברהם, יצחק, ויעקב, הקרוי גם בשם \"ישראל\". לכן העם היהודי, \"בני ישראל\", רואים בה מרכז לאומי יהודי. כמו כן, האסלאם והנצרות רואות בארץ ישראל מרכז דתי בעל חשיבות היסטורית רבה.\nהחל מסוף המאה ה-19 ותחילת המאה ה-20 האזור עומד במוקד סכסוך לאומי בין התנועה הציונית לתנועה הלאומית הפלסטינית. כיום, למעט רצועת עזה, כל שטחה של הארץ, שהיה לפני קום המדינה תחת שלטון המנדט הבריטי, נשלט על ידי מדינת ישראל. הקו הירוק הוא גבול המדינה המוכר על ידי הקהילה הבין-לאומית, בעוד בקעת הירדן וחלקים מיהודה ומהשומרון, השוכנים בליבה של הארץ, מוחזקים צבאית על ידי ישראל מאז מלחמת ששת הימים, ומיושבים חלקית בישראלים שהתנחלו באזור. המחלוקת על מעמדו של שטח זה מהווה את אחד מנושאי הליבה של הסכסוך הישראלי-פלסטיני.\nעל פי נתוני הלשכה המרכזית לסטטיסטיקה והמנהל האזרחי, בשנת 2022 יהודים ו\"אחרים\" היוו 49.84% מהאוכלוסייה בארץ ישראל, לעומת 50.16% פלסטינים. עם זאת, הגיאודמוגרף ארנון סופר ציין כי מדדים אלה אינם מביאים בחשבון קבוצות רבות של מי שאינם יהודים, אשר מספרם הכולל מגיע לכ-650 אלף נפש, וכי עובדה זו מורידה את שיעור היהודים בארץ ישראל ל-46%–47% בלבד.",
    "pageid": 1975
  },
  {
    "title": "באבא סאלי",
    "extract": "רבי ישראל אביחצירא (א' בתשרי ה'תר\"ן, 26 בספטמבר 1889 – ד' בשבט ה'תשמ\"ד, 8 בינואר 1984) היה רב ואב בית דין מחוז תאפילאלת, ראש ישיבה ומקובל מרוקאי-ישראלי. נודע בציבור כמחולל ניסים, ורבים נהרו אליו לקבלת עצות וברכות. מוכר בכינוי \"באבא סאלי\" (במקור: צאלי).\n\n",
    "pageid": 8989
  },
  {
    "title": "באר שבע",
    "extract": "באר שבע היא עיר במחוז הדרום המשמשת כבירת המחוז (ולעיתים מכונה \"בירת הנגב\"). היא העיר התשיעית באוכלוסייתה במדינת ישראל והשנייה בגודל אוכלוסייתה במחוז הדרום אחרי אשדוד. שטח השיפוט של באר שבע הוא 117,500 דונם, ובשטח השיפוט היא הרביעית בגודלה בישראל והשלישית במחוז הדרום, אחרי דימונה וערד. הוכרזה כעיר בשנת 1906. משמשת כמרכז מטרופולין באר שבע.\nהעיר שוכנת בצפון הנגב, בקצה המערבי של בקעת באר שבע. בעיר נמצאים אוניברסיטת בן-גוריון בנגב, המרכז הרפואי סורוקה, בית המשפט המחוזי, מפקדת מחוז הדרום של משטרת ישראל, ומפקדת פיקוד הדרום של צה\"ל.\nבתחום השיפוט המוניציפלי של באר שבע נמצאים כ-38 אחוזים מסך הכפרים הלא מוכרים, ובהם כרבע מתושבי הפזורה הבדואית.\nראש עיריית באר שבע מאז נובמבר 2008 הוא רוביק דנילוביץ'. העיר חברה בארגון הערים פורום ה-15 והיא הדרומית מבין חברות הפורום.",
    "pageid": 5687
  },
  {
    "title": "ביתר עילית",
    "extract": "בֵּיתָר עִילִּית היא התנחלות במעמד עיר השוכנת ביהודה, כ-8 קילומטרים דרום-מערבית מירושלים- ובמקביל היא צפונית לגוש עציון, על גבול הקו הירוק, על הרי יהודה. היא מיועדת לחרדים והוכרזה כעיר בשנת 2001. העיר קרויה על שם העיר הקדומה ביתר וממוקמת באזור בו שכנה בימי בית שני ביתר הקדומה, שמלאה תפקיד חשוב במרד בר-כוכבא. ביתר הקדומה מזוהה עם ח'רבת אל-יהוד שבתחומי הכפר הפלסטיני בתיר, שמשמר את שמה של ביתר, הסמוך לביתר עילית.\nנכון לתחילת 2025 יש בעיר כ-73,000 תושבים והיא העיר הישראלית השנייה בגודלה ביהודה ושומרון.",
    "pageid": 7732
  },
  {
    "title": "בניינים בעברית",
    "extract": "הבניין הוא תבנית שנותנת משמעות שונה למילים מאותו שורש. למשל המילים: סגר, נסגר, הסגיר, הן מילים דומות מבחינת השורש ושונות מבחינת התבנית, התבנית נותנת להן משמעות מיוחדת.\n\nבדומה לדקדוק של שפות שמיות אחרות, בדקדוק העברי, בניין הוא מערכת נטייה של הפועל: כל בניין של פועל הוא קבוצה של תבניות לשוניות קבועות; בשפה העברית כדי ליצור פועל משבצים שורש מסוים בהתאם לזמן ולגוף בתוך התבנית של הבניין.\nבעברית לכל תקופותיה נוהגים למנות שבעה מבנים עיקריים של בנייני הפועל, שאליהם נוספו עוד כמה בניינים נדירים. שמם של בנייני הפועל בעברית נקבע על פי צורת היסוד השכיחה שלהם, שהיא בזמן עבר ובגוף נסתר (הוא). הסיבה לכך היא שלצורת העבר הנסתר אין מוספיות לפני צורת היסוד ואחריה. שבעת הבניינים העיקריים בעברית הם: פָּעַל (מכונה גם \"קל\"), נִפְעַל, הִפְעִיל, הֻפְעַל, פִּעֵל, פֻּעַל, הִתְפַּעֵל.\nהצירוף בנייני הפועל הוא צורת סמיכות, המורכבת משני שמות עצם בדרך של השאלה.\nמערכת הבניינים בעברית אינה סימטרית. שבעת בנייני הפועל מתחלקים לשלוש קבוצות: הבניינים קל ונפעל, הבניינים הפעיל והופעל, ומערכת הבניינים הכבדים – פיעל, פוּעל והתפעל. לחלק מהבניינים הפעילים קיימים בניינים מקבילים, המשמשים להם סבילים פנימיים. בנייני הסביל הפנימי נבדלים מהבניינים המקוריים רק בתנועות, והשינוי הזה גורם משמעות סבילה ביחס לבניין המקורי. בעברית מתאפיינים הסבילים הפנימיים בתנועת u: בניין הֻפְעַל (להִפְעִיל) ובניין פֻּעַל (לפִּעֵל). בלשון המקרא היה קיים סביל פנימי גם לבניין קל.\nהערה: צורות הפועל המוצגות כאן מתאימות לגזרת השלמים. לשאר הגזרות ישנן צורות נטייה שונות, לפי המאפיינים המיוחדים של כל גזרה.",
    "pageid": 36363
  },
  {
    "title": "גלולה למניעת היריון",
    "extract": "גלולות למניעת היריון (לעיתים מכונות רק \"גלולות\") הן אמצעי מניעה המיועד לנשים ונחשב לבעל יעילות גבוהה. הגלולות נכנסו לשוק התרופות בראשית שנות ה-60 של המאה ה-20 ומשמשות מיליוני נשים ברחבי העולם.\nהחומרים הפעילים העיקריים בגלולות הם הורמוני המין הנשיים, אסטרוגן ופרוגסטרון, או אנלוגים סינתטיים דומים שלהם. הפרוגסטרון פועל על המוח, ומונע את הפרשת הגונדוטרופינים (FSH ו-LH) וכך נמנע הביוץ. האסטרוגן מסייע לפרוגסטרון במניעת הביוץ. הפרוגסטרון שבגלולה פועל גם למנוע מרירית הרחם את השינויים שנדרשים לקליטת הביצית המופרית.",
    "pageid": 139864
  },
  {
    "title": "הבריחה מאלקטרז",
    "extract": "הבריחה מאלקטרז (אנגלית: Escape from Alcatraz) הוא סרט פעולה אמריקאי שיצא בשנת 1979, בכיכובו של קלינט איסטווד ובבימויו של דון סיגל. הסרט מתאר את בריחתם המורכבת של פרנק מוריס והאחים ג'ון וקלרנס אנג'לין, מאחד מבתי הכלא השמורים בארצות הברית, אלקטרז, השוכן על אי הסמוך לסן פרנסיסקו. הסרט נוצר בעקבות ספר באותו השם, המבוסס על מקרה אמיתי ונדיר, בשנת 1962, בו ברחו שלושה אסירים מאלקטרז . הם הוכרזו כנעדרים.",
    "pageid": 1059031
  },
  {
    "title": "הפועל תל אביב (כדורגל)",
    "extract": "הפועל תל אביב הוא מועדון כדורגל ישראלי מהעיר תל אביב, המשחק בליגה הלאומית. המועדון הוקם בשנת 1923, עם הקמת אגודת הפועל תל אביב, והוא אחד המועדונים הוותיקים ביותר בישראל, ומהמועדונים המייסדים של הליגה הבכירה בארץ ישראל כשהשתתף בעונת הבכורה (1931/1932). צבעי המועדון הם אדום ולבן, ומגרשה הביתי של הקבוצה הוא אצטדיון בלומפילד הממוקם ביפו.\nהפועל תל אביב שיחקה בליגה הבכירה בישראל מאז היווסדה, וירדה שלוש פעמים לליגת המשנה – בתום עונת 1988/1989, בתום עונת 2016/2017 ובתום עונת 2023/2024. המועדון הוא אחד המעוטרים ביותר בישראל, עם שלוש עשרה אליפויות (מתוכן שמונה לאחר קום המדינה), שישה עשר גביעי מדינה (מתוכם עשרה לאחר קום המדינה) וגביע טוטו אחד. המועדון זכה בדאבל ארבע פעמים (1934, 1938, 2000, 2010), והוא גם המועדון היחיד בישראל שזכה שלוש פעמים ברציפות בגביע המדינה (בשני רצפים שונים: 1937–1939 ו-2010–2012).\nהפועל תל אביב במפעלים הבין-לאומיים זכתה בליגת האלופות האסייתית בשנת 1967, ובסגנות ליגה זו בשנת 1970. במפעלים האירופיים, היא העפילה לשלב רבע הגמר בעונת 2001/2002 בגביע אופ\"א, אחד ההישגים הבולטים של קבוצה ישראלית כלשהי במפעלים האירופים. הפועל תל אביב היא הקבוצה הישראלית היחידה אשר סיימה במקום הראשון בשלב הבתים של הליגה האירופית (עונת 2009/2010). בעונת 2010/2011 העפילה הקבוצה לראשונה בתולדותיה לשלב הבתים של ליגת האלופות.",
    "pageid": 584844
  },
  {
    "title": "הצהרת בלפור",
    "extract": "הצהרת בלפור היא הכינוי המקובל להחלטת ממשלת בריטניה ב-31 באוקטובר 1917 כפי שמצאה ביטויה במסמך שנחתם בידי שר החוץ הבריטי, הלורד ארתור ג'יימס בלפור, ב-2 בנובמבר 1917 (י\"ז בחשוון תרע\"ח) ועיקרו הכרזה ולפיה בריטניה תתמוך בהקמת בית לאומי לעם היהודי בארץ ישראל. מתן ההצהרה היה הישג מדיני חסר תקדים של התנועה הציונית: מעצמה עולמית כמו בריטניה הסכימה למעשה לפרוש את חסותה על התנועה הציונית ולסייע לה במימוש מטרתה העיקרית. בעשותה כן הגיעה ממשלת בריטניה למסקנה, שיהיה זה יותר מעשי לתמוך בשאיפות הציוניות כהצדקה לפירוק הקיסרות העות'מאנית, מאשר כמשענת לחיזוקה.\nההצהרה נמסרה לידיו של הלורד ליונל וולטר רוטשילד, והוא התבקש להעבירה לידי ההסתדרות הציונית. היא ניתנה בעקבות הצעה שהגיש לממשלת בריטניה ד\"ר חיים ויצמן בשיתוף עם ההנהגה הציונית בבריטניה. הצעתו של ויצמן כללה את הדרישה להכיר בזכות העם היהודי על ארץ ישראל ובזכותם של יהודים לעלות אליה, וכן להעניק מעמד מוכר למוסדות התנועה הציונית בארץ ישראל. טרם פרסומה הונחה ההצהרה בפני נשיא ארצות הברית, וודרו וילסון, וזכתה לאישורו. ממשלת צרפת הביעה תמיכתה בפומבי בהצהרה ב-14 בפברואר 1918 והלכה בעקבותיה ממשלת איטליה, אף היא בפומבי, ב-9 במאי.\nהצהרת בלפור הייתה מסויגת ומצומצמת בהשוואה להצעה שהגיש ויצמן, ובכל זאת כללה הכרה בהקמת \"בית לאומי\" ליהודים בארץ ישראל. במשתמע גם הכירה ההצהרה בתנועה הציונית כמייצגת שאיפות אלה. הצהרת בלפור הייתה איפוא ההישג המדיני המשמעותי הראשון של התנועה הציונית.\nבעקבות פרסומה של הצהרת בלפור כתב העיתון הבריטי The Spectator: \"יישוב יהודי גדול ומשגשג בארץ הקודש תחת פיקוחה של בריטניה, בעלות-בריתנו ואמריקה, יתרום לשלום וקידמה במזרח הקרוב, ויעלה אפוא בקנה אחד עם מדיניות בריטניה.\"\nכתב המנדט של חבר הלאומים משנת 1922, שאשרר את החלטות ועידת סן רמו, כלל הצהרה זו ככתבה וכלשונה, וכך היא קיבלה תוקף חוקי של מסמך בינלאומי מחייב. גם מגילת העצמאות כללה התייחסות להצהרה.\nברחבי ישראל נקראו רחובות וכיכרות בשם \"ב' בנובמבר\" לציון תאריך ההצהרה.",
    "pageid": 272796
  },
  {
    "title": "וינסטון צ'רצ'יל",
    "extract": "סר וינסטון לאונרד ספנסר-צ'רצ'יל (באנגלית: Sir Winston Leonard Spencer-Churchill‏; 30 בנובמבר 1874 – 24 בינואר 1965) היה פוליטיקאי ומדינאי בריטי שכיהן כראש ממשלת בריטניה בשתי תקופות כהונה, בין השנים 1940–1945, ושוב בין השנים 1951–1955. לאחר קריירה ארוכה כקצין בצבא, עיתונאי צבאי, היסטוריון ופוליטיקאי, עלה צ'רצ'יל לשלטון בעקבות התבוסות המוקדמות במלחמת העולם השנייה. כראש ממשלה הנהיג את בריטניה במלחמה נגד גרמניה הנאצית.\nצ'רצ'יל נולד באוקספורדשייר שבאנגליה. התגייס לצבא הבריטי ושירת כקצין בהודו, בסודאן ובדרום אפריקה. הוא כתב על חוויותיו בשדות הקרב של האימפריה למספר עיתונים בלונדון. כתביו אלו, ובמיוחד תיאור הימלטותו משבי הבורים במהלך מלחמת הבורים, פורסמו כספרים וקנו לו את פרסומו הראשון, שהביא לבחירתו לפרלמנט מטעם המפלגה השמרנית ב-1900. צ'רצ'יל התקדם במהירות בפוליטיקה הבריטית, ולאחר שהחליף מפלגה, נבחר מטעם המפלגה הליברלית לנשיא לשכת המסחר, שר הפנים, ולבסוף גם שר הימייה, תפקיד בו כיהן במהלך מלחמת העולם הראשונה.\nלאחר כישלונו בניהול מערכת גליפולי, איבד את מעמדו הפוליטי, ולבסוף גם את מושבו בפרלמנט. בשנת 1916 חזר לצבא ושימש כמפקד גדוד בקווי החפירות בצרפת. בשנת 1917 שב לשרת כשר בממשלת הוד מלכותו, תחילה כשר החימוש ובהמשך כשר המלחמה, שר האווירייה ושר המושבות. בשנת 1924 שב למפלגה השמרנית ומונה לשר האוצר בממשלתו של סטנלי בולדווין, וכיהן בתפקיד זה עד שנת 1929.\nבשנות השלושים שהה צ'רצ'יל במדבר הפוליטי, בין היתר בעקבות התנגדותו למתן אוטונומיה גדלה והולכת להודו והתנגדותו לוויתורו של אדוארד השמיני על כס המלוכה. בתקופה זו החל להזהיר מפני סכנת התחמשותה של גרמניה תחת שלטון הנאצים, אך ממשלתו של נוויל צ'מברלין, חבר מפלגתו של צ'רצ'יל, הובילה קו פייסני אל מול התעצמות גרמניה של היטלר. בשנת 1939, עם פרוץ המלחמה והתאמתות אזהרותיו של צ'רצ'יל, הוא שב לממשלה ומונה בשנית לשר הימייה.\nלאחר התפטרותו של צ'מברלין, ובתום מאבק פוליטי קצר, מונה צ'רצ'יל לראש ממשלת הממלכה המאוחדת. הוא הוביל את בריטניה במהלך הבליץ ובשנים הקשות של 1940–1941, בהן עמדה כמעט לבדה אל מול גרמניה. נאומיו בתקופה זו רוממו את רוחם של הבריטים ומוכרים עד היום כיצירות רטוריות בולטות בשפה האנגלית. בייחוד בולטים נאומיו \"דם, עמל, יזע ודמעות\" ו\"נילחם בחופים\".\nבבחירות של 1945, שנערכו לאחר כניעת גרמניה, הודח צ'רצ'יל, וממשלתו הוחלפה בממשלת לייבור בראשות אטלי. הוא המשיך להוביל את השמרנים באופוזיציה, וניצל את מעמדו כדי להזהיר מפני התעצמותה של ברית המועצות. בין היתר טבע את הביטוי \"מסך הברזל\". בשנת 1951 נבחר בשנית לראשות הממשלה, אולם לאחר שלקה בשבץ מוחי ב-1953 חלה הידרדרות בבריאותו. בשנת 1955 התפטר מראשות הממשלה. צ'רצ'יל נפטר בשנת 1965, והלווייתו הייתה לאחד מכינוסי המדינאים הגדולים בהיסטוריה.\nהוא זכה בפרס נובל לספרות על ספרי ההיסטוריה שכתב, ומעט לפני מותו הוכרז כאזרח כבוד של ארצות הברית, כבוד שניתן רק לשמונה אישים נוספים מאז ומעולם ורק לשניים בעודם בחיים, צ'רצ'יל והאם תרזה. במספר סקרי דעת קהל הוכתר צ'רצ'יל לבריטי \"הגדול ביותר בכל הזמנים\". הוא נחשב לאדריכל הניצחון על גרמניה הנאצית, ולאחד מגדולי המדינאים והרטוריקנים במאה ה-20.",
    "pageid": 1051083
  },
  {
    "title": "חברת החדשות",
    "extract": "החדשות 12 (בעבר החדשות 2 ובשמה המלא חברת החדשות הישראלית בע\"מ) היא חברת תקשורת ישראלית, שמפיקה את מהדורות החדשות ואת רוב תוכניות האקטואליה עבור \"קשת 12\" ובבעלות \"קשת\". החברה פועלת בהתאם להוראות חוק הרשות השנייה לטלוויזיה ורדיו. מאז 2020 אתר חדשות 12 נודע בשם N12, כשהוא מתופעל על גבי אתר מאקו.\n\nהחל מ-2 באוגוסט 2020 משדרת החברה גם מבזקי חדשות בשמונה תחנות רדיו אזוריות, לאחר שנים רבות בהן שידרה \"חדשות 13\" את המבזקים, גם בימי \"חדשות 10\".\nהחל משנת 2000 אולפני החברה שוכנים בקריית התקשורת שבנווה אילן שבהרי ירושלים. לפני כן שכנו אולפני החברה באולפני הבירה שבירושלים.\nבמשך שנים רבות הפיקה החברה את תוכני החדשות והאקטואליה עבור \"ערוץ 2\" הישראלי ולכל זכייניותיו – \"טלעד\", \"קשת\" ו\"רשת\", ובין פיצול \"ערוץ 2\" למיזוג \"רשת\"-\"עשר\" עבור \"רשת 13\". מאז פיצול ערוץ 2 ב-1 בנובמבר 2017 ועד 16 בינואר 2019, חברת החדשות התקיימה בבעלות משותפת של הזכייניות, ובהתאם לכך שידרה במקביל בערוצים \"קשת 12\" ו\"רשת 13\" את: מבזקי הבוקר, \"מהדורה ראשונה\", \"שש עם עודד בן עמי\", \"המהדורה המרכזית\", \"אולפן שישי\", \"סדר עולמי\" ו\"חדשות סוף השבוע\". בתקופת שידורי החברה בשני הערוצים במקביל, חדלה החברה מלקדם את שידורי הזכייניות בערוצים החדשים שלהן. כמו כן, שלוש תוכניות בולטות של החברה לא שודרו בשני הערוצים במקביל: \"לילה טוב ישראל\" (אשר ירדה מהאוויר עת מיזוג \"רשת\"-\"עשר\") ו\"פגוש את העיתונות\" שודרו רק ב\"ערוץ 13\" ואילו \"התוכנית הכלכלית\" (\"תוכנית חיסכון\") שודרה רק ב\"ערוץ 12\", זאת מאחר שהתוכנית מוגדרת כתוכנית תעודה – ואינן כלולות בתוכניות שמורשות לשידור בשני הערוצים. בנוסף, עובדי חברת החדשות לא הופיעו בתוכניות הזכייניות ובערוצים החדשים – ומגישים של מבזקי \"החדשות\" לא שוחחו עם מגישי התוכניות של \"רשת\" ו\"קשת\" ולא הופיעו לצידם ב\"חלונות\" (כפי שקרה עד אז במקרים של תוכניות בוקר ואקטואליה במסגרת שידורי \"ערוץ 2\").\nבתחילה, הפעילות המקבילה בשני הערוצים הייתה אמורה להימשך למשך שלוש שנים נוספות לאחר הפיצול – עד נובמבר 2020, כשבתום התקופה, החברה תועמד למכרז או שיתקיים תמחור בין הזכייניות. בעקבות מיזוג רשת-עשר, החברה עברה לבעלות בלעדית של \"קשת\" כבר בינואר 2019. ב-16 בינואר 2019, אחרי כ-25 שנים בהן הפיקה ושידרה חברת החדשות עבור \"רשת\", החברה עברה לשדר באופן בלעדי ב\"ערוץ 12\" של \"קשת\", ששילמה 120 מיליון ש\"ח עבור מחצית החברה, והפכה לבעלת השליטה היחידה בה.",
    "pageid": 35424
  },
  {
    "title": "טבריה",
    "extract": "טְבֶרְיָה (בערבית: طبريا, תעתיק: טַבָּרִיַא; ביוונית עתיקה: Τιβεριάς, תעתיק: טיבריאס, במלרע; בלשון המשנה והתלמוד: טִבַרְיַא) היא עיר במחוז הצפון בישראל, בגליל התחתון ובבקעת כינרות. טבריה שוכנת לחופה המערבי של הכנרת והיא העיר היחידה הממוקמת לחופי ימה זו. מספר תושביה מוערך ב-2024 ב-50,215. שטח השיפוט שלה הוא כיום 16,280 דונם.\nהעיר נוסדה בשנת 20 לספירה על ידי הורדוס אנטיפס ונקראה על שמו של הקיסר הרומי טיבריוס. על פי הברית החדשה, לאחר הקמת העיר פעל ישו באזור צפון הכנרת, ועל כן בנצרות נחשב האזור לקדוש. בטבריה ובסביבותיה קמו כנסיות רבות, והעיר הפכה למרכז לצליינות. בהיסטוריה היהודית, טבריה נחשבת לאחת מארבע ערי הקודש, ביחד עם ירושלים, חברון וצפת, שבהן התרכזה מרבית האוכלוסייה היהודית בארץ ישראל מסוף ימי הביניים ועד המאה ה-19.\nבין המאה ה-2 למאה ה-10 הייתה בטבריה אוכלוסייה יהודית גדולה ומפותחת, מרכז לכל יהודי ארץ ישראל. גדולי ישראל פעלו בעיר ונקברו בתחומיה, ובהם התנאים רבן יוחנן בן זכאי, רבי עקיבא, והשל\"ה הקדוש, וכמו כן הועלו לטבריה עצמותיו של הרמב\"ם, שנפטר במצרים, ונקבר בטבריה לפי צוואתו. קברים אלו מהווים היום מוקדי עלייה לרגל. בתקופת מסעות הצלב שימשה טבריה בירת נסיכות הגליל הצלבנית. לאחר קרב קרני חיטין בשנת 1187 בכפר חיטים חרבה העיר, ובתקופה הממלוכית ובתחילת התקופה העות'מאנית הייתה אך כפר קטן. במהלך המאה ה-18 ביצר שליט הגליל, דאהר אל-עומר, את חומות טבריה, ובשנת 1740 הזמין את הרב חיים אבולעפיה לגור בעיר, ולשקם את חיי היהודים בה ואכן הגיע לעיר וגם בנה בית הכנסת הקיים עד היום ליד הטיילת בטבריה. בשנים שלאחר מכן הפכה לעיר בעלת רוב יהודי, ומרכז חשוב ליישוב היהודי. במלחמת העצמאות נכבשה טבריה על ידי כוחות \"ההגנה\", והאוכלוסייה הערבית פונתה על ידי הבריטים.\nכיום נחשבת טבריה למרכז תיירות חשוב, המתבסס הן על קרבתה לכנרת, והן על חשיבותה הדתית ליהדות ולנצרות. העיר משמשת גם כמרכז תעשייתי ומסחרי אזורי.",
    "pageid": 7740
  },
  {
    "title": "יהונתן גפן",
    "extract": "יהונתן גפן (22 בפברואר 1947 – 19 באפריל 2023) היה משורר, מחזאי, סופר, עיתונאי, סאטיריקן, פובליציסט, עורך, תסריטאי, פזמונאי, מתרגם, קומיקאי ומנחה ישראלי.\n\nגפן כתב מאות שירים ופזמונים מוכרים למבוגרים ולילדים. ספרו לילדים \"הכבש השישה עשר\" הפך לתקליט פורץ דרך ואחד הנמכרים בכל הזמנים. כמו כן, כתב סיפורת ומחזות שזכו להצלחה.",
    "pageid": 6087
  },
  {
    "title": "יובל שטייניץ",
    "extract": "יובל שטייניץ (נולד ב-10 באפריל 1958) הוא פוליטיקאי ואיש ציבור ישראלי, יו\"ר \"רפאל - מערכות לחימה מתקדמות\". כיהן כשר בארבע ממשלות ישראל וכחבר הכנסת מטעם מפלגת הליכוד. הוא דוקטור לפילוסופיה, ובעבר שימש מרצה בכיר לפילוסופיה באוניברסיטת חיפה. בנובמבר 2022 חזר להרצות באקדמיה ושימש מרצה באוניברסיטת רייכמן. ספרו \"הזמנה לפילוסופיה\", שיצא ב-74 מהדורות והדפסות, נחשב לספר הפילוסופיה הנמכר ביותר בתולדות מדינת ישראל.",
    "pageid": 143536
  },
  {
    "title": "יולן כהן",
    "extract": "יוֹלָן כֹּהֵן (נולדה ב־9 באוגוסט 1990) היא עיתונאית ישראלית המשמשת כתבת בריאות ותיירות בחברת החדשות של קשת 12 וב\"תוכנית חיסכון\" בערוץ.",
    "pageid": 2049686
  },
  {
    "title": "יונית לוי",
    "extract": "יונית לוי (נולדה ב-12 ביולי 1977) היא שדרנית טלוויזיה, מגישת חדשות ועיתונאית ישראלית. מגישה את המהדורה המרכזית של חברת החדשות מאז 15 בדצמבר 2002.",
    "pageid": 101185
  },
  {
    "title": "יחידת דובדבן",
    "extract": "יחידת \"דובדבן\" (יחידה 217) היא יחידה מובחרת בצה\"ל, הפועלת תחת פיקודה של חטיבת עוז (עוצבה 89). היחידה מתמחה בלוחמה בטרור ובפעילות מסוערבת נגד מחבלים.\nלפני שהוכפפה לחטיבת עוז ב־27 בדצמבר 2015, פעלה היחידה תחת פיקודה הישיר של אוגדת איו\"ש מיום הקמתה (יוני 1986).\nתפקידיה של היחידה כוללים משימות מודיעין ומעצרים מורכבים או סיכול ממוקד של מבוקשים ומחבלים (פעילי טרור) בלב שטחים עוינים תוך שימוש ביכולות מתקדמות ומסווגות, כאשר חלק מהפעילות נעשית בצורה מסוערבת (כלומר: הלוחמים מחופשים לעוברי־אורח ערבים). הפעילות מבוצעת בשיתוף עם השב\"כ.\n\n",
    "pageid": 110523
  },
  {
    "title": "לאה גולדברג",
    "extract": "לאה גולדברג  (בגרמנית: Lea Goldberg;‏ 29 במאי 1911, ב' בסיון תרע\"א, קניגסברג, פרוסיה המזרחית, גרמניה – 15 בינואר 1970, ח' בשבט תש\"ל, ירושלים, ישראל) הייתה מהמשוררות העבריות הידועות והחשובות ביותר בעת החדשה, סופרת מבוגרים וילדים, מתרגמת, מחזאית, מבקרת, ציירת, חוקרת ספרות, עיתונאית ומבקרת תרבות, כלת פרס ישראל לספרות ושירה לשנת תש\"ל (1970). פרופסור לספרות כללית והשוואתית באוניברסיטה העברית בירושלים.\nארכיונה מופקד במכון גנזים - ארכיון הסופרות והסופרים בישראל, אשר בבית אריאלה בתל אביב.",
    "pageid": 4166
  },
  {
    "title": "מאקו",
    "extract": "מאקוֹ (mako) הוא אתר חדשות ישראלי מבית קשת, ומהווה את אחד משלושת אתרי החדשות המובילים בישראל, לאחר ynet ו-וואלה NEWS. האתר מספק תוכני חדשות במגוון נושאים.",
    "pageid": 597647
  },
  {
    "title": "מהיר ועצבני (סדרת סרטים)",
    "extract": "מהיר ועצבני (באנגלית: The Fast and the Furious) היא סדרת סרטי פעולה העוסקת במרוצי רחוב מחתרתיים, לרוב תוך שילוב מספר רב של כלי רכב. הקשר העלילתי בין הסדרות אינו רציף, אם כי קיים קו משותף המתבסס על דמויות הסדרה. מהסרט החמישי הסדרה עוברת לעיסוק בתכנון מעשי שוד, בסגנון סרטים כמו \"הג'וב האיטלקי\" ו\"הקשר הצרפתי\", במקום במרוצי רחוב.\nאת הסרט הראשון ביים רוב כהן, את השני ג'ון סינגלטון, את ארבעת הבאים והתשיעי ג'סטין לין, את השביעי ג'יימס ואן את השמיני פ. גארי גריי ואת העשירי לואי לטריה. הזיכיון הגיע למקום התשיעי ברשימת הזיכיונות המכניסים ביותר, לפי Box Office Mojo.",
    "pageid": 247762
  },
  {
    "title": "מודיעין-מכבים-רעות",
    "extract": "מוֹדִיעִין-מַכַּבִּים-רֵעוּת (הידועה בשמה המקוצר \"מודיעין\") היא עיר במחוז המרכז בישראל, הממוקמת בין ירושלים לבין תל אביב-יפו. העיר במתכונתה הנוכחית היא תוצאה של איחוד רשויות, עליו הוחלט בשנת 2003, בו אוחדו העיר מודיעין והיישוב הקהילתי מכבים-רעות לרשות אחת, לה שטח שיפוט של 50,000 דונם.\nמודיעין היא בין הערים החשובות כלכלית בישראל, וקרויה על שם עירם של המכבים.",
    "pageid": 7749
  },
  {
    "title": "מוחמד דף",
    "extract": "מוחמד דיאב אבראהים אל־מַסְרִי (בערבית: محمد دياب إبراهيم المصري, בתעתיק מדויק: מחמד דיאב אבראהים אלמצרי; 12 באוגוסט 1965 – 13 ביולי 2024), שהיה מוכר בכינוי מוחמד דֵף (محمد الضيف, בתעתיק מדויק: מחמד אלצ'יף), וגם בכינוי אבו ח'אלד, היה טרוריסט פלסטיני שפיקד על גדודי עז א-דין אל-קסאם, הזרוע הצבאית של חמאס. הכינוי \"דֵף\", שפירושו \"אורח\", ניתן לו ככל הנראה מכיוון שנהג להחליף באופן מתמיד את מיקומו.\nדף, לצד יחיא סינוואר, הוביל את חמאס בטבח שבעה באוקטובר במהלכו התבצעו פשעים נגד האנושות ופשעי מלחמה כדוגמת אונס, רצח המוני, ביזה וחטיפת אזרחים.\nבמהלך שנות פעילותו, ביצע צה\"ל מספר ניסיונות לחסל את דף, מרובם חמק, ועובדה זו זיכתה אותו בכינוי \"החתול בעל תשע הנשמות\" (או \"המחבל בעל תשע הנשמות\"). בסופו של דבר, חוסל דף במסגרת מלחמת חרבות ברזל, בפאתי אל-מוואסי שליד ח'אן יונס ב-13 ביולי 2024.\n\n",
    "pageid": 11795
  },
  {
    "title": "מוחמד סלאח",
    "extract": "מוחמד סלאח חאמד מחרוס ע'אלי (בערבית: محمد صلاح حامد محروس غالي; נולד ב-15 ביוני 1992) הוא כדורגלן מצרי המשחק בעמדת החלוץ והקיצוני בליברפול מהפרמייר ליג האנגלית ומשמש כקפטן נבחרת מצרים.\nסלאח הוא מלך שערי ליברפול בפרמייר ליג בכל הזמנים, עם 176 שערים. בנוסף, הוא מלך השערים של ליברפול בתחרויות אירופיות, והוא גם השחקן המצרי שהבקיע הכי הרבה שערים בקריירה. נתונים אלו הופכים אותו לגדול הכדורגלנים בכל הזמנים אשר גדל במדינה ערבית או מוסלמית.",
    "pageid": 1141678
  },
  {
    "title": "מלון הנסיכה אילת",
    "extract": "מלון הנסיכה אילת היה בית מלון, הממוקם בחלקה הדרומי של העיר אילת סמוך למעבר הגבול טאבה. המלון כלל 419 חדרים שמתוכם 64 חדרי סוויטות. בנובמבר 2015, המלון נסגר עקב חובות, נמכר לחברת נצבא ומאז עומד נטוש.\n\n",
    "pageid": 1578228
  },
  {
    "title": "משחקי הכס (סדרת טלוויזיה)",
    "extract": "משחקי הכס (באנגלית: Game of Thrones) היא סדרת פנטזיה טלוויזיונית אמריקאית מצליחה, אשר נוצרה על ידי צמד המפיקים האמריקאים-יהודיים דייוויד בניוף וד. ב. וייס עבור רשת HBO האמריקאית. הסדרה מבוססת על \"שיר של אש ושל קרח\" – סדרת ספרי פנטזיה אפית מאת הסופר האמריקאי ג'ורג' ר. ר. מרטין. עלילת הסדרה מתרחשת בעולם בדיוני ברוח ימי הביניים. קרויה על שם הכרך הראשון של סדרת הספרים, \"משחקי הכס\".\nהעלילה מתרחשת בשתי יבשות, וֶסטֶרוֹז ואֶסוׂס, הממוקמות בעולם בדיוני. הסיפור מתחיל בתום קיץ ארוך במיוחד, ומתפצל למספר קווי עלילה. הראשון עוקב אחרי המלחמה בין בתי האצולה של שבע ממלכות המרכיבות את וסטרוז הנאבקות על הכס לאחר מות המלך ששלט בכל היבשת. השני מגולל את איום החורף הקרב ואת שובן של מפלצות אגדיות מהצפון הרחוק והקפוא. קו נוסף עוסק בניסיונה של היורשת האחרונה לשושלת המלוכה הקודמת של וסטרוז לחזור לממלכה ולהשיב את הכתר. באמצעות דמויות ראשיות מורכבות שמניעיהן סבוכים, הסדרה בוחנת סוגיות של מעמד חברתי, דת, מלחמה, חטא ועונש ומיניות. \"משחקי הכס\" היא סדרה עתירת תקציב ותרמה מאוד לפופולריות של סוגת הפנטזיה. עד כה עובדו חמישה מספרי הסדרה \"שיר של אש ושל קרח\" (\"משחקי הכס\", \"עימות המלכים\", \"סופת החרבות\", \"משתה לעורבים\" ו\"ריקוד עם דרקונים\") מכיוון ששני הספרים החותמים את הסדרה טרם יצאו, שלוש העונות האחרונות אינן מבוססות על הספרים ומרטין אינו שותף לכתיבתן. בשל כך ההבדלים בין סדרת הספרים לסדרת הטלוויזיה, גדלו.\nהסדרה הייתה מועמדת לפרסים רבים, בהם פרס אמי ופרס גלובוס הזהב עבור סדרת הדרמה הטובה ביותר, וכן פרס הוגו ופרס סטורן, וזכתה ארבע פעמים בפרס אמי לסדרת הדרמה הטובה ביותר (2015, 2016, 2018, 2019). הביקורות השליליות על הסדרה התמקדו בסצנות העירום והמין הרבות ובאלימות הקשה המופיעה בה. בעונות האחרונות שאינן מתבססות על הספרים של מרטין נוספו גם ביקורות על התסריט.\nבישראל, הסדרה החלה את שידוריה במקביל לשידור המקורי, הסדרה שודרה בלעדיות בערוץ yes Edge ו-yes Oh (ובערוץ הייעודי של yes \"ערוץ משחקי הכס\" שעלה מדי שנה לקראת עונה חדשה). בשנת 2016 החלה חברת הכבלים HOT לשדר את הסדרה. החל משנת 2017 הסדרה משודרת גם בסלקום tv.\nבאתר rotten tomatoes נקבע הציון 85% מהקהל, ו-89% מהמבקרים.\n\n",
    "pageid": 889082
  },
  {
    "title": "נינט טייב",
    "extract": "נינט טייב (נולדה ב-21 באוקטובר 1983) היא זמרת-יוצרת, שחקנית, דוגמנית ושדרנית רדיו ישראלית. זוכת \"פרס מסך הזהב\" כשחקנית השנה הטובה ביותר בסדרה יומית. התפרסמה בזכות זכייתה בעונה הראשונה של תוכנית המציאות \"כוכב נולד\".",
    "pageid": 298535
  },
  {
    "title": "סברינה קרפנטר",
    "extract": "סברינה אן לין קרפנטר (באנגלית: Sabrina Annlynn Carpenter; נולדה ב-11 במאי 1999) היא זמרת ושחקנית אמריקאית זוכת פרס גראמי.",
    "pageid": 1283731
  },
  {
    "title": "סטפן קרי",
    "extract": "ורדל סטפן \"סטף\" קרי השני (באנגלית: Wardell Stephen \"Steph\" Curry II; נולד ב-14 במרץ 1988) הוא כדורסלן אמריקאי, המשחק בעמדת הרכז בקבוצת גולדן סטייט ווריורס מליגת ה-NBA, וכן בנבחרת ארצות הברית.\nקרי נחשב לאחד משחקני הכדורסל הטובים בעולם וידוע בשליטתו בכדור וביכולות הקליעה שלו, במיוחד ממרחק רב. זכה ארבע פעמים באליפות ה-NBA, פעמיים בתואר השחקן המצטיין של העונה וכן בתואר השחקן המצטיין של סדרת הגמר. ומחזיק בתואר שיאן השלשות בכל הזמנים בליגת ה-NBA.\nסטפן הוא בנו של שחקן העבר דל קרי, ואחיו הבכור של סת' קרי, גם הוא שחקן בליגת ה-NBA.",
    "pageid": 787207
  },
  {
    "title": "סטרא אחרא",
    "extract": "סִטְרָא אַחְרָא (ארמית: הצד האחר) הוא ביטוי קבלי המשמש שם כללי לכלל כוחות הטומאה והרוע, בהם עבודה זרה, שטן, מלאך המוות, כשפים, שדים, רוחות, שעירים, נחש הקדמוני, העלאה באוב, שרי אומות העולם, מלך הגויים, סמאל ולילית וקליפות. גם תאוות חומריות (יצר הרע) נקראות בספרות הקבלה בשם זה.\nביטוי זה מופיע בספר הזוהר בלבד, ואינו מופיע בתלמודים ובמדרשים.",
    "pageid": 1553050
  },
  {
    "title": "סינגפור",
    "extract": "רפובליקת סינגפור (באנגלית: Republic of Singapore, במלאית: Republik Singapura, במנדרינית: 新加坡共和国, בטמילית: சிங்கப்பூர் குடியரசு) היא עיר-מדינה בדרום-מזרח אסיה, השוכנת מדרום למלזיה. סינגפור מורכבת מאי מרכזי ומאיים קטנים. על אף ממדיה הזעירים, לסינגפור מעמד חשוב בכלכלה העולמית, התוצר הלאומי לנפש בה הוא מהגבוהים בעולם וכך גם אחוז המיליונרים מבין תושבי המדינה.",
    "pageid": 335459
  },
  {
    "title": "עד שיצא עשן לבן (סרט)",
    "extract": "עד שיצא עשן לבן (באנגלית: Conclave, \"קונקלווה\") הוא סרט מותחן פסיכולוגי אמריקאי משנת 2024 בבימויו של אדוארד ברגר, המבוסס על ספר בעל שם זהה משנת 2016. בסרט מככבים רייף פיינס, סטנלי טוצ'י, ג'ון לית'גו, לוסיאן מסאמאטי, סרג'יו קסטליטו, קרלוס דיאז ואיזבלה רוסליני.\nהסרט הוקרן לראשונה בפסטיבל הקולנוע של טליורייד  ב-30 באוגוסט 2024, ועלה לאקרנים בארצות הברית ב-25 באוקטובר 2024 ובבריטניה ב-29 בנובמבר. הסרט זכה בפרס גילדת שחקני המסך לאנסמבל השחקנים הטוב ביותר בסרט קולנוע.",
    "pageid": 2376757
  },
  {
    "title": "עומר דוסטרי",
    "extract": "עומר דוסטרי (נולד ב-24 בספטמבר 1986) הוא דובר ראש הממשלה בנימין נתניהו. דוסטרי הוא דוקטור למדע המדינה, ושימש איש תקשורת וחוקר בתחומי צבא, אסטרטגיה וביטחון לאומי. פרסם מאמרים רבים בתחומי הפוליטיקה, כלכלה, חברה, מדיניות חוץ וביטחון; וכן מחקרים וניירות עמדה במסגרת \"מכון ירושלים לאסטרטגיה ולביטחון\" (JISS) וצוות המחקר של תנועת \"הביטחוניסטים\".\nבשנת 2024 נכלל דוסטרי ברשימת 100 האנשים המשפיעים של עיתון \"דה-מרקר\" וברשימת 40 הצעירים המבטיחים בישראל של אתר \"אייס\" וקרן רוטשילד.",
    "pageid": 1685525
  },
  {
    "title": "עופר לוי",
    "extract": "עופר יואל לוי (נולד ב־17 ביוני 1964) הוא זמר ישראלי, מלחין ומוזיקאי, מחלוצי הסוגה הטורקית והערבית, בזמר המזרחי.\n\n",
    "pageid": 346215
  },
  {
    "title": "פולחן האישיות של יוסיף סטלין",
    "extract": "פולחן האישיות של יוסיף סטלין הפך למאפיין בולט בתרבות הסובייטית החל מדצמבר 1929, כאשר נערכה חגיגה מפוארת של יום הולדתו ה-50 של סטלין. במשך שנות שלטונו של סטלין, העיתונות הסובייטית  הציגה את סטלין כמנהיג אומניפוטנטי ויודע-כל. בנוסף לכך, שמו ותמונתו של סטלין הופיעו בכמעט כל מקום ברחבי ברית המועצות. פולחן האישיות נמשך עד מותו של סטלין והסתיים באופן סופי לאחר חשיפת הנאום הסודי של ניקיטה חרושצ'וב.",
    "pageid": 2003576
  },
  {
    "title": "פלמ\"ח",
    "extract": "הפלמ\"ח (ראשי תיבות: פלוגות מחץ), היה הכוח הצבאי המגויס של ארגון \"ההגנה\", ששימש כצבא של המדינה היהודית שבדרך, בארץ ישראל בשנים 1941–1948.\nהפלמ\"ח הוקם ב-15 במאי 1941, ל\"ג בעומר, על בסיס סגל פיקודי של אנשים שפעלו כבר יחד במסגרת \"הפלוגה הנודדת\" ו\"פלוגות השדה\" בסוף שנות ה-30, תחת פיקודו של יצחק שדה. הוחלט כי כוח זה יפעל בשיטות של לוחמה זעירה, יבצע סיורים לוחמתיים, חבלה, גישוש, תקיפה, ו\"יכין את השטח\" להגנת ארץ ישראל מפני מתקפה נאצית, אם וכאשר זו תבוא. את הפיקוד על היחידה החדשה קיבל יצחק שדה, שהיה כפוף ישירות למטה הכללי של \"ההגנה\".\nבשלבים הראשונים של מלחמת העצמאות היה הפלמ\"ח עמוד השדרה של הכוח הצבאי של היישוב, מילא תפקיד מרכזי בקרבות בצפון ובמרכז, ונשא בעיקר עול הגנת הנגב, עד שצבא ההגנה לישראל סיים להתגייס ולהתארגן ללחימה. לפלמ\"ח הייתה גם תרומה חשובה בתחומים אחרים, כמו המאבק בשלטון המנדט הבריטי בארץ ישראל, ההעפלה, העלייה לארץ ישראל, ההתיישבות, התרבות, הספרות העברית והזמר העברי.\nהפלמ\"ח יצר הוויה ייחודית של לוחמים, חלוצים ומפקדים, אשר התגלמה בדמויות כגון יגאל אלון ויצחק רבין. עם הקמת המדינה וצה\"ל ב-1948, פורק מטה הפלמ\"ח ויחידותיו שולבו בשורות הצבא הסדיר.\nהשפעתו של הפלמ\"ח על תולדותיה של מדינת ישראל, על תרבותה ועל ההיסטוריה שלה, חורגת מתרומתו הצבאית, החשובה כשלעצמה.",
    "pageid": 10725
  },
  {
    "title": "פלסטינים",
    "extract": "",
    "pageid": 294533
  },
  {
    "title": "קניה וסט",
    "extract": "קניֶה אומרי וסט (באנגלית: Kanye Omari West; נולד ב-8 ביוני 1977), הידוע בשמו יֶה (Ye), הוא ראפר, מעצב אופנה, מפיק מוזיקלי ויזם אמריקאי. הוא בין המוזיקאים המוערכים ביותר במאה העשרים ואחד מיוצרי המוזיקה הנמכרים ביותר בכל הזמנים, עם למעלה מ-140 מיליון תקליטים שנמכרו ברחבי העולם.\nוסט התפרסם לראשונה כמפיק בחברת התקליטים רוק-א-פלה רקורדס בתחילת שנות האלפיים, והפיק סינגלים לאמנים כמו ג'יי זי, לודאקריס ואלישיה קיז. מתוך כוונה להמשיך בקריירת סולו כראפר, הוציא וסט ב-2004 את אלבום הבכורה שלו \"The College Dropout\" שזכה להצלחה ביקורתית ומסחרית, והקים את חברת התקליטים GOOD Music. הוא המשיך להתנסות במגוון ז'אנרים מוזיקליים באלבומי אולפן שזכו לשבחים רבים, ביניהם Late Registration, Graduation, ו-808s & Heartbreak. ב-2010 הוציא את אלבומו החמישי My Beautiful Dark Twisted Fantasy, שזכה לביקורות נלהבות.\nסגנון ההפקה של וסט מתבסס במקור על שימוש בסימפולים בפיץ' גבוה של קטעי מוזיקת סול ורית'ם אנד בלוז בשילוב תופים וכלים שלו. עם זאת, לאחר שלושת אלבומיו הראשונים הרחיב וסט את הפלטה המוזיקלית שלו, כאשר הושפע ממוזיקת רית'ם אנד בלוז משנות ה-70, מבארוק פופ, טריפ הופ, ארנה רוק, פולק, מוזיקה אלקטרונית וסינת'פופ. הקמע וסימנו המסחרי של וסט הוא ה-\"Dropout Bear\", דובון אשר הופיע על עטיפות שלושת אלבומיו הראשונים, וגם מופיע על מספר עטיפות סינגלים ובקליפים שלו. כמעצב אופנה שיתף פעולה עם נייקי, לואי ויטון, אדידס, BAPE, Giuseppe Zanotti ו-A.P.C.\nהשקפותיו הבולטות של וסט וחייו מחוץ למוזיקה זכו לתשומת לב תקשורתית משמעותית. הוא היווה מקור מחלוקת תכופות בגלל התנהלותו בתערוכות פרסים, במדיה החברתית ובמסגרות פומביות אחרות, כמו כן, הערותיו על ענף המוזיקה והאופנה והפוליטיקה האמריקאית. נישואיו עם הידוענית קים קרדשיאן היו גם הם מקור לתשומת לב תקשורתית משמעותית.\nאתר About.com דירג את וסט במקום ה-8 במצעד \"50 מפיקי ההיפ הופ הטובים ביותר\". ב-16 במאי 2008, וסט הוכתר במקום הראשון במצעד Hottest MC in the Game של MTV. ב-17 בדצמבר 2010, נבחר וסט ל\"איש השנה\" על ידי MTV. בילבורד דירג את וסט במקום ה-3 במצעד \"10 המפיקים הטובים ביותר של העשור\". וסט נכלל ברשימת \"טיים 100\" בתור אחד מהאנשים המשפיעים ביותר בעולם. כמו כן, נכלל גם במספר מצעדים שנתיים של \"פורבס\".",
    "pageid": 87758
  },
  {
    "title": "ראיין ריינולדס",
    "extract": "ראיין רודני ריינולדס OBC (באנגלית: Ryan Rodney Reynolds; נולד ב-23 באוקטובר 1976) הוא שחקן קולנוע ואיש עסקים קנדי.",
    "pageid": 640912
  },
  {
    "title": "רבקה זהר",
    "extract": "רבקה זהר-קָאלוֹ (נולדה ב-30 ביוני 1948) היא זמרת ישראלית.",
    "pageid": 96290
  },
  {
    "title": "רועי אסף",
    "extract": "רועי אסף (נולד ב-2 בינואר 1979) הוא שחקן קולנוע, תיאטרון וטלוויזיה ישראלי. זכה פעמיים בפרס אופיר לשחקן הראשי הטוב ביותר ובפרס התיאטרון הישראלי.",
    "pageid": 570966
  },
  {
    "title": "רצח טלי חטואל ובנותיה",
    "extract": "רצח טלי חטואל ובנותיה היה פיגוע ירי שבו נרצחו בציר כיסופים בנות משפחת חטואל על ידי מחבלים פלסטינים ב-2 במאי 2004, י\"א באייר ה'תשס\"ד. חטואל (33), ישראלית תושבת גוש קטיף, שהייתה בחודש השמיני להריונה, נרצחה יחד עם ארבע בנותיה: הילה (11), הדר (9), רוני (7) ומירב (2). לאחר הירי הראשוני על הרכב שבו נסעה חטואל עם בנותיה, התקרבו אליו המחבלים וירו על הנוסעות מטווח קצר, כשהם מוודאים את הריגתן. האירוע, שסווג על ידי ארגון אמנסטי אינטרנשיונל כפשע נגד האנושות, זעזע את דעת הקהל הישראלית. ממשפחת חטואל נותר רק הבעל, דוד חטואל, מנהל בית ספר, ששהה באותה עת באשקלון.",
    "pageid": 77893
  },
  {
    "title": "רשימת האפיפיורים",
    "extract": "האפיפיור עומד בראש הכנסייה הקתולית. המונח \"אפיפיור\" (בלטינית: papa) משמש בכנסייה הקתולית, בכנסייה היוונית האורתודוקסית ובכנסייה הקופטית כתיאור למנהיג הרוחני העליון. בימינו מתייחס התואר בדרך-כלל לראש הכנסייה הקתולית. התואר עצמו משמש בכנסייה הקתולית הרומית מאז כהונתו של סיריקיוס בסוף המאה הרביעית. מניין האפיפיורים הרשמי עומד על 265 או 266 אפיפיורים (תלוי אם מונים את האפיפיור הנבחר סטפנוס).\nהאפיפיור מחזיק גם בתארים נוספים כמו בישוף רומא, ממלא מקומו של ישו הנוצרי, יורשו של פטרוס הקדוש, נסיך השליחים, הפונטיף העליון של הכנסייה העולמית (הקתולית), פטריארך המערב, הפרימוס (ראשון) של איטליה, ארכיבישוף ובישוף מטרופוליטני של הפרובינקיה המקומית, ומשרת משרתי האל. מאז שנת 1929 תוארו הרשמי של האפיפיור במדינת הוותיקן, מחוץ לתפקידו הדתי, הוא הריבון.\nהאפיפיורים הראשונים נקראו בשמם מלידה. בימי הבינים המאוחרים החלו חלקם לאמץ שם חדש עם הכתרתם. משנת 1555 כל האפיפיורים אימצו שם חדש עם הכתרתם.\nאת שמות האפיפיורים מקובל לתעתק ולהגות באופן שונה משפה לשפה. שמות האפיפיורים נלקחים ברוב המקרים מרשימה סגורה, ולכל שם צורת תעתיק והגייה שונה בשפות שונות. יוחנן פאולוס השני חתם את שמו בלטינית ioannes paulus, ושמו של קודמו בעל אותו שם, הקבור בכנסיית פטרוס הקדוש כתוב IOANNES PAVLVS, אבל באיטליה מכנים אותו Giovanni Paolo (\"ג'ובאני פאולו\"), בספרד – Juan Pablo (\"חואן פבלו\"), בצרפת – Jean Paul (\"ז'אן פול\"), באנגליה – John Paul (\"ג'ון פול\"), ובערבית – يحنّا بولوس (\"יוחנא בולוס\"). גם בעברית מקובל \"לתרגם\" את השם לגרסתו העברית, שהיא: \"יוחנן פאולוס\". בשמות אחרים, שאין מסורת הגייה מושרשת ביחס אליהם, מתבסס תעתיק השם על תוארם בשמם הרשמי וכללי התעתיק מלטינית.",
    "pageid": 67916
  },
  {
    "title": "שומרונים",
    "extract": "שומרונים (בעברית שומרונית: ࠔࠠࠌࠝࠓࠩࠉࠌ שָׁמֵרִים, במשמעות שומרי התורה, בערבית: السامريون, אַ־סָּאמִרִיּוּן) הם עם וקבוצה דתית-טריטוריאלית ייחודית שחיה במשך מעל אלפיים שנה בשומרון, וטוענת להיותה המשך ישיר של בני ישראל. השומרונים טוענים כי הם צאצאי שבטי אפרים, מנשה ולוי שלא גלו במהלך גלות עשרת השבטים לאחר חורבן ממלכת ישראל.\nהדת השומרונית הנה דת טריטוריאלית, ומבוססת על האמונה כי השומרונים הם ה\"שומרים\", כלומר שומרי התורה המקורית, לפי נוסח ייחודי של התורה המצוי בידם. נוסח זה, הכתוב בכתב שומרוני הדומה במידה רבה לכתב העברי הקדום, כולל כמה הבדלים עלילתיים. שפתם של השומרונים דומה לעברית עתיקה, והם מחזיקים בגרסה משלהם לחגים המקובלים גם ביהדות וגם מנהגיהם שונים מאלה הנהוגים בעם היהודי. עקב אמונתם רק בחומשי התורה ובספר יהושע מתוך כל כתבי המקרא, סיפור הזיכרון הלאומי-היסטורי שלהם מתחיל מסיפורי התורה וכיבוש יהושע את הארץ, ממשיך כאלפים שנה בזיכרון שושלות הכהנים הגדולים בהר גריזים, ומתרחב לקראת סוף העת העתיקה, מתקופת בבא רבה והלאה. בניגוד לזיכרון ההיסטורי היהודי, הנרטיב השומרוני נעדר סיפורים על תקופת השופטים ותקופת ממלכת ישראל, מלכיה ונביאיה, ומתייחס רק להפלגות הכהונה הגדולה באותה תקופה. במהלך ההיסטוריה התגלעו מחלוקות בעלות אופי דתי בין היהודים לבין השומרונים, המכונים בספרות חז\"ל בשם \"כותים\" ומעמדם ההלכתי שנוי במחלוקת. המחלוקת המרכזית בין היהודים לשומרונים סובבת סביב \"המקום הנבחר\" לבניית בית המקדש, אותו מזהים השומרונים עם הר גריזים. וכן סביב האמונה בשאר כתבי הנביאים והכתובים.\nבשלהי העת העתיקה חייתה בשומרון אוכלוסייה שומרונית צפופה, שהתפשטה גם דרומה ומערבה בעקבות הידלדלות היישוב היהודי ביהודה במרד בר כוכבא, וכן במספר קהילות מחוץ לארץ ישראל. אולם, במהלך המאות ה-5 וה-6, העדה הצטמצמה כתוצאה ממרידות השומרונים כנגד האימפריה הביזנטית וכן תהליכי התנצרות. לאחר הכיבוש הערבי של ארץ ישראל, שומרונים רבים המירו את דתם לאסלאם בעקבות רדיפות דתיות, מיסים כבדים, עוני ופרעות, והישוב השומרוני הכפרי כמעט ונכחד. השומרונים חוו שוב רדיפות, מעשי טבח והתאסלמות בכפייה גם בימי הצלבנים, האיובים והעות'מאנים, ועד ראשית המאה ה-20 שרדו כ-130 נפש בלבד, שהתרכזו בעיר שכם. מספר משפחות מוסלמיות בשכם וסביבתה מתייחסות לשומרונים ושומרות את דבר מוצאן השומרוני.\nבעשורים האחרונים השתקמה מעט הקהילה השומרונית, ונכון ל-2021 היא מונה כ-840 נפשות, מרביתם חיים בקריית לוזה שבהר גריזים, ובשכונה השומרונית בעיר חולון. ייסוד השכונה בחולון נעשה ביוזמתו של הנשיא יצחק בן-צבי, שחקר בעברו כהיסטוריון את השומרונים, כדי לאחד את הקהילות הקטנות שהיו פזורות לכדי קהילה מגובשת ויציבה. השומרונים תושבי חולון מחזיקים בתעודת זהות ישראלית ומתגייסים לצה\"ל, ואילו תושבי קריית לוזה מחזיקים בתעודת זהות כפולה, ישראלית ופלסטינית, וכן לומדים ועובדים בצמוד לאוכלוסייה הערבית בשכם, ולכן פטורים משירות צבאי.",
    "pageid": 22413
  },
  {
    "title": "שון קומבס",
    "extract": "שון לאב קומבס (באנגלית: Sean Love Combs; נולד ב-4 בנובמבר 1969 בשם שון ג'ון קומבס), הידוע גם בשמות הבמה שלו פי דידי, דידי, פאפי ופאף דאדי, הוא ראפר, זמר, מפיק מוזיקלי, שחקן ויזם אמריקאי. הוא זכה בשלושה פרסי גראמי ובשני פרסי VMA. קומבס נולד בהארלם וגדל במאונט ורנון שבניו יורק.",
    "pageid": 207499
  },
  {
    "title": "שקל חדש",
    "extract": "שקל חדש או שקל ישראלי (בראשי תיבות: ש\"ח, סמל: ₪, בערבית: شيكل جديد או شيكل إسرائيلي) הוא ההילך החוקי של מדינת ישראל. שטרות ומטבעות של השקל החדש הוכנסו למחזור לראשונה ב-4 בספטמבר 1985, במסגרת תוכנית הייצוב הכלכלית של 1985, אולם המעבר הסופי, שכלל נקיבת מחירים בשקל חדש, נקבע ל-1 בינואר 1986. השקל החדש החליף את המטבע הקודם, השקל, לפי שער המרה של 1,000 שקלים = שקל חדש אחד. השקל החדש מחולק ל-100 אגורות. המעבר לשקל החדש נעשה בהתאם לחוק מטבע השקל החדש, התשמ\"ה-1985.\nהמעבר לשקל החדש פחות מחמש שנים לאחר תחילת הנפקת השקל הישן נדרש כדי להתמודד עם התפרצות האינפלציה בישראל באותן שנים שהגיעה בשנת 1984 לכמעט 400% . מאותה סיבה יחס ההמרה של 1:1000 היה גדול פי מאה מאשר יחס ההמרה בין השקל הישן לבין מטבע הלירה הישראלית שקדמה לו ושהומרה ביחס של 1:10.\nהשקל החדש מסומן באמצעות הסימן ₪, שבא משמאל למספר.\nהסימון הרשמי של השקל על-פי תקן ISO 4217 הוא ILS (‏Israeli Shekel), אם כי במקרים רבים מסמנים אותו גם בראשי התיבות של שמו באנגלית – NIS (‏New Israeli Shekel).\nהחל מ-26 במאי 2008 השקל החדש הוא מטבע בר-המרה, לאחר שישראל צורפה באופן רשמי למערכת הסליקה הבין-לאומית.\nב-23 בדצמבר 2017 פורסם כי במשרד האוצר מעוניינים לקדם הנפקת מטבע דיגיטלי על ידי בנק ישראל – \"שקל דיגיטלי\", במטרה להגביל את השימוש בכסף מזומן, וכך לצמצם את פעילות השוק האפור. אולם עד סוף 2024 הדבר לא נעשה.",
    "pageid": 391746
  },
  {
    "title": "24 בפברואר",
    "extract": "24 בפברואר הוא היום ה-55 בשנה, בשבוע ה-8 בלוח הגרגוריאני. עד לסיום השנה, נשארו עוד 310 ימים (311 בשנה מעוברת).",
    "pageid": 3171
  },
  {
    "title": "אהוד אולמרט",
    "extract": "אֵהוּד אוֹלמֶרט (נולד בכ\"ג בתשרי ה'תש\"ו, 30 בספטמבר 1945) הוא פוליטיקאי ישראלי, אשר כיהן כראש ממשלת ישראל ה-12 מטעם מפלגת קדימה בין השנים 2006–2009. קודם לכן היה חבר הכנסת מטעם מפלגת הליכוד, שר בממשלות ישראל, ראש עיריית ירושלים (1993–2003).\nבמהלך כהונתו של אולמרט בראשות הממשלה השלושים ואחת אירעו מספר אירועים ביטחוניים, בהם מלחמת לבנון השנייה, תקיפת הכור הגרעיני בסוריה, מבצע גשמי קיץ, מבצע חורף חם ומבצע עופרת יצוקה. על תפקודו במלחמה ספג ביקורת ממבקר המדינה ומ\"ועדת וינוגרד\".\nבעקבות עדות מוקדמת שנגבתה בפרשת מעטפות הכסף, דרשה מפלגת העבודה, השותפה העיקרית בקואליציה, את התפטרותו והוא התפטר מתפקיד ראש הממשלה. במרץ 2015 הורשע בגין פרשה זו במרמה והפרת אמונים ובקבלת דבר במרמה בנסיבות מחמירות, ובהמשך נגזרו עליו שמונה חודשי מאסר וקנס.\nבמשפט נוסף הורשע אולמרט בקבלת שוחד ב\"פרשת חברת הזרע\" ונגזר עליו עונש מאסר בפועל של 18 חודשים. כמו כן, נגזר עליו גם חודש מאסר בפועל נוסף בגין שיבוש מהלכי משפט. ב-2 ביולי 2017 סיים לרצות את עונשי המאסר שנגזרו עליו לאחר שנוכה מהם שליש.\nאולמרט הוא ראש ממשלת ישראל היחיד שהורשע בעבירה פלילית ושריצה עונש מאסר.",
    "pageid": 659418
  },
  {
    "title": "אופוריה (סדרת טלוויזיה אמריקאית)",
    "extract": "אופוריה (באנגלית: Euphoria) היא סדרת נעורים אמריקאית שנוצרה על ידי התסריטאי והמפיק היהודי-אמריקאי סם לוינסון, המבוססת באופן רופף על הסדרה הישראלית באותו השם שנוצרה על ידי רון לשם, דפנה לוין וטמירה ירדני.\nהסדרה עלתה לשידור ב-16 ביוני 2019. בישראל, הסדרה משודרת ב-HOT, yes, וסלקום tv.\nעונה שלישית של הסדרה נמצאת בפיתוח והצילומים צפויים להתחיל בינואר 2025",
    "pageid": 1715768
  },
  {
    "title": "אוקראינה",
    "extract": "אוּקְרָאִינָה (באוקראינית: Україна) היא ארץ ומדינה השוכנת במזרח אירופה, ששטחה 603,628 קמ\"ר ואוכלוסייתה מנתה (לפני המלחמה עם רוסיה) 43 מיליון נפש. בירת אוקראינה, והעיר הגדולה ביותר בשטחה, היא קייב. אוקראינה חולקת גבולות עם בלארוס מצפון, פולין, סלובקיה והונגריה ממערב, רומניה ומולדובה מדרום ורוסיה ממזרח. לאוקראינה קו חוף לאורך ים אזוב והים השחור. מבין מדינות אירופה, אוקראינה היא המדינה השנייה בגודל שטחה והשמינית בגודל אוכלוסייתה.\nאוקראינה היא רפובליקה דמוקרטית בעלת משטר נשיאותי-למחצה עם הפרדת רשויות. היא יצואנית דגנים גדולה, ומכילה בשטחה כ־5% מפוטנציאל המינרלים בעולם. היא מדינה מתפתחת ואחת המדינות העניות ביותר באירופה. צבאה הוא השני בגודלו באירופה לאחר הצבא הרוסי. במשך השנים הפכה לחברה ביותר מ־40 ארגונים בינלאומיים. בזמן שהייתה חלק מברית המועצות, הצטרפה אוקראינה לאומות המאוחדות כאחת המדינות המייסדות, יחד עם בלארוס, ביוזמת השלטונות הסובייטיים במוסקבה, ובזכות זה נהנתה ברית המועצות משלושה קולות בעצרת הכללית של האו\"ם.\nהיסטוריונים אוקראינים רואים את ראשית תולדות ארצם ברוס של קייב, ישות פוליטית סלאבית שקמה במאה התשיעית. במאה ה-14 סופח האזור על ידי דוכסות ליטא, שהתאחדה מאוחר יותר עם פולין. ב-1648, מרד קוזאקים בהנהגת בוגדן חמלניצקי הביא לייסוד ההטמאנות הקוזאקית, ישות עצמאית-למחצה, שפוצלה במהרה בין רוסיה לפולין-ליטא ופורקה סופית ב-1764. לאחר חלוקת פולין, עברו שטחי מדינת אוקראינה המודרנית שברשותה לידי האימפריה ההבסבורגית. במאה ה-19 קמה תנועה לאומית אוקראינית, שצברה תמיכה עממית, ביססה את השפה והתרבות המקומיות והנחילה את השם \"אוקראינה\" לאזורים עליהם תבעה ריבונות. לאחר נפילת האימפריה הרוסית והאימפריה האוסטרו-הונגרית בתום מלחמת העולם הראשונה, הוקמו מספר מדינות עצמאיות אוקראיניות, שהגדולה ביניהן הייתה הרפובליקה העממית של אוקראינה. אלו ניהלו מלחמות עם שכנותיהן כדי להתאחד ולקיים את עצמאותן, אך הובסו. הרפובליקה הסובייטית הסוציאליסטית האוקראינית, במסגרת ברית המועצות, נותרה כביטוי הלאומי היחיד. במלחמת העולם השנייה ולאחריה סיפחו הסובייטים את כל השטחים המאוכלסים באוקראינים שנותרו בשליטת מדינות אחרות. ב-1991, עם התפרקות ברית המועצות, הרפובליקה נעשתה למדינה עצמאית. השאיפה להתקרב לאיחוד האירופאי ולמערב, ולהתנתק מחוג ההשפעה הרוסי, היא אחד הגורמים לסכסוך מתמשך בין אוקראינה לרוסיה החל מ-2014 ולמלחמת אוקראינה–רוסיה החל מ-2022.",
    "pageid": 3888
  },
  {
    "title": "אליזבת השנייה, מלכת הממלכה המאוחדת",
    "extract": "המלכה אליזבת השנייה (שמה הפרטי המלא: אליזבת אלכסנדרה מרי; באנגלית: Elizabeth II,‏ Elizabeth Alexandra Mary; ‏21 באפריל 1926 – 8 בספטמבר 2022) הייתה מלכת הממלכה המאוחדת של בריטניה הגדולה וצפון אירלנד ו-14 מדינות נוספות. היא כיהנה בנוסף כראש חבר העמים הבריטי, בו חברות גם מדינות שהיא לא מלכה עליהן. החל מספטמבר 2015 הפכה למלכה אשר תקופת כהונתה היא הארוכה ביותר בהיסטוריה של המלוכה הבריטית. בעת פטירתה הייתה האדם עם הוותק הרב ביותר בעולם הנושא בתואר \"ראש מדינה\".\n\nמלבד היותה ראש הממלכה המאוחדת וחבר העמים הבריטי, שימשה אליזבת כמפקדת העליונה של הצבא הבריטי והמושלת העליונה של הכנסייה האנגליקנית העולמית. במקומות מסוימים היא נשאה תארים שונים, בין היתר: דוכסית נורמנדי, דוכסית לנקסטר, ראש השבטים העליונה של פיג'י ושליטת האי מאן.\nבתחילת שלטונה, בשנת 1952, היו נתונות למלכותה שבע מדינות, ולאורך כהונתה היא מלכה ב-32 מדינות שונות. במהלך כהונתה קיבלו מדינות רבות שהיו נתונות לשלטון האימפריה הבריטית עצמאות, אך חלקן הוסיפו לראות בה את מלכתן באופן סמלי עד שמינו לעצמן ראש מדינה מקומי (בדרך-כלל נשיא). 14 מדינות מלבד בריטניה הוסיפו לראות בה את מלכתן עד לפטירתה, בשנת 2022, בהן קנדה, אוסטרליה, ניו זילנד ושאר ממלכות חבר העמים הבריטי. בכל מדינה ממדינות אלו הוכר שלטונה של המלכה באופן עצמאי והיא הייתה מיוצגת בהן על ידי מושל כללי, שמונה מטעמה בהמלצת הממשלה המקומית. כל המדינות שבהן מלכה אליזבת השנייה היו חברות בחבר העמים הבריטי ואוכלוסייתן מקיפה כ-140 מיליון תושבים. בחבר העמים הבריטי חברות גם מדינות שלא היו נתונות למלכותה של אליזבת השנייה, אולם היא כיהנה גם כראש הארגון.\nסמכויותיה היו רחבות היקף להלכה, אך בפועל היא לא עשתה בהן שימוש. כמעט כל פעולותיה, בפרט בתחום הפוליטי, נעשו לצרכים סמליים וטקסיים בלבד. לדוגמה, בעת הצגת ממשלה חדשה בבריטניה, היא קראה את הנאום שכתב ראש הממשלה הנבחר. עם זאת, תחקירים שנעשו על שימוש בכוח הרשמי של המלוכה הראו שנעשה שימוש, בהקף לא ידוע, בחובת הפרלמנט לקבל את הסכמת המלוכה לדיון על הצעות חוק שנוגעות לאינטרסים או לסמכות של המלוכה כדי להשפיע על החקיקה.\nכהונתה החלה עם פטירת אביה, המלך ג'ורג' השישי, ב-6 בפברואר 1952. היא נישאה בשנת 1947 לנסיך פיליפ, שמאז נישואיהם ועד מותו נשא את תואר \"הדוכס מאדינבורו\" (ובהתאם, אליזבת הייתה גם דוכסית אדינבורו מנישואיה לפיליפ, בלי קשר לעובדת היותה מלכה), שכן במקרה שהמלכה מכהנת בתפקיד המונרך, בעלה לא נקרא \"מלך\".\nב-8 בספטמבר 2022 הלכה לעולמה בגיל 96, לאחר 70 שנות מלכות. את הכתר ירש בנה, המלך צ'ארלס השלישי.",
    "pageid": 12468
  },
  {
    "title": "אקלים ארץ ישראל",
    "extract": "את ארץ ישראל נהוג לחלק לשלושה אזורי אקלים עיקריים, למרות היותה של ארץ ישראל קטנה יחסית, סוגי האקלים הם:\n\nאקלים ים-תיכוני – רוב חלקה המרכזי והצפוני של ארץ ישראל נמצאים באזור של האקלים הים תיכוני, והיא האזור הדרומי ביותר בחצי הכדור הצפוני בעל אקלים זה. האקלים הים תיכוני מאופיין בשתי עונות עיקריות: קיץ חם ודל במשקעים, עונות מעבר הפכפכות וחורף גשום (לעיתים בהרים הגבוהים אף מושלג). באזורי האקלים הים תיכוני יורדים יותר מ-400 מ\"מ של משקעים בשנה.\nאקלים ערבתי, צחיח למחצה – מעין אקלים מעבר בין האקלים הים תיכוני לבין האקלים המדברי. אי אפשר להגדיר במדויק היכן עובר הגבול בין סוגי האקלים, מפני שהשוני בין שנה לשנה בכמות המשקעים באזורי האקלים הערבתי הוא גדול מאוד. באר שבע לדוגמה, נמצאת באזור של אקלים ערבתי. באזורי האקלים הערבתי יורדים בין 200 ל-250 מ\"מ של משקעים בשנה.\nאקלים מדברי – רוב דרום הארץ נמצא באזור של אקלים מדברי ומהווה חלק מרצועת המדבריות הסובטרופיים העולמית. זהו אזור צחיח ודל במשקעים במשך כל השנה, ולא יורדים בו יותר מ-200 מ\"מ של משקעים במהלך השנה. (60% משטח הארץ נמצאים בסוג אקלים זה).\nאקלים ממוזג יבשתי ים תיכוני - אקלים זה משתרע על שטח קטן בצפון רמת הגולן וברכס החרמון (שם הוא אף מגיע בפסגות הגבוהות לתנאים תת-ארקטיים), באזור זה יורדים מעל 1,000 מ\"מ בשנה כאשר בחורף חלקם יורדים כשלג, אך למרות זאת הקייצים עדיין יבשים.",
    "pageid": 8299
  },
  {
    "title": "בונדסטאג",
    "extract": "הבונדסטאג (בגרמנית: Bundestag) הוא בית הנבחרים הפדרלי של גרמניה, ונחשב לפעמים לבית התחתון של הפרלמנט הגרמני (לעומת הבונדסראט המייצג את המדינות המרכיבות את הפדרציה), אם כי אינו מוגדר רשמית ככזה. הוא בא למעשה להחליף את הרייכסטאג של העבר כפרלמנט של גרמניה, בהתחלה בשטח גרמניה המערבית ואחרי 1990 בגרמניה המאוחדת. מקום מושבו מאז 1999 הוא במבנה הרייכסטאג בברלין. הבונדסטאג נבחר כל ארבע שנים בבחירות עממיות ובידיו נתונה סמכות החקיקה העליונה. הבונדסטאג בוחר את הקאנצלר הפדרלי (בונדסקאנצלר).",
    "pageid": 243064
  },
  {
    "title": "בית הספר לקצינים של צה\"ל",
    "extract": "בית הספר לקצינים של צה\"ל על שם חיים לסקוב (בה\"ד 1) הוא בסיס ההדרכה המרכזי להכשרת קצינים בצה\"ל, אשר בו מתבצעות רוב ההכשרות של קציני וקצינות צה\"ל, למעט טייסים, חובלים וקציני סייבר. הבסיס נמצא בקרבת מצפה רמון, ומפקדו הוא קצין בדרגת אלוף-משנה.\nיעוד הבה\"ד הוא \"להוות בסיס הדרכה להכשרת היסוד של הקצונה הזוטרה בצה\"ל, לחיילות במערך המתמרן, במערך הקרבי והסיוע המינהלתי ובסיס הדרכה להכשרת מפקדי מחלקות לחיל הרגלים\". בשעת חירום, הבה\"ד משמש כחטיבת חיל רגלים (חטיבה 261).",
    "pageid": 66205
  },
  {
    "title": "ג'פרי אפשטיין",
    "extract": "ג'פרי אדוארד אפשטיין (באנגלית: Jeffrey Edward Epstein;‏ 20 בינואר 1953 – 10 באוגוסט 2019) היה איש עסקים ומיליונר יהודי-אמריקאי. בשנת 2008 הורשע בעבירות מין. ביולי 2019 נעצר והואשם בסחר בקטינות למטרות מין וכעבור כחודש שם קץ לחייו בתאו בבית מעצר בניו יורק.",
    "pageid": 1733510
  },
  {
    "title": "גדודי עז א-דין אל-קסאם",
    "extract": "גדודי עז א-דין אל-קסאם (בערבית: كتائب الشهيد عز الدين القسام, תעתיק מדויק: כתאא'ב אלשהיד עז אלדין אלקסאם) הם הזרוע הצבאית של ארגון הטרור האסלאמיסטי-סוני הפלסטיני חמאס. הארגון ידוע בפיגועי ההתאבדות שיזם באינתיפאדה השנייה, ברקטות שפעיליו משגרים לעבר יישובים ישראליים, ובטבח שבעה באוקטובר שאותה הוביל. זהו הארגון הצבאי הגדול והחמוש ביותר ברצועת עזה. נכון ל-2019 היו לארגון כ-30,000 פעילים, כ-7,000 אנשי עתודה וכ-15,000 רקטות.\nבהיותו הזרוע הצבאית של הארגון, הארגון מיועד להוביל מתקפות טרור, פיגועים, ולחימת גרילה יחד עם ארגוני טרור אחרים בשעת מלחמה בשטח רצועת עזה וכנגד כוחות צה\"ל.\nגדודי אל-קסאם נכללו באופן מפורש ברשימות ארגוני הטרור של האיחוד האירופי, אוסטרליה, ניו זילנד, מצרים, ובריטניה. ארגון האם של הגדודים, חמאס, נכלל ברשימות ארגוני הטרור של ארצות הברית וקנדה. מפקד הארגון לשעבר, מוחמד דף, הוכרז כטרוריסט עולמי באופן רשמי על ידי ארצות הברית.",
    "pageid": 596561
  },
  {
    "title": "גיורא איילנד",
    "extract": "גיורא איילנד (נולד ב־22 באפריל 1952) הוא איש ביטחון ישראלי, שירת בצה\"ל בדרגת אלוף כראש אגף המבצעים וראש אגף התכנון. בשנים 2004–2006 עמד בראש המועצה לביטחון לאומי. בהמשך שימש כחוקר במכון למחקרי ביטחון לאומי.",
    "pageid": 244985
  },
  {
    "title": "דודי זילברשלג",
    "extract": "דוד חיים (דודי) זילברשלג (נולד בכ\"ו בשבט תשי\"ח, 15 בפברואר 1958) הוא פרסומאי, עיתונאי, מוציא לאור ועסקן ציבור חרדי. מופיע באמצעי התקשורת כנציג החרדים וכפרשן על הנעשה במגזר החרדי.",
    "pageid": 204714
  },
  {
    "title": "דפנה רכטר",
    "extract": "דפנה רכטר (נולדה ב-15 ביולי 1965) היא זמרת-יוצרת ושחקנית קולנוע, טלוויזיה ותיאטרון ישראלית, זוכת שני פרסי אופיר לשחקנית הראשית הטובה ביותר (1991 ו-1998) ופרס התיאטרון הישראלי.",
    "pageid": 179904
  },
  {
    "title": "האינתיפאדה הראשונה",
    "extract": "האינתיפאדה הראשונה (בערבית: الانتفاضة الفلسطينية الأولى, תעתיק מדויק: אלאנתפאצ'ה אלפלסטיניה אלאולא) הייתה התקוממות אלימה ברובה של התושבים הפלסטינים ביהודה ושומרון וברצועת עזה נגד מדינת ישראל. האינתיפאדה החלה ב-9 בדצמבר 1987 והתאפיינה בתחילתה בעיקר בהפרות סדר המוניות שכללו הפגנות, ידויי אבנים, חסימות צירים ובמקרים מסוימים גם השלכת בקבוקי תבערה. בהמשך שינתה האינתיפאדה את אופיה, ומ-1989 החלו להתבצע פיגועים בעיקר על-ידי הארגונים האסלאמיים, \"חמאס\" ו\"ג'יהאד איסלאמי\". ההתקוממות האזרחית נחלשה לאחר מלחמת המפרץ ב-1991 אולם פיגועי הטרור החריפו והתאפיינו בעליית מדרגה מפיגועי דקירה לפיגועים בנשק, פיגועי חטיפה ואף ניסיונות להפעלת מכוניות תופת. האינתיפאדה הסתיימה רשמית עם חתימתם של הסכמי אוסלו ב־1993, אולם פיגועי הטרור נמשכו על-ידי הארגונים שהתנגדו להסכם.\nהאינתיפאדה נקראה לעיתים \"מלחמת האבנים\", משום שבתחילתה כאמור השתמשו הפלסטינים באבנים ובכלי-נשק מאולתרים אחרים, אך בהמשך עברו לנשק חם ופיגועים קשים יותר. עם פרוץ \"האינתיפאדה השנייה\" ניתן לזו שלפניה השם \"האינתיפאדה הראשונה\" כדי ליצור הבחנה ברורה ביניהן.",
    "pageid": 22834
  },
  {
    "title": "האנטומיה של גריי (סדרת טלוויזיה)",
    "extract": "האנטומיה של גריי (באנגלית: Grey's Anatomy) היא סדרת טלוויזיה אמריקאית העוסקת בדרמה רפואית שעלתה לשידור לראשונה ב-27 במרץ 2005, שנוצרה על ידי שונדה ריימס ומשודרת בערוץ טלוויזיה \"ABC\". הסדרה מתמקדת בחייהם של סטאז'רים לרפואה, רופאים מתמחים, ורופאים מומחים בכירורגיה כשהם מתפתחים לרופאים ותיקים תוך איזון יחסים אישיים ומקצועיים. הכותרת היא רמז לאנטומיה של גריי, ספר לימוד קלאסי של האנטומיה האנושית שפורסם לראשונה ב-1858 בלונדון ונכתב על ידי הנרי גריי. שונדה ריימס פיתחה את הפיילוט והמשיכה לכתוב לסדרה עד 2015. כריסטה ורנוף, שעבדה בעבר עם ריימס, היא כעת המפיקה הבכירה של הסדרה. ריימס היה גם אחד מהמפיקים בפועל לצד בטסי בירס, מארק גורדון, כריסטה ורנוף, רוב קורן, מארק וילדינג, אלן היינברג ואלן פומפאו. אף על פי שהסדרה מתרחשת בסיאטל שבוושינגטון, היא מצולמת בעיקר בלוס אנג'לס, קליפורניה, ובוונקובר, קולומביה הבריטית.\nהסדרה סובבת סביב דמותה של ד\"ר מרדית' גריי (אלן פומפאו), עד מחצית העונה ה-19 שלה, שלאחריה היא עוברת לפורמט אנסמבלי יותר, כאשר פומפאו תופיע רק ב-8 פרקים בעונה 19. גריי מוצגת לראשונה כמתמחה ואחר כך הופכת להיות ראש הכירורגיה הכללית, תוך הצגת סיבוכי חייו של מנתח. צוות השחקנים המקורי כלל תשעה שחקנים: אלן פומפאו, סנדרה או, קתרין הייגל, ג'סטין צ'יימברס, טי אר נייט, צ'נדרה וילסון, ג'יימס פיקנס, איזאיה וושינגטון ופטריק דמפסי. צוות השחקנים עבר שינויים גדולים במהלך הסדרה. בתחילת העונה ה-19, לתוכנית היה צוות גדול של 18 שחקנים – כולל שלושה שחקנים מהצוות המקורי (פומפאו, וילסון ופיקנס).\nהאנטומיה של גריי היא תוכנית הפריים-טיים התסריטאית הארוכה ביותר המשודרת כעת ב-ABC, וסדרת הפריים-טיים התסריטאית הארוכה ביותר שמועברת על ידי ABC. הצלחת הסדרה הזניקה רבים מכוכביה, כולל את פומפאו, דמפסי ואוה, להכרה עולמית; הם היו בין חמשת שחקני הטלוויזיה המרוויחים ביותר ב-2013. בעוד שהרייטינג של התוכנית ירד במהלך ההרצה (היא הייתה פעם בין עשרת התוכניות המובילות בארצות הברית), היא עדיין אחת התוכניות עם הדירוג הגבוה ביותר מבין 18–49 הדמוגרפיות, והמספר 3 דרמה בכל הטלוויזיה המשודרת בארצות הברית. הסדרה הייתה התוכנית המרוויחה ביותר בטלוויזיה מבחינת פרסום בעונת 2007–2008; בשנת 2017, הוא דורג במקום העשירי ברשימה. בעונתה ה-15, האנטומיה של גריי דורגה כדרמה בעלת הדירוג הגבוה ביותר של ABC. נכון ל-28 בפברואר 2019, זו הייתה סדרת הדרמה הרפואית האמריקאית בפריים-טיים הארוכה ביותר. ב-10 במאי 2019, הסדרה חודשה לעונה 16 ו-17. העונה ה-16 עלתה לראשונה ב-26 בספטמבר 2019. העונה ה-17 עלתה לראשונה ב-12 בנובמבר 2020, כחודשיים מאוחר מהרגיל, עקב עיכובים בהפקה שנגרמו על ידי מגפת הקורונה. ב-10 במאי 2021, הסדרה חודשה לעונה 18, כאשר פומפאו, וילסון ופיקנס חזרו כולם. העונה ה-18 עלתה לראשונה ב-30 בספטמבר 2021. בינואר 2022, הסדרה חודשה לעונה 19, כאשר פומפאו הכריזה שתופיע כדמות לא מרכזית בסדרה. ב-14 במרץ 2024, עלתה לראשונה ה-20. ב-2 באפריל 2024, חודשה הסדרה לעונה ה-21, אשר עלתה לשידור ב-30 בספטמבר. לתוכנית היו סדרות ספין-אוף הנקראות \"מרפאה פרטית\" (2007–2013), ו-\"תחנה 19\" (2018–2024).\nב-8 בינואר 2025, הוכרז שהאנטומיה של גריי תפסיק את הפקת הסדרה עקב השריפות המתמשכות באזור דרום קליפורניה, שם מצולמת התוכנית. עדיין לא ידוע מתי תתחדש הפקת התוכנית עקב חומרת השריפות.\nהסדרה שודרה בישראל בחברות HOT, Yes, סלקום TV ובפרטנר TV. החל מ-16 ביוני 2022 הסדרה זמינה במלואה בשירות הסטרימינג דיסני+.",
    "pageid": 241339
  },
  {
    "title": "הונגריה",
    "extract": "הוּנְגַרְיָה (בהונגרית: ‏‏Ⓘ‏) היא מדינה ללא מוצא לים הנמצאת במרכז אירופה. גובלת באוסטריה, בסלובקיה, באוקראינה, ברומניה, בסרביה, בקרואטיה ובסלובניה.\nהונגריה הייתה מיושבת מזמנים פרהיסטוריים. שטחה נכלל באימפריה הרומית, (כפרובינציה פאנוניה) ועם נפילתה הייתה יעד לפלישות של שבטי נוודים. המדיארים השתלטו על הארץ במאה העשירית והקימו את ממלכת הונגריה. הממלכה, שקיבלה עליה את הנצרות הקתולית, הגיעה בימי הביניים למעמד של מעצמה אזורית, אך נפלה לידי האימפריה העות'מאנית ב-1526 והייתה תחת שלטונם כ-150 שנה, לאחריהן נכבשה בידי אוסטריה ההבסבורגית. במאה ה-19 השיגו ההונגרים אוטונומיה נרחבת בתוך האימפריה האוסטרו-הונגרית. לאחר תבוסת האימפריה במלחמת העולם הראשונה הפכה הונגריה, על-פי חוזה טריאנון, למדינה עצמאית. במלחמת העולם השנייה ניצבה הונגריה לימין מדינות הציר ובסופה נכבשה בידי הצבא האדום. ברית המועצות השליטה בהונגריה דיקטטורה קומוניסטית, וסייעה לדכא ניסיון התקוממות ב-1956. המשטר הקומוניסטי, שהיה מתון יחסית למדינות אחרות בגוש המזרחי, קרס ללא אלימות ב-1989. בשנת 1999 הצטרפה הונגריה לברית נאט\"ו וב-2004 לאיחוד האירופי.\nפני השטח ברובם מישוריים. שני נהרות גדולים חוצים את הארץ מצפון לדרום – הדנובה והטיסה.\nהשפה הלאומית, הונגרית, (בהונגרית: Magyar) היא ממשפחת השפות הפינו-אוגריות ואינה קרובה לשפות של העמים השכנים. האוכלוסייה אחידה יחסית מבחינה אתנית: כ-95% מן התושבים הם ממוצא אתני הונגרי (מדיארי), והיקף ההגירה למדינה מצומצם.\nהבירה, בודפשט, היא העיר הגדולה והמרכזית במדינה, בפער ניכר. כ-20% מתושבי הונגריה מתגוררים בה.",
    "pageid": 4610
  },
  {
    "title": "הכנרת",
    "extract": "הכִּנֶּרֶת היא ימה בצפון מזרחה של ישראל ואגם המים המתוקים הגדול בארץ ישראל. בעבר סיפקה הכנרת כרבע מצריכת המים בישראל, אך בעקבות ירידת מפלס המים כתוצאה משנות בצורת שפקדו את ישראל, פחתה שאיבת המים מהאגם ומתקני ההתפלה היו לספק המים העיקרי. נכון לעשור השני של המאה ה-21 מספקת הכנרת בין 2 אחוזים מסך הצריכה ל־13 אחוזים. מפלס מי הכנרת משתנה תכופות על פי עונות השנה ובהתאם לשנים גשומות או שחונות ונמצא לרוב בתחום של 209 עד 212 מטרים מתחת לפני הים. בשנות בצורת נחשפים איים בכנרת עקב ירידת המפלס. הכנרת היא הימה המתוקה הנמוכה ביותר בעולם.",
    "pageid": 14159
  },
  {
    "title": "הליכוד",
    "extract": "הליכוד – תנועה לאומית ליברלית היא מפלגת ימין שמרנית ציונית ישראלית. \nהמפלגה הוקמה בשנת 1973 מאיחוד מפלגות גח\"ל (רשימת מפלגות תנועת החרות והמפלגה הליברלית הישראלית), הרשימה הממלכתית, המרכז החופשי והתנועה למען ארץ ישראל השלמה שרצו לראשונה כמפלגה מאוחדת בבחירות לכנסת השמינית. עם ראשי המפלגה נמנו ראשי הממשלות מנחם בגין, יצחק שמיר, בנימין נתניהו ואריאל שרון.\nמההכנסת השמינית ואילך הייתה המפלגה הגדולה או השנייה בגודלה בכנסת, למעט בכנסת השבע עשרה. \n\"הליכוד\" הייתה המפלגה העיקרית בימין הישראלי מהקמתה ועד העשור השני של המאה ה־21. האידאולוגיה השלטת במפלגה היא בעיקרה לאומיות יהודית ומימושה במדינת ישראל באמצעות הציונות. כמו גם הרחבת ההתנחלויות ונקיטת קו נוקשה בפעולות צבאיות נגד ארגוני טרור. \nהמפלגה בראשות בנימין נתניהו החזיקה בשלטון בישראל ברוב השנים משנת 1977 ומחזיקה בו גם כיום.",
    "pageid": 6173
  },
  {
    "title": "המנדט הבריטי",
    "extract": "המנדט הבריטי מטעם חבר הלאומים על פלשתינה (ארץ-ישראל), המוכר בעברית בשמות \"המנדט הבריטי\" או \"המנדט\", היה מנדט (ייפוי כוח, פיקדון) שקיבלה הממלכה המאוחדת מידי מדינות ההסכמה בוועידת סן רמו 1920, וקיבלה לכך תוקף נוסף מידי חבר הלאומים ב-1922. המנדט נועד, בין היתר, על מנת לסייע ליישוב היהודי ולהבטיח הקמת בית לאומי לעם היהודי בארץ ישראל, ברוח הצהרת בלפור ועל פי הנאמר בכתב המנדט. הבריטים שלטו בארץ ישראל מקיץ 1917 ועד חודש מאי 1948.\n\n\"שלטון המנדט\" הוא כינוי מקוצר לתקופת שלטון בריטניה בארץ ישראל, שהחל מתוקף המנדט שקיבלה מחבר הלאומים.\n\"ממשלת המנדט\" היא הממשלה הבריטית שפעלה בארץ מתוקף המנדט שקיבלה מחבר הלאומים, משנת 1923.\n\"תקופת המנדט\" היא התקופה שמכניסת הצבא הבריטי לארץ ישראל בקיץ 1917, ועד לסיום המנדט בחצות הלילה שבין 14 ו-15 במאי 1948.\nשטח המנדט מנהר הירדן ועד לים התיכון הוא 25,585.3 קילומטרים רבועים.\nפלשתינה (א\"י) הוא השם הרשמי בעברית של הישות המדינית שהייתה בארץ ישראל המערבית תחת שלטון המנדט. באופן בלתי רשמי, מוכרת גם כ\"ארץ ישראל המנדטורית\".",
    "pageid": 114247
  },
  {
    "title": "הפרעת אישיות נרקיסיסטית",
    "extract": "הפרעת אישיות נרקיסיסטית (באנגלית: Narcisistic Personality Disorder; בראשי תיבות: NPD) היא הפרעת אישיות המתבטאת בדפוס מתמשך של התנהגות חריגה המאופיינת ברגשות מוגזמים של חשיבות עצמית גרנדיוזיות, צורך מוגזם בהערצה, ויכולת נמוכה לגלות אמפתיה כלפי אחרים. היא מסווגת ב-DSM 5 באשכול B של הפרעות האישיות. הלוקים בה משקיעים זמן רב בחשיבה ובפנטזיות על השגת כוח, או על השגת הצלחה, או על המראה שלהם, לעיתים תוך ניצול הסובבים אותם. ההתנהגות מתחילה בדרך כלל בבגרות המוקדמת, ומשפיעה על הלוקים בה בכל תחומי החיים. יש להבחין בין נרקיסיזם מהסוג השכיח בגיל הנעורים לבין נרקיסיזם המתאפיין ביכולת הסתגלות מוגבלת ובנוקשות מחשבתית המאפיינת בני נוער שעתידים לפתח את ההפרעה.\nהטיפולים בהפרעה זו לא נחקרו היטב. ההפרעה תוארה לראשונה בשנת 1925 על ידי רוברט ואלדר, והמונח \"הפרעת אישיות נרקיסיסטית\" נטבע לראשונה על ידי היינץ קוהוט בשנת 1968. הביטוי \"נרקיסיסט\" נתפס כמילת גנאי, והשימוש בו מתייג אנשים באופן שלילי, אף שחלקם יכולים להיות מקסימים, מוכשרים ומצליחים על פי אמות מידה חברתיות.",
    "pageid": 108771
  },
  {
    "title": "השואה",
    "extract": "השואה היא ההגדרה הכוללת לשורת מעשי רצח עם ורדיפות אנטישמיות מתוכננות ומאורגנות, שבוצעו כנגד העם היהודי החל מעליית הנאצים לשלטון בגרמניה בתחילת 1933, ובמהלך מלחמת העולם השנייה ועד כניעת גרמניה הנאצית במאי 1945. פשעים אלו נחשבים לרצח העם הגדול בהיסטוריה האנושית. פשעים אלו בוצעו על ידי גרמניה הנאצית בהנהגתו של אדולף היטלר, חברי ותומכי הנאצים, עוזריהם, משתפי פעולה ושלטונות בעלות בריתה ובוצעו בכל שטחי הכיבוש הנאצי ושטחים בשליטת בעלות בריתה של גרמניה הנאצית. כשתכליתם של הפשעים הייתה בהתחלה פגיעה במעמד היהודים וגזלת נכסיהם וזכויותיהם, ובהמשך, בעיצומה של המלחמה, השמדתם השיטתית של כל בני העם היהודי (הפתרון הסופי ל\"שאלה היהודית\"). מספר הנרצחים היהודים בשואה וכתוצאה ישירה ממנה נאמד בכשישה מיליון, עם בערך 4.8 מיליון קורבנות ששמם ידוע.\nהנאצים רצחו גם מיליוני לא־יהודים במלחמת העולם השנייה, בהם צוענים, הומוסקסואלים, גרמנים בעלי מוגבלויות ופגועי נפש, אזרחים פולנים ושבויי מלחמה מברית המועצות, אך המושג \"שואה\" מתייחס בעיקר להשמדת היהודים.",
    "pageid": 589226
  },
  {
    "title": "התפוצצות זימוניות חזבאללה",
    "extract": "התפוצצות זימוניות חזבאללה ,\"פיצוץ הביפרים\" או \"מתקפת הביפרים\" הייתה סדרת התפוצצויות מתואמת של אלפי זימוניות (בִּיפֵּרים) ומאות מכשירי ווקי-טוקי של פעילי חזבאללה בלבנון ובסוריה, בתאריכים 17–18 בספטמבר 2024 שבוצעה על ידי המוסד. לפחות 59 אנשים נהרגו בלבנון ובסוריה (מהם 4 אזרחים), וכ־4,500 נפצעו, מתוכם מאות פצועים באורח קשה עד אנוש. המתקפה פגעה בעיקר בפעילי חזבאללה, אך גם באנשי רפואה המקושרים לארגון, בשגריר איראן בלבנון מוג'תבא אמאני ובאזרחים ששהו בסביבת נושאי הזימוניות של חזבאללה. מזכ\"ל חזבאללה חסן נסראללה אמר כי מתקפה זו על ארגונו היא מכה \"חסרת תקדים בהיסטוריה של ההתנגדות בלבנון, בלשון המעטה\".\nעל פי רויטרס, כ־1,500 מחבלים בארגון יצאו מכשירות, לאחר שהתעוורו או נפצעו פציעות קשות בראש ובגפיים בעקבות ההתפוצצות.\nמתקפת הזימוניות נחשבת לצעד הראשון בהסלמה של החזית הצפונית במלחמת חרבות ברזל לקראת מבצע חיצי הצפון. תחילה לא לקחה ישראל אחריות על האירוע, אך לאחר כחודשיים, במהלך התמרון הקרקעי בלבנון, אישר ראש ממשלת ישראל, בנימין נתניהו, כי ישראל היא זו שביצעה את התקיפה.",
    "pageid": 2377175
  },
  {
    "title": "ועדת שמגר (פדיון שבויים ונעדרים)",
    "extract": "ועדת שמגר הייתה ועדה ציבורית בראשותו של נשיא בית המשפט העליון לשעבר מאיר שמגר, אשר נתמנתה ביולי 2008 על ידי שר הביטחון אהוד ברק, לקביעת עקרונות לניהול משא ומתן לפדיון שבויים, חטופים ונעדרים.\nעם הקמת הוועדה, נקבע מראש כי הוועדה לא תפרסם את המלצותיה עד לאחר שחרורו של גלעד שליט משבי החמאס. בהתאם, בשנת 2012, לאחר שחרורו, הגישה הוועדה לשר הביטחון את המלצותיה. מסקנותיה סווגו בסיווג \"סודי ביותר\" והדו\"ח לא פורסם במלואו בציבור.\nחבריה נועדו עם בכירים במשרד המשפטים, במשרד הביטחון, בצה\"ל, בשב\"כ ובאמ\"ן וכן עם דוד מידן, הנציג הישראלי במשא ומתן על שחרור שליט.\nעל היקף פעילות הוועדה טען אסא כשר: ”עסקנו בכל פרשה של חילופי שבויים או חטיפה שקרתה בישראל מאז ומעולם”.",
    "pageid": 1514396
  },
  {
    "title": "חיל ההנדסה הקרבית",
    "extract": "חיל ההנדסה הקרבית (בראשי תיבות: חה\"ן) הוא אחד החילות בזרוע היבשה של צבא הגנה לישראל. זהו כוח ההנדסה הקרבית של צה\"ל. ייעודו של החיל הוא הבטחת יכולת התמרון של כוחות צה\"ל בד בבד עם שלילת יכולת זו מהאויב, הבטחת שרידות כוחות צה\"ל והשמדת תשתיות אויב תוך כדי לחימה רגלית וממוכנת, התעסקות בחבלה, מיקוש, צליחת מכשולים, הנדסה, בנייה והריסה. בנוסף אחראי החיל על תחומים שונים הדורשים ידע ומומחיות בנושאי הנדסה צבאית בהם רובוטיקה, לוחמת מנהרות, עיסוק בחומרי נפץ והתגוננות מפני נשק בלתי-קונבנציונלי. תפקידי החיל כוללים פריצת מכשולים, ביקוע קווי הגנה עוינים, פריצת שדות מוקשים, ניתוץ ביצורים, פריצת ופתיחת צירים, הכשרת צירי תנועה, גישור וצליחה, מיקוש הגנתי, עיסוק בחומרי נפץ, חבלה התקפית, חבלה וסילוק פצצות, בניית קווי הגנה ומכשולים, בניית ביצורים, הפעלת ציוד מכני הנדסי וציוד סער, משימות הריסה ובנייה תחת אש, והתגוננות מפני נשק בלתי-קונבנציונלי בשדה הקרב. כמו כן, לוחמי החיל (מלבד הצמ\"ה) מאומנים בלוחמת חי\"ר והפעלת רכב קרבי משוריין. החיל מופקד על 3 גדודי פלסים סדירים (גדוד 601 – \"אסף\", גדוד 603 – \"להב\" וגדוד 605 – \"המח\"ץ\") ובהם מחלקות סיור ופלוגות צמ\"ה (ציוד מכני הנדסי) כבד, גדודי מילואים נוספים ויהל\"ם – יחידת הנדסה למשימות מיוחדת, יחידה מובחרת בצה\"ל העוסקת בקומנדו הנדסי, חבלה, סילוק פצצות, רובוטיקה, לוחמת מנהרות ועוד. במסגרת מאמץ התמרון כוחות ההנדסה נכנסים ראשונים לשדה הקרב המשולב ומובילים את שאר הכוחות דרך צירים שנפרצו וזוכו ממכשולים טבעיים ומלאכותיים.\nשורשי חיל ההנדסה נעוצים עוד בארגון \"ההגנה\" ובמתנדבי \"היישוב\" לצבא הבריטי במלחמת העולם השנייה והוא נוסד עם הקמת צה\"ל על ידי הקצין עמנואל שחר. החיל השתתף בכל מלחמות ישראל ובמבצעים רבים, כאשר בחלקם הוא נטל תפקיד מרכזי. חיל ההנדסה זכה בפרס ביטחון ישראל ואות הערכה מבצעי מטעם הרמטכ\"ל ומספר יחידות בחיל זכו בצל\"ש יחידתי. חיילים רבים בחיל ההנדסה זכו לעיטורים וצל\"שים.\nקצין ההנדסה הראשי הנוכחי הוא תת-אלוף יואב טורחאנסקי.",
    "pageid": 32059
  },
  {
    "title": "יהל\"ם",
    "extract": "יחידה הנדסית למשימות מיוחדות, בראשי תיבות: יהל\"ם (נהגה: יהלום), היא יחידה מובחרת בצה\"ל, המשתייכת לזרוע היבשה והפעלתה היא מטכ\"לית. היחידה מוכשרת כיחידת קומנדו, אף על פי שאינה שייכת לחיל הרגלים. היחידה היא הסמכות ההנדסית הגבוהה ביותר בצה\"ל, ובעלת יכולות מיוחדות הכוללות, בין השאר, פריצה הנדסית, חבלה התקפית, חבלה וסילוק פצצות, הפעלת רובוטים צבאיים, הגנה מפני איומי אב\"כ, קומנדו הנדסי ולוחמת מנהרות.\nהיחידה פועלת הן בצורה עצמאית והן לצד יחידות מיוחדות אחרות. רוב פעולותיה של היחידה שקטות ומסווגות. בשנים שאחרי יציאת צה\"ל מרצועת הביטחון בדרום לבנון, ועם התרחבות אירועי האינתיפאדה השנייה, גברה בצה\"ל ההכרה בחשיבותה וביכולותיה של היחידה לתת מענה מקצועי ומיידי להריסת בתים ופירוק מטענים ומלכודים. נפח הפעילות שלה גדל באופן ניכר, והפך לאחד מהגדולים בצה\"ל. ככל שהתרחבה פעילות המחבלים במנהרות וסליקים, כך נוצר צורך לתת מענה למתווה זה, בין אם על ידי לוחמים שמתמחים במנהור, ובין באמצעות רובוטים וכלים בלתי מאוישים, יהל\"ם הייתה הבית הטבעי ליכולות אלו. כתוצאה מכך הוחלט על הגדלה משמעותית של היחידה והפיכתה לאגד הנדסי.\nתפקידיה של היחידה מגוונים וכוללים ביצוע משימות הנדסה מיוחדות, הריסות מדויקות, פיצוץ מבנים, חבלה בתשתיות האויב, טיפול בחומרי נפץ, הכנת מטענים ופצצות, נטרול מטעני חבלה של האויב, סילוק פצצות, פינוי שדות מוקשים, הנדסה ופריצה בים וביבשה, לוחמת מנהרות, איתור והשמדה של סליקים ומנהרות הברחה ומנהרות טרור. היחידה מפתחת אמצעים ושיטות בתחום ההנדסה ומכשירה לוחמים ביחידה, בחיל ההנדסה הקרבית ובצה\"ל בתחומים הרלוונטיים.",
    "pageid": 327560
  },
  {
    "title": "מאוריציוס",
    "extract": "רפובליקת מאוריציוס (באנגלית: Republic of Mauritius; בצרפתית: République de Maurice; בקריאולית: Repiblik Moris) היא מדינת-איים בדרום מערב האוקיינוס ההודי, כ-900 ק\"מ ממדגסקר. מבחינה גאוגרפית, הארכיפלג של מאוריציוס משויך ליבשת אפריקה.",
    "pageid": 4536
  },
  {
    "title": "מבצע חץ הבשן",
    "extract": "מבצע חץ הבשן הוא מבצע צבאי ישראלי בשטח סוריה. המבצע החל בעקבות נפילת משטר אל-אסד בסוריה על ידי קבוצות מורדים. בימים הראשונים למבצע השתלט צה\"ל על עמדות אסטרטגיות ברום החרמון ולאחר מכן תמרן באזור החיץ בגבול ישראל–סוריה ומעבר לו (עד כדי 20 קילומטרים מדמשק). במקביל, צה\"ל השמיד בהפצצות מהאוויר ומהים כ־80% מיכולותיו האסטרטגיות של צבא שלטון אסד מחשש שיעברו לידי גורמי טרור. בהפצצות הושמדו מטוסים, מסוקים, טילים, תחנות מכ\"ם, טנקים, ספינות קרב וכלי שיט נוספים. נכון ל-20 בדצמבר 2024, נכבשו 440 קמ\"ר משטח סוריה.",
    "pageid": 2402373
  },
  {
    "title": "מבשרת ציון",
    "extract": "מְבַשֶּׂרֶת צִיּוֹן, המכונה גם בקיצור מבשרת, היא מועצה מקומית בפרוזדור ירושלים השוכנת על רכס בהרי ירושלים, ממערב לירושלים.\nהמועצה ממוקמת משני צידיו של כביש 1, כ-6 קילומטרים מערבית לכניסה לירושלים. גובהה נע בין 640 מטרים (שכונה ח') ל-810 מטרים (שכונה ה') מעל פני הים.\nמבנה המועצה הנוכחי נוצר מאיחוד היישובים מבשרת-ירושלים, מעוז-ציון א' ומעוז-ציון ב' למסגרת מוניציפלית אחת, שקיבלה את השם \"מבשרת ציון\". שטח השיפוט של המועצה הוא כ-6,410 דונמים וכולל כ-6,000 יחידות דיור ב-15 שכונות. במרכז מבשרת ציון מתנשא הר מעוז, שגובהו הוא 799 מ', ובו נמצא \"גן לאומי הקסטל\".\nמבשרת ציון היא המועצה המקומית הרביעית בגודלה מבחינת כמות האוכלוסייה במדינת ישראל (לאחר פרדס חנה-כרכור, גדרה וערערה), היישוב הגדול ביותר בפרוזדור ירושלים והיישוב השלישי באוכלוסייתו במחוז ירושלים.\nמבשרת ציון ממוקמת בהרי יהודה, אזור הררי ומיוער, מוקפת בשמורות טבע ושבילים: שביל ישראל, נחל חלילים, נחל שורק, אגם בית זית, עין צובה-בלמונט, הר חרת, הר איתן, עמק הארזים, מצודת הקסטל, סטף ועין חמד.\nראש המועצה המכהן מנובמבר 2013 הוא יורם שמעון.\nהחל מינואר 2017 כיהן ראובן בן שחר כמנכ\"ל המועצה למשך מספר חודשים, והחל מדצמבר 2017 ועד היום, מנכ\"ל המועצה הוא תמיר פרץ.",
    "pageid": 5477
  },
  {
    "title": "מטה המשפחות להחזרת החטופים והנעדרים",
    "extract": "מטה המשפחות להחזרת החטופים והנעדרים הוא ארגון המייצג חלק מהקרובים של רוב החטופים הישראלים שנחטפו בידי ארגון הטרור חמאס וארגונים נוספים במהלך טבח שבעה באוקטובר ב-7 באוקטובר 2023 שהביאה למלחמת חרבות ברזל ועודם מוחזקים ברצועת עזה.\n\n \nהמטה עוסק בהסברה ובהפעלת לחצים בישראל ומחוצה לה מטעם משפחות החטופים והנעדרים ומארגן מיצגים, הפגנות ועצרות מאבק ותמיכה במשפחות, משלחות הסברה ופעולות מחאה לשחרורם של החטופים. פעולות אלה תפקידן לבטא את הדרישה להשבתם בשלום ללא שיהוי, כיעד עליון בראש סדר העדיפויות של קבינט המלחמה, שלדעת המטה חייב לממש כל עסקה שתביא להשבת החטופים באופן מיידי.",
    "pageid": 2271705
  },
  {
    "title": "מיין",
    "extract": "מיין (באנגלית: ‏‏Ⓘ‏) היא המדינה ה-23 במדינות ארצות הברית, הנמצאת באזור ניו אינגלנד בצפון-מזרח המדינה. היא גובלת באוקיינוס האטלנטי במזרח ובדרום, ניו המפשייר במערב, ובפרובינציות הקנדיות קוויבק וניו ברנזוויק בצפון-מזרח.",
    "pageid": 9975
  },
  {
    "title": "מייקל ג'ורדן",
    "extract": "מייקל ג'פרי ג'ורדן (באנגלית: Michael Jeffrey Jordan; נולד ב-17 בפברואר 1963) הוא כדורסלן עבר אמריקאי, ששיחק בעמדת הקלע. ג'ורדן, אשר ניצב במקום החמישי ברשימת הקלעים המובילים בתולדות ה-NBA, נחשב בעיני רבים לכדורסלן הטוב ביותר בהיסטוריה, וזכה להצלחה רבה שסייעה לפרסומה של ליגת ה-NBA ברחבי העולם בשנות ה-80 וה-90 של המאה ה-20. הצטרף לשיקגו בולס בעונת 1984/1985, ותוך זמן קצר הפך לאחד הכוכבים הבולטים בליגת ה-NBA. יכולותיו ככדורסלן וכאתלט זיכו אותו בכינויים \"אייר ג'ורדן\", \"הוד אוויריותו\", \"ישו השחור\" ו-\"אלוהים\".\nבמהלך הקריירה זכה ג'ורדן במגוון תארים, בין השאר, שש פעמים באליפות ה-NBA במדי שיקגו בולס, ופעמיים במדליית זהב אולימפית במדי נבחרת ארצות הברית. הישגיו האישיים כוללים חמש זכיות בתואר MVP של העונה הסדירה, עשר פעמים חבר בחמישיית העונה, תשע פעמים חבר בחמישיית ההגנה, 14 השתתפויות במשחק האולסטאר, שלוש זכיות בתואר ה-MVP של משחק האולסטאר, שלוש זכיות בתואר מלך החטיפות, שש זכיות בתואר ה-MVP של סדרת הגמר, וזכייה בתואר שחקן ההגנה של העונה ב-1988. בנוסף, מחזיק ג'ורדן בשיא ממוצע הנקודות לקריירה ב-NBA עם 30.12 נקודות למשחק, ובשיא של 33.4 נקודות בממוצע למשחק פלייאוף. בשנת 2015, לאור הישגיו יוצאי הדופן ותרומתו לענף הכדורסל, צורף ג'ורדן להיכל התהילה של פיב\"א, וב-2016 העניק לו נשיא ארצות הברית ברק אובמה את מדליית החירות הנשיאותית, עיטור הכבוד הגבוה ביותר של ארצות הברית.\nב-2010 רכש ג'ורדן את רוב זכויות הבעלות על זיכיון קבוצת ה-NBA שארלוט הורנטס בתמורה ל-175 מיליון דולר. בכך הפך ג'ורדן לכדורסלן ה-NBA הראשון שהפך לבעלים של קבוצה בליגה, וכן לבעלי הקבוצה היחידי בליגה ממוצא אפרו-אמריקאי. במהלך שנותיו של ג'ורדן כבעלי הקבוצה, ההורנטס לא זכו להישגים מקצועיים משמעותיים, והגיעו רק שלוש פעמים למעמד הפלייאוף. אף על פי כן הצליח ג'ורדן ב-2023 למכור את רוב זכויות הבעלות שלו בקבוצה לפי שווי של כשלושה מיליארד דולר.\nבשנת 2023 העריך מגזין פורבס את הונו של ג'ורדן בכשלושה מיליארד דולר, הספורטאי בעל ההון הגבוה בהיסטוריה.",
    "pageid": 15983
  },
  {
    "title": "מייקל ג'קסון",
    "extract": "מייקל ג'וזף ג'קסון (באנגלית: Michael Joseph Jackson;‏ 29 באוגוסט 1958 – 25 ביוני 2009) היה זמר, מוזיקאי, רקדן, כוריאוגרף, מפיק מוזיקלי, שחקן, מלחין ופזמונאי אמריקאי. ג'קסון, שנודע בכינויו \"מלך הפופ\", נחשב לאחד הזמרים המצליחים והמשפיעים ביותר בכל הזמנים.\nהקריירה המוזיקלית של ג'קסון החלה בשנת 1963 כאשר הצטרף לאחיו בתור החבר הצעיר ביותר בהרכב המוזיקלי המשפחתי \"חמישיית הג'קסונים\". בהמשך עזב את הלהקה ופתח בקריירת סולו. אלבומו Thriller משנת 1982 נמכר מעל 110 מיליון עותקים ונשאר עד היום האלבום הנמכר ביותר בכל הזמנים, לצד ארבעה אלבומים נוספים של ג'קסון. הווידאו קליפים לשיריו \"Beat It\"‏, \"Billie Jean\" ו-\"Thriller\" נחשבו לפורצי דרך והשפיעו רבות על תעשיית המוזיקה בהמשך. באותה העת, שילב ג'קסון בהפקותיו מספר טכניקות ריקוד מורכבות, אשר הידועה ביותר מביניהן היא \"הליכת הירח\". הסגנון המוזיקלי, הסגנון הווקאלי והכוריאוגרפיה הייחודית של ג'קסון זכו לפופולריות עצומה, אשר חצתה פערי דורות, גזעים ותרבויות. הקריירה המוזיקלית של ג'קסון היוותה השראה למיליוני אנשים ברחבי העולם ואמנים רבים בתחום המוזיקה והריקוד הושפעו ממנו.\nהישגים נוספים לג'קסון כוללים בין היתר שבירת מספר שיאים עולמיים שנכנסו לספר השיאים של גינס: \"האמן שזכה ביותר פרסים מכל אמן אחר\" (15 פרסי גראמי, 26 פרסי המוזיקה האמריקאית, 17 סינגלים אשר הגיעו למקום ראשון במצעד הפזמונים האמריקאי, ארבעה מתוכם של חמישיית הג'קסונים), ו\"זמר הפופ אשר תרם הכי הרבה עבור צדקה\". סך מכירות אלבומיו, המוערך בכ-780 מיליון עותקים ברחבי העולם, הפך אותו לאמן המצליח ביותר מבחינה מסחרית בהיסטוריה של המוזיקה.\nלאורך השנים עיתונים שונים ברחבי העולם עסקו באינטנסיביות בחייו הפרטיים של ג'קסון, בשינויים הקיצוניים במראהו החיצוני (מבנה אפו, צבע עורו, ועוד), במערכות היחסים שניהל, וכן בהאשמות כי ביצע סדרה ארוכה של מעשים מגונים בילדים. בשנת 2019 יצא סרט תיעודי העוסק בהיסטוריה הבעייתית של ג'קסון עם ילדים.\nג'קסון נפטר ב-25 ביוני 2009 מדום לב בשל מנת יתר של הסם פרופופול, סם הרדמה המשמש בניתוחים. מותו אירע במהלך ההכנות לסבב הופעותיו האחרון, \"This Is It\". רופאו האישי של ג'קסון, קונראד מארי, הורשע בהריגה שלא מרצון, ונידון לארבע שנות מאסר, מתוכן ריצה שנתיים בפועל.\nב-2008 דורג ג'קסון במקום ה-25 ברשימת 100 הזמרים הגדולים בכל הזמנים של המגזין \"רולינג סטון\".",
    "pageid": 8346
  },
  {
    "title": "מערכת השמש",
    "extract": "מַעֲרֶכֶת הַשֶּׁמֶשׁ היא מערכת כוכבי לכת, שבה מקיפים לפחות שמונה כוכבי לכת וגופים נוספים רבים את השמש בהתאם לכוחות הכבידה הרלוונטיים. הגופים הגדולים העיקריים שסובבים את השמש הם שמונת כוכבי הלכת, ואליהם מצטרפים כוכבי לכת ננסיים ומספר גדול של גופים קטנים כמו אסטרואידים, שביטים ומטאורואידים. לחלק מהגופים שסובבים את השמש, ובייחוד לגדולים שבהם, יש ירחים משל עצמם, שמתלווים אליהם לאורך ההקפה.\nמערכת השמש נוצרה לפני כ־4.6 מיליארד שנה, והיא נמצאת בבועה המקומית על זרוע אוריון, אחת משש הזרועות של גלקסיית שביל החלב. גלקסיית שביל החלב מכילה בין 200 ל־400 מיליארד כוכבים, והיא ממוקמת, יחד עם כ־35 גלקסיות נוספות, בתוך קבוצת גלקסיות המכונה הקבוצה המקומית. הקבוצה המקומית היא רק אחת מקבוצות גלקסיות וצבירי גלקסיות רבים המרכיבים את צביר־על הבתולה, אחד מצבירי־על רבים ביקום. מעריכים שביקום הנראה יש מאות מיליארדי גלקסיות, ויותר מ־1022 כוכבים.\nהמרכיב הדומיננטי של מערכת השמש הוא השמש עצמה, שתופסת 99.86% מהמסה הידועה של המערכת כולה. במרחק הקצר ביותר לשמש נמצאים ארבעת \"כוכבי הלכת הפנימיים\", הקרויים גם \"כוכבי הלכת הארציים\": כוכב חמה, נוגה, כדור הארץ ומאדים. אחריהם נמצאת חגורת האסטרואידים, המורכבת ממאות אלפי אסטרואידים, וביניהם כוכב לכת ננסי אחד – קרס. אחריהם ממוקמים ארבעת \"כוכבי הלכת החיצוניים\", המכונים \"ענקי הגזים\": צדק, שבתאי, אורנוס ונפטון. ב\"מערכת השמש החיצונית\", מעבר לנפטון, נמצאים גופים המכונים \"גופים טרנס־נפטוניים\", והם בנויים מסלעים ומקרח. ניתן לחלק את מערכת השמש החיצונית לשלושה תחומים: חגורת קויפר, הדיסק המפוזר ועננת אורט. התגלו באזור זה יותר מאלף עצמים, ובהם ארבעה גופים המוגדרים ככוכבי לכת ננסיים: פלוטו, האומיה, מאקה־מאקה ואריס (כוכב לכת).",
    "pageid": 158
  },
  {
    "title": "נועה ארגמני",
    "extract": "נועה ארגמני (נולדה ב-12 באוקטובר 1997) היא אזרחית ישראלית שנחטפה בידי מחבלי ארגון הטרור חמאס במהלך הטבח בפסטיבל נובה ליד רעים כחלק מטבח שבעה באוקטובר. סרטון חטיפתה, כשהיא מובלת על אופנוע וצועקת לעזרה כשברקע בן זוגה אבינתן אור מובל בידי ארבעה מחבלים, התפרסם בכל העולם והפך לאחד מסמלי הטבח. תמונתה מהחטיפה הוצגה בעמוד הראשון של מהדורת 8 באוקטובר של הדיילי מייל בבריטניה.\nארגמני חולצה מהשבי כ-8 חודשים אחר כך, ב־8 ביוני, כחלק ממבצע ארנון.",
    "pageid": 2334274
  },
  {
    "title": "סטיבן הוקינג",
    "extract": "סטיבן ויליאם הוקינג (באנגלית: Stephen William Hawking;‏ 8 בינואר 1942 – 14 במרץ 2018) היה אסטרופיזיקאי ותאורטיקן אנגלי, ששימש כפרופסור באוניברסיטת קיימברידג'. מחוץ לקהילה המדעית התפרסם בעיקר בזכות ספרו \"קיצור תולדות הזמן\" (\"A Brief History of Time\"), ספר מסוגת המדע הפופולרי, המתאר את התפתחות היקום למן המפץ הגדול.",
    "pageid": 4164
  },
  {
    "title": "סרט הזוועות",
    "extract": "סרט הזוועות (שמו הרשמי: Bearing Witness to the October 7th Massacre, בתרגום חופשי מאנגלית: \"עדות מהטבח ב־7 באוקטובר\") הוא אוסף צילומים גולמיים מהטבח בעוטף עזה במתקפת הפתע על ישראל ב־7 באוקטובר 2023, שהופק על ידי דובר צה\"ל. הסרט הגרפי כולל בעיקר קטעים שצולמו ממצלמות גוף שנשאו מחבלי חמאס במתקפת הפתע, ומכיל תיעודי עינויים, רצח, התעללויות והשחתת גופות.\nצה\"ל וממשלת ישראל ערכו הקרנות פרטיות של הסרט במוסדות מקומיים וזרים, במטה האומות המאוחדות, ובפני דיפלומטים ובעלי השפעה ציבורית. ההקרנות הפרטיות נערכו במסגרת ההסברה הישראלית במלחמת חרבות ברזל, והסרט לא פורסם בציבור.",
    "pageid": 2276484
  },
  {
    "title": "עברית",
    "extract": "עִבְרִית היא שפה שמית, ממשפחת השפות האפרו-אסייתיות, הידועה כשפתם של היהודים ושל השומרונים. היא שייכת למשפחת השפות הכנעניות והשפה הכנענית היחידה המדוברת כיום. העברית היא שפתה הרשמית של מדינת ישראל, מעמד שעוגן בשנת תשע\"ח, 2018, בחוק יסוד: ישראל – מדינת הלאום של העם היהודי.",
    "pageid": 625
  },
  {
    "title": "פות",
    "extract": "פּוֹת (בלטינית: Vulva) היא מכלול של איברי מין חיצוניים הנמצאים במפשעה הנקבית.\nתפקידיה הביולוגיים העיקריים של הפות כוללים מתן שתן, לידה, יחסי מין והפרשת נוזלי הווסת. הפות מתפתחת בשלבים אחדים, בעיקר בתקופת ההיריון ובגיל ההתבגרות. על פתח הנרתיק, הדגדגן ופתח צינור השופכה מגינות שפתי הפות.\nבפות ובמיוחד בדגדגן מצויים תאי עצב בריכוז גבוה יחסית לאיברי גוף אחרים, ומכאן הרגישות הרבה לכאב או לעונג (שנועד מבחינה ביולוגית לשמש תמריץ לקיום פעילות מינית).",
    "pageid": 63162
  },
  {
    "title": "פרנץ קפקא",
    "extract": "פרנץ קפקא (בגרמנית: Franz Kafka, שם יהודי: אנשיל [אשר]; ‏3 ביולי 1883 – 3 ביוני 1924) היה סופר יהודי יליד פראג שכתב בשפה הגרמנית, ונחשב לאחד מגדולי הסופרים היהודים בעת החדשה של המאה העשרים.\nיצירתו של קפקא מתאפיינת בהצגתם של יחידים חסרי-אונים, הנקלעים למצבים משונים וחסרי-פשר מתוך התנגשות עם כוחות בירוקרטיים וחברתיים עלומים ומרוחקים הרומסים אותם. היא עוסקת ברגשות של ניכור, חרדה, אשמה ותחושת אבסורד, הנטועות בהוויה הקיומית, ומשלבת ריאליזם ופנטזיה. המושג \"קפקאי\" השתרש כדי לתאר הוויה אבסורדית כמו זו הנוכחת בכתביו. הידועים מבין כתביו הם הסיפור הקצר \"הגלגול\" והרומנים \"המשפט\" ו\"הטירה\".\nקפקא עבד כסוכן ביטוח, וכתב בזמנו הפנוי. הוא מיעט לפרסם, ובימי חייו לא נודע כסופר. את רוב פרי עטו השמיד במו ידיו, ובצוואתו אסר להוציא לאור את הנותר, אך ידידו מקס ברוד התעלם מהדרישה והדפיס את עזבונו הספרותי. ברבות השנים זכו כתבי קפקא להכרה בינלאומית, והם תורגמו לשפות רבות.",
    "pageid": 12454
  },
  {
    "title": "פרשת מוישי קליינרמן",
    "extract": "פרשת מוישי קליינרמן החלה ב-26 במרץ 2022 כשהנער אברהם משה (\"מוישי\") קליינרמן, תושב מודיעין עילית, שהיה אז בן 16, הפך לנעדר, לאחר שנראה לאחרונה בהר מירון.",
    "pageid": 2363385
  },
  {
    "title": "פשיזם",
    "extract": "פשיזם (מאיטלקית: Fascismo) היא אידאולוגיה ושיטת ממשל לאומנית וטוטליטרית של הימין הרדיקלי. מאפייני הפשיזם הבולטים הם מנהיג דיקטטורי, שלטון הדוגל באוטוקרטיה ריכוזית, מיליטריזם, דיכוי בכוח של האופוזיציה, אמונה בהיררכיה חברתית טבעית, הכפפת האינטרסים האינדיבידואליים למה שנתפס כטובת האומה או הגזע, ומשטור כוחני של החברה והכלכלה.\nהאידאולוגיה הפשיסטית נוצרה באיטליה, בשלהי המאה ה-19, בהשראת היעקובינים בצרפת. כשיטת ממשל היא התקיימה באיטליה, בהנהגתו של בניטו מוסוליני, בתקופה שבין מלחמת העולם הראשונה למלחמת העולם השנייה.\nמקור המילה 'פשיזם' הוא סמל ה\"פָאשֶס\", או פסקס בלטינית – צרור זמורות שעוטף גרזן ושסימל ברומא העתיקה את הסמכות והעוצמה (האימפריום) של השלטון. סמל זה ביטא את הרצון להחזיר את איטליה לתפארת העבר. הוא צורף לסמלי הארגונים והמפלגות הפשיסטיות.",
    "pageid": 6776
  },
  {
    "title": "קוברה קאי",
    "extract": "קוברה קאי (באנגלית: Cobra Kai) היא סדרת ספין-אוף אמריקאית לסרטי \"קראטה קיד\" משנות ה-80 וה-90, בהשתתפות השחקנים המקוריים, ראלף מאצ'יו בתפקיד דניאל לרוסו וויליאם זבקה בתפקיד ג'וני לורנס, היריב העיקרי של דניאל בסרטים. בסדרה שניהם פותחים דוג'ו ונאבקים אחד בהצלחת השני.\nהעונה הראשונה התחילה ב-2 במאי 2018 וכללה 10 פרקים והשנייה ב-24 באפריל 2019 וכללה 10 פרקים, כששתיהן שודרו בשידורי יוטיוב פרימיום, ולאחר שהחברה הפסיקה לייצר סדרות היא מכרה את זכויות השידור לנטפליקס, בה הודיעו על הפקת שתי עונות נוספות. העונה השלישית עלתה לשידור ב-1 בינואר 2021 והעונה הרביעית עלתה לשידור ב-31 בדצמבר 2021. עונתה החמישית של הסדרה עלתה לשידור ב-9 בספטמבר 2022.בינואר 2024 הודיעו שיהיה עונה 6 ואחרונה והעונה תהיה ארוכה מין הרגיל. ב-2 במאי הודיעו כי עונה 6 תעלה בשלושה חלקים. חלק 1 עלה ב-18 ביולי, חלק 2 עלה ב-15 בנובמבר, חלק 3 עלה ב-13 בפברואר 2025.\n\n",
    "pageid": 1880765
  },
  {
    "title": "קונקלווה",
    "extract": "קונקלווה (בלטינית: Conclave; מילולית: \"האספה\") היא תהליך הבחירה של אפיפיור חדש בכנסייה הקתולית.",
    "pageid": 61161
  },
  {
    "title": "קיליאן אמבפה",
    "extract": "קיליאן אמבפה לוטן (בצרפתית: Kylian Mbappé Lottin; נולד ב-20 בדצמבר 1998) הוא כדורגלן צרפתי המשחק בעמדת החלוץ או הקיצוני בקבוצת ריאל מדריד ומשמש גם כקפטן בנבחרת צרפת.\nאמבפה נולד בפריז שבצרפת, אך גדל בעיר בונדי. בשנת 2015 כשהיה בגיל 16, שיחק במונקו מליגת העל הצרפתית, שם זכה איתם באליפות צרפת, הגיע איתם עד חצי גמר ליגת האלופות, כשהוא כובש שערים מול מנצ'סטר סיטי, דורטמונד, ויובנטוס. ב-2017 כשהיה בגיל 18, חתם ב-פריז סן ז'רמן תמורת 180 מיליון אירו. שם הוא זכה בחמש אליפויות צרפת, שלושה גביעי צרפת, והגיע עד גמר ליגת האלופות 2020. אמבפה הוא מלך השערים של פריז בכל הזמנים.\nאמבפה ערך את הופעת הבכורה שלו בנבחרת צרפת בשנת 2017, בגיל 18. אמבפה הוא השחקן הצרפתי הצעיר ביותר שהבקיע במונדיאל ובשנת 2018, כשהיה בגיל 19, היה שותף לזכייתה של נבחרת צרפת במונדיאל, ואף הבקיע שער במשחק הגמר. זכה בתואר השחקן הצעיר המצטיין של הטורניר, והשחקן הצרפתי הטוב ביותר של השנה. אמבפה הבקיע שלושער בגמר מונדיאל 2022, הוכתר מלך השערים של הטורניר עם שמונה שערים, מה שזיכה אותו בנעל הזהב, ועלה למקום חמישי משותף עם פלה בטבלת מלך שערי גביע העולם בכדורגל, עם 12 שערים.",
    "pageid": 1422565
  },
  {
    "title": "קנצלר גרמניה",
    "extract": "ראש הממשלה בגרמניה נקרא באופן מסורתי קַנְצְלֶר. בין השנים 1871 ל-1945 המשרה נקראה רייכסקנצלר (בגרמנית: Reichskanzler; משמע: קנצלר של הרייך), אך אחרי מלחמת העולם השנייה גרמניה הפכה לרפובליקה פדרלית, ועל כן שונה שם המשרה, ומאז ועד היום שמה הוא בונדסקנצלר (בגרמנית: Bundeskanzler; משמע: קנצלר פדרלי). הקאנצלר הוא המנהל והמוביל של הקבינט של גרמניה.\nמקורו של המונח, המתועד לראשונה בימי הביניים, הוא במילה הלטינית cancellarius.\nקנצלר גרמניה הנוכחי הוא אולף שולץ, והוא מכהן בתפקיד החל מ-8 בדצמבר 2021.",
    "pageid": 11554
  },
  {
    "title": "רוסלנה רודינה",
    "extract": "רוּסלנה רוֹדינה (באוקראינית: Руслана Родина; נולדה ב-11 בספטמבר 1988) היא דוגמנית ושחקנית ישראלית ילידת-אוקראינה הסובייטית.",
    "pageid": 1324631
  },
  {
    "title": "שלבקת חוגרת",
    "extract": "שַׁלְבֶּקֶת חוגרת (נקראת גם הרפס זוסטר – Herpes Zoster;‏ באנגלית נקראת Shingles) נגרמת על ידי הנגיף Varicella Zoster Virus – VZV, השייך למשפחת נגיפי ההרפס ונקרא גם וירוס-הרפס-אנושי-3 (HHV3). הנגיף גורם לשתי מחלות מוכרות. חשיפה ראשונה לווירוס הווריצלה-זוסטר גורמת למחלת האבעבועות רוח, בדרך כלל בילדות. לאחר המחלה, הנגיף לא עוזב את הגוף, אלא נשאר רדום בגנגליונים של תאי העצב התחושתיים (סנסורים) בגוף לאורך חוט השדרה. כאשר הווירוס מתפרץ בגוף בשנית (פעולה המכונה שפעול או reactivation), נגרמת מחלת השלבקת החוגרת.\nהנגיף VZV הוא פתוגן מדבק ושכיח מאוד. נתונים מארצות הברית מראים כי 98% מהאוכלוסייה נחשפו לווירוס בעבר או חלו בילדות באבעבועות רוח. הנגיף יכול להתפרץ אצל כל מי שנחשף אליו בעבר. כ-30% מהאוכלוסייה תפתח שלבקת חוגרת במהלך החיים. הסיכון לחלות עולה משמעותית החל מגיל 50. כ־20% מחולי השלבקת החוגרת הם מעל גיל 80. קיים סיכון מוגבר להופעת שלבקת חוגרת גם בחולים מדוכאי חיסון (עם ממאירויות, בעיקר המטולוגיות, מושתלי מח עצם, חולי HIV, מחלות אוטואימוניות ועוד).\nלא ידועות כל הסיבות להתפרצות נגיף ה-Varicella Zoster, אך ידוע כי היחלשות מערכת החיסון (ירידה בתנגודת החיסונית של הגוף) מהווה גורם. היחלשות כמו זו מתרחשת באופן טבעי עם העלייה בגיל אך גם בעקבות עקה סביבתית, טיפולים כימותרפיים, טיפולי מניעת דחיית שתל, מדכאי חיסון דוגמת נוגדי דלקת סטרואידים ואחרים, תרופות כמו ויקטרליס (נגד דלקת כבד נגיפית HCV) וייתכן שגם בעקבות טיפול בסטטינים ולאחר חיסון לווירוסים אחרים כמו שפעת וקורונה. עלולות להיות מספר התפרצויות של המחלה אצל אותו חולה, אך לא ניתן לצפות אצל מי יתפרץ הווירוס או כמה פעמים יתפרץ.",
    "pageid": 203017
  },
  {
    "title": "תאג\"ד (סדרת טלוויזיה)",
    "extract": "תאג\"ד היא סדרת טלוויזיה ישראלית שעלתה לשידור ב-19 בספטמבר 2016 בחברת yes. יוצר הסדרה הוא ציון רובין, שגם כתב וביים. הסדרה מתארת את עלילותיהם של חובשי תאג\"ד של גדס\"ר צנחנים שמספרו בסדרה שונה ל-33. שיר הנושא של הסדרה בעונה הראשונה הוא \"ימים יפים\", אותו כתב והלחין אביהו לנדוור, ובעונה השנייה השיר \"עוד יום\" של להקת פול טראנק.\nב-7 בנובמבר 2016, \"yes\" הזמינה לסדרה עונה שנייה. היא עלתה ב-15 ביוני 2020. על אף סיומה של זו בקליף האנגר, התסריטאי והבמאי רובין החליט שלא להמשיך את הסדרה לעונה שלישית.\nביולי 2018 נרכשה הסדרה על ידי חטיבת הטלוויזיה של סרטי פרמאונט, וזו הפיקה את העיבוד האמריקאי \"68 Whiskey\".",
    "pageid": 1408037
  },
  {
    "title": "תום חגי",
    "extract": "תום חָגִי (נולד ב-6 באוקטובר 1983) הוא שחקן ישראלי.",
    "pageid": 1166989
  },
  {
    "title": "קטגוריה:שמות משפחה לפי מוצא",
    "extract": "",
    "pageid": 1775522
  },
  {
    "title": "אדון עולם",
    "extract": "\"אֲדוֹן עוֹלָם\" הוא פיוט המופיע בסידורי רבות מקהילות ישראל בטרם תפילת שחרית. המשקל הערבי מחזק את ההשערה ששיר זה חובר בימי הביניים, וסביר שנכתב בספרד או באיטליה. המחבר אינו ידוע, וחלק מהאחרונים ייחסוהו לרב שרירא גאון, לרב האי גאון, או לרב שלמה אבן גבירול. הפיוט נמצא לראשונה בסידור בן המאה ה־13, ועל־כן המחקר דחה השערות אלו.",
    "pageid": 318141
  },
  {
    "title": "אזרבייג'ן",
    "extract": "רפובליקת אָזֶרְבַּיְיגָ'ן (באזרית: Azərbaycan Respublikası) היא מדינה באירואסיה, בעבר הקווקז הסמוכה לים הכספי. היא גובלת ברוסיה בצפון, בגאורגיה ובארמניה במערב, ובאיראן בדרום.\nהרפובליקה האוטונומית של נחצ'יבאן היא מובלעת המצויה אף היא בשליטת אזרבייג'ן, ולה גבול עם ארמניה מצפון וממזרח, עם איראן מדרום וממערב, ורצועה קצרה של גבול עם טורקיה מצפון-מערב. לאזרבייג'ן ישנן שלוש מובלעות נוספות (קארקי, בארחודארלי ויוחארי אסקיפארה) בתוך שטח ארמניה ואף מכילה בתוכה את מובלעת ארטסוואשן הארמנית.\nלרפובליקה האזרית יש מורשת תרבותית עתיקה. היא שוכנת בחבל-ארץ הנחשב למקורן של ציוויליזציות עתיקות. היא נחשבת כבעלת אחת החברות האסלאמיות המתפתחות והכי פחות אדוקות, ולאחת המדינות עם הסובלנות הגבוהה ביותר לבני דתות אחרות, כמובן כל זאת ביחס לכלל המדינות המוסלמיות בעולם. בעוד שהחוקה האזרית לא מגדירה דת רשמית במדינה, מרבית אזרחיה משתייכים לזרם האסלאם-השיעי. למרות זאת, הזהות המוסלמית של האזרים נוטה להיות מבוססת יותר על זיקה אתנית ותרבותית. עיר הבירה של אזרבייג'ן היא באקו.\nאזרבייג'ן הייתה למדינה השנייה בעלת רוב מוסלמי (אחרי הרפובליקה העממית של קרים שבסמוך לאוקראינה) הנחשבת כבעלת משטר דמוקרטי לא-אדוק (הרפובליקה הדמוקרטית של אזרבייג'ן). היא נוסדה בשנת 1918, והצטרפה לברית המועצות בשנת 1920, כשבאותו תקופה נודעה בשם אזרבייג'ן הסובייטית. בתחילת שנת 1991, עם התפרקות המשטר הסובייטי, היא שבה והפכה לעצמאית. מאוחר יותר, במהלך מלחמת נגורנו קרבאך[דרושה הבהרה], כבשה ממנה הרפובליקה הארמנית את חבל-הארץ נגורנו-קרבאך, את השטחים המקיפים אותו, וכן גם מספר מובלעות נוספות.\nרובם המכריע של אוכלוסיית אזרבייג'ן הם מוסלמים, והיא אף מדינה חברה בארגון לשיתוף פעולה אסלאמי. ראש הממשלה הנוכחי הוא עלי אסדוב, ונשיא המדינה הוא אילהם אלייב.",
    "pageid": 22117
  },
  {
    "title": "אחמד יאסין",
    "extract": "אַחְמַד אִיסְמָעִיל חַסַן יַאסִין (בערבית: أحمد ياسين; 28 ביוני 1929 – 22 במרץ 2004) היה אימאם שייסד והנהיג את ארגון הטרור \"חמאס\", והעניק ביסוס תאולוגי וחותם דתי לטרור. כונה \"השייח' יאסין\" על שום מעמדו כמנהיג תנועת חמאס. חוסל על ידי צה\"ל בסיכול ממוקד במהלך האינתיפאדה השנייה.",
    "pageid": 10824
  },
  {
    "title": "איל וולדמן",
    "extract": "איל וַולדמן (נולד ב-16 ביולי 1960) הוא יזם הייטק ואיש עסקים ישראלי. וולדמן הוא המייסד של חברת מלאנוקס, אשר נמכרה לענקית הטכנולוגיה Nvidia בסכום של למעלה מ-7 מיליארד דולר בשנת 2020. חתן פרס ישראל ליזמות וחדשנות טכנולוגית לשנת ה'תשפ\"ד (2024). בהשכלתו מהנדס חשמל.\nכיום וולדמן מכהן כיו\"ר וולדו הולדינגס, חברת השקעות פרטית בבעלותו. בנוסף הוא חבר דירקטוריון בחברת השבבים פליופס, ובעבר כיהן בדירקטוריון צ'ק פוינט.",
    "pageid": 1524825
  },
  {
    "title": "איתמר בן גביר",
    "extract": "איתמר בן גביר (נולד ב־6 במאי 1976, ו' באייר ה'תשל\"ו) הוא פוליטיקאי ישראלי ימני קיצוני, יושב ראש מפלגת עוצמה יהודית וחבר הכנסת מטעמה, שכיהן בעבר כשר לביטחון לאומי.\nבן גביר התמודד לכנסות ה־19 וה־21–25 ברשימות שונות מטעם מפלגת \"עוצמה יהודית\". קודם לכן שימש כעורך דין וכן יועץ התקשורת של חבר הכנסת מיכאל בן ארי ודובר תנועת \"חזית יהודית לאומית\".\nבמהלך פעילותו הפוליטית הוגשו נגדו, לדבריו, 53 כתבי אישום, שמתוכם הורשע בשמונה עבירות פליליות, בהן התפרעות, הפרעה לשוטר והסתה לגזענות, וכן שתי הרשעות בהחזקת חומר תעמולה עבור ארגון טרור ושתי הרשעות בתמיכה בארגון טרור.\n\n",
    "pageid": 487309
  },
  {
    "title": "אלונה ברקת",
    "extract": "אלונה בָּרְקַת (נולדה ב-24 ביוני 1969) היא אשת עסקים ישראלית, והבעלים של קבוצת הכדורגל הפועל באר שבע.",
    "pageid": 868028
  },
  {
    "title": "אלים אולימפיים",
    "extract": "במיתולוגיה היוונית, האלים האולימפיים הם שנים-עשר האלים הראשיים השולטים בעולם. הם נקראים כך משום שמשכנם על הר האולימפוס, הגבוה שבהרי יוון. האלים האולימפיים שונים מהאלים הכתוניים (אלי הארץ) באופיים, בדרך פולחנם, וביחסו של האדם אליהם.\nלא כל האלים האולימפיים הם יווניים במוצאם, ולא לכולם שמות יווניים מקוריים. לחלק מן האלים נשתמר הפולחן הקדם-יווני, ואת חלקם עבדו בצורות אחרות. בתקופה מאוחרת יותר, הרומאים הושפעו מתרבות יוון והעתיקו מן המיתולוגיה היוונית את האלים האולימפיים, תוך הכנסת שינויים מעטים בשמות האלים ובדרכי פולחנם.\nבאמנות אפשר לזהות את דמויות האלים השונים על-פי סמלים מקובלים שהיו ידועים לכל – לבוש, בעל חיים או חפץ שנחשבו לסמליהם האישיים. האלים הופיעו לעיני בני האדם בגלגולי צורה ובצורות שונות.",
    "pageid": 593
  },
  {
    "title": "אפרת בוימולד",
    "extract": "אפרת בוימולד (נולדה ב-15 במרץ 1980 בתל אביב) היא שחקנית ודוגמנית ישראלית.",
    "pageid": 554160
  },
  {
    "title": "ארבע פרשיות",
    "extract": "אַרְבַּע פָּרָשִׁיּוֹת הן פרשות מיוחדות שתקנו חז\"ל לקרוא בנוסף לפרשת השבוע בארבע שבתות לאורך חודש אדר הסמוך לניסן (דהיינו בשנה רגילה חודש אדר ובשנה מעוברת אדר ב'), החל משבת מברכין אדר ועד ראש חודש ניסן. השבתות אינן מתקיימות ברציפות, אלא יש הפסקה של שבת או שתיים על מנת שהן יתקיימו בזמן הנכון. השבתות עצמן נקראות בשמות מיוחדים: \"פרשת שקלים\", \"פרשת זכור\", \"פרשת פרה\", \"פרשת החודש\".\nבשבתות הללו מפטירים בהפטרות מיוחדות, אין אומרים \"אב הרחמים\" ולא מזכירים נשמות קודם תפילת מוסף, אך אומרים \"צדקתך\" במנחה (אלא אם כן זה שבת ערב ראש חודש, שבת ראש חודש או ערב פורים שאין אומרים \"צדקתך\"). במנהג התפילה של נוסח אשכנז ישנם פיוטים רבים מיוחדים לשבתות אלו, אך רבים (בעיקר בארץ ישראל) מדלגים עליהם.\n\n",
    "pageid": 94566
  },
  {
    "title": "בנק הפועלים",
    "extract": "בנק הפועלים הוא בנק מסחרי בישראל. על פי נתוני הדוחות הכספיים לשנת 2023, זהו הבנק השני בגודלו בישראל במונחי הון עצמי, והוא מעסיק כ-8,800 עובדים. הפעילות הבינלאומית של הבנק כוללת את סניף ניו יורק (BHI) ונציגויות בארצות הברית, ועוסקת בעיקר בהענקת שירותי אשראי עסקי, סח\"ח ופיקדונות הן לחברות ישראליות הפועלות בארצות-הברית והן לחברות מקומיות. כמו כן, כוללת את הפועלים שווייץ ובנק הפועלים לוקסמבורג שנמצאים בתהליך סגירה. מניות הבנק נסחרות בבורסה לניירות ערך בתל אביב.\nהבנק נוסד בשנת 1921 על ידי ההסתדרות הציונית וההסתדרות הכללית, והיה בשליטת ההסתדרות עד שנת 1983, עת הולאם עקב משבר מניות הבנקים. בשנת 1997 נמכר גרעין השליטה בבנק לקבוצת אריסון-דנקנר בראשות תד אריסון. בעלת השליטה בבנק עד לשנת 2018 הייתה חברת אריסון השקעות שבשליטת שרי אריסון. ביוני 2020 מונה ראובן קרופיק ליו\"ר הדירקטוריון. באוגוסט 2024 מונה ידין ענתבי למנכ\"ל הבנק.",
    "pageid": 155308
  },
  {
    "title": "ברכת הגומל",
    "extract": "בִּרְכַּת הַגּוֹמֵל היא ברכת שבח לה' על טובה שגמל למברך, שאותה מברך אדם שהיה בסכנת חיים או בסכנה משמעותית אחרת וניצל ממנה.",
    "pageid": 344331
  },
  {
    "title": "גל מלכה (שחקנית)",
    "extract": "גל מלכה-רובין (נולדה ב-16 באפריל 1994) היא שחקנית ישראלית. ידועה כמי שגילמה את חגו בסדרה \"המפקדת\" מבית כאן 11, ואת חן בסדרה של קשת 12 \"גוף שלישי\".\nעל תפקידה כחגו בסדרה \"המפקדת\" זכתה בפרס האקדמיה הישראלית לטלוויזיה לשחקנית המשנה הטובה ביותר לשנת 2022.\nעל תפקידה כחן בסדרה \"גוף שלישי\" זכתה ב-2023 בפרס השחקנית הראשית הטובה ביותר בתחרות הבינלאומית בפסטיבל הצרפתי \"סיריס מניה\". ובפרס האקדמיה לטלוויזיה לשחקנית המשנה הטובה ביותר לשנת 2023.",
    "pageid": 2192406
  },
  {
    "title": "גראופל",
    "extract": "גְּרָאוּפֶּל (בגרמנית: Graupel), או \"ברד רך\", הוא משקע שנוצר כאשר טיפות מים בקירור יתר (קירור-על) מתעבות סביב פתית שלג. התוצאה היא תלכיד של קרח אוויר וכפור, מעין ברד רך המתפורר כשהוא פוגע בקרקע. המשקל הסגולי של גראופל הוא 0.4 גרם/סמ\"ק וקוטר פתית בודד הוא 2–5 מילימטר. יורד בטמפרטורה של 2–5 מעלות צלזיוס בערך. \nכדי שטיפות בקירור על יתעבו סביב פתיתי שלג צריך שהטמפרטורה באטמוספירה תהיה בין מינוס 40 למינוס 42 מעלות צלזיוס.",
    "pageid": 639591
  },
  {
    "title": "האיים המלדיביים",
    "extract": "האיים המלדיביים (בדיבהי: ދިވެހިރާއްޖެ), או בשמם הרשמי רפובליקת המלדיביים (ދިވެހިރާއްޖޭގެ ޖުމުހޫރިއްޔާ), הם מדינת איים מוסלמית-סונית המורכבת מקבוצות של אטולים בים הערבי שבאוקיינוס ההודי.\nהאיים ממוקמים דרומית לטריטוריית האיים ההודית לקשאדוויפ, וכ-700 קילומטרים דרומית-מערבית לסרי לנקה.\nהמדינה כוללת 26 אטולים שבהם 1,192 איים, שרק 192 מהם מיושבים. האיים המלדיביים הם המדינה בעלת השטח היבשתי הקטן ביותר באסיה, וכן המדינה המוסלמית עם השטח היבשתי הקטן ביותר בעולם.\nהיא גם חברה בארגון לשיתוף פעולה אסלאמי.",
    "pageid": 30471
  },
  {
    "title": "האימפריה העות'מאנית",
    "extract": "האימפריה העוֹתְ'מָאנִית (בטורקית עות'מאנית: دولت علیۂ عثمانیہ, בטורקית מודרנית: Osmanlı İmparatorluğu, בערבית: الدولة العثمانية. נכתב גם: האימפריה העותמאנית) הייתה אימפריה שהתקיימה במשך 624 שנים, משלהי המאה ה-13 עד תחילת המאה ה-20, והשתרעה מדרום-מזרח אירופה עד לצפון אפריקה וחצי האי ערב. האימפריה העות'מאנית הייתה בין הכוחות הפוליטיים העיקריים בעולם מהמאה ה-15 עד תחילת המאה ה-18, והיוותה איום על מדינות אירופה עד שהתפרקה, לאחר מלחמת העולם הראשונה, ופינתה את מקומה לטורקיה המודרנית.",
    "pageid": 16330
  },
  {
    "title": "הדמוקרטים",
    "extract": "מפלגת הדמוקרטים היא מפלגת שמאל ציונית סוציאל-דמוקרטית שנוסדה בישראל ב-30 ביוני 2024. המפלגה נוצרה מאיחוד פוליטי (אך לא מיזוג מלא) של מפלגת העבודה ומפלגת מרצ.",
    "pageid": 2351680
  },
  {
    "title": "היחידה הרב-ממדית",
    "extract": "היחידה הרב-ממדית (יחידה 888, הידועה גם כ\"יחידת רפאים\") היא יחידת קומנדו מיוחדת בצה\"ל, הפועלת תחת זרוע היבשה. היחידה הוקמה במהלך שנת 2019 ביוזמת הרמטכ\"ל אביב כוכבי, כחלק מהתכנית הרב־שנתית \"תנופה\", במטרה להיערך ללחימה בשדה הקרב העתידי. היא מהווה יחידת מודל לשינויים עתידיים ביחידות התמרון של צה\"ל.",
    "pageid": 1784626
  },
  {
    "title": "הלוח העברי",
    "extract": "הלוח העברי הוא לוח שנה המבוסס על שילוב מחזור הירח ומחזור השמש (לוח ירחי-שמשי) עם התחשבות בימות השבוע. כל שנה מכילה בדרך כלל 12 חודשים (שנה פשוטה) ולעיתים 13 חודשים (שנה מעוברת) המתחילים כל אחד בסמוך למולד הירח. המספר המשתנה של חודשי השנה שומר על הקבלה בין שנה עברית ממוצעת למחזור השמש. אורך שנה פשוטה בלוח העברי הוא 353–355 ימים, ואורך שנה מעוברת הוא 383–385 ימים (בעוד מחזור השמש הוא בן כ-365 ימים).\nהיממה בלוח העברי מתחילה עם שקיעת החמה או צאת הכוכבים.\nבעבר, נקבעו חודשי הלוח העברי על ידי בית דין לפי עֵדוּת-רְאִיָּה, אף שבית הדין ידע לחשב את מועד המולד האסטרונומי, מכיוון שהתורה מצווה לקדש את החודשים על-פי עדים (מצוות קידוש החודש). כיום הלוח העברי הוא לוח מחושב. המסורת מייחסת שינוי זה לתקנה של רבי הלל נשיאה בשנת ד'קי\"ט (359 לספירה).\nעל-פי הלוח העברי נקבעים חגי ישראל ומועדיו. במדינת ישראל הלוח העברי הוא לוח השנה הרשמי, לצד הלוח הגרגוריאני, המשמש כלוח השנה האזרחי הבין-לאומי.",
    "pageid": 865
  },
  {
    "title": "המדינה האסלאמית",
    "extract": "המדינה האסלאמית (בערבית: الدولة الإسلامية, תעתיק מדויק: אלדולה אלאסלאמיה), הידועה גם בשמה הקודם דאעש (בערבית: داعش, ראשי תיבות של الدولة الاسلامية في العراق والشام, תעתיק מדויק: אלדולה אלאסלאמיה פי אלעראק ואלשאם, בעברית: \"המדינה האסלאמית בעיראק ובלבנט\"; ראשי התיבות באנגלית: ISIS או ISIL‏ – Islamic State of Iraq and Syria/Levant), היא ארגון טרור ג'יהאדיסטי-סלפי שהשתלט זמנית על שטחים נרחבים בסוריה ובעיראק ופעל גם במדינות נוספות. הארגון הגדיר עצמו כח'ליפות אסלאמית סונית.\nהארגון הוקם בסוף שנות ה-90 של המאה ה-20, ב-2004 הצטרף לארגון אל-קאעידה המרכזי באפגניסטן, ונודע כ\"אל-קאעידה בעיראק\". ב-2014, בעקבות חילוקי דעות בין ההנהגה המרכזית של אל-קאעידה למפקדי הארגון בשטח, התנתק מאל-קאעידה והפך לארגון עצמאי בשם \"דאעש\".\nמנהיג הארגון עד לשנת 2019 היה אבו בכר אל-בגדאדי. הארגון תחתיו השתתף בלחימה בסוריה, בעיראק, בלוב, בתימן, באפגניסטן ובפקיסטן. בסוף יוני 2014 הכריז הארגון על הקמת ח'ליפות אסלאמית עצמאית בשטחים שבשליטתו וקיצר את שמו ל\"המדינה האסלאמית\", שינוי המלמד על השאיפות שגדלו ואינן מוגבלות עוד מבחינה גאוגרפית. בנוסף, הוא הכריז שכל המוסלמים בכל העולם חייבים לציית לאל-בגדאדי, שהוכרז כח'ליפה. הארגון נודע לשמצה בעולם כמבצע פשעים כנגד האנושות לאחר שפרסם ברשת האינטרנט סרטונים בהם הציג את אנשיו עורפים את ראשיהם של קורבנות שנחטפו על ידי הארגון, רוצחים אזרחים וחיילים בעיראק ובסוריה באמצעות רובים, צליבה, שריפה בעודם חיים ומכירה פומבית לעבדות של נשים ייזדיות שנשבו על ידם.\nלמדינה האסלאמית זרוע תקשורת שהוקמה בתחילת 2014 הנקראת \"אל-חיאת\", שאחראית על פרסומי הארגון, סרטוני תעמולה ועיתונות כדוגמת המגזין דַאבֶּק.\nלאחר קרבות קשים, איבד הארגון שטחים נרחבים. ביולי 2017 הובס הארגון בקרב על מוסול ובאוקטובר 2017 הובס בקרב על א-רקה ונלקחה ממנו השליטה בערים הללו. בדצמבר 2017 הכריז ראש ממשלת עיראק, חיידר אל-עבאדי כי לאחר שלוש שנים של קרבות הביסה עיראק את המדינה האסלאמית.\nבמרץ 2019 הוכרז כי הארגון הובס גם בסוריה. לאחר הבסתו, ירד למחתרת. בסוף מרץ 2019, נפלה העיירה באגוז בסוריה בידי הכוחות הדמוקרטיים הסוריים, והביאה לקץ הח'ליפות הטריטוריאלית של הקבוצה באזור המזרח התיכון. אולם, חלק מהאסטרטגיה של המדינה האסלאמית הייתה התרחבות גלובלית. ואכן, הם הצליחו ליצור מובלעות בחצי האי סיני של מצרים, אפגניסטן (חוראסאן), לוב, בנגלדש, הפיליפינים, מערב אפריקה, הסאהל ומרכז אפריקה (מוזמביק והרפובליקה הדמוקרטית של קונגו). מרכז הכובד של המדינה האסלאמית עבר לחלקים מאפריקה שמדרום לסהרה ודרום אסיה. באופן כללי, המדינה האסלאמית שולטת כעת בשטחים נרחבים מפאתי החוף המערבי של אפריקה ועד לאגן אגם צ'אד.\nב-27 באוקטובר 2019 נהרג מנהיג הארגון, אבו בכר אל-בגדאדי, בפעולה של צבא ארצות הברית ושיתוף קואליציה בינלאומית נגד דאעש, ואבו אברהים אל-האשמי אל קוריישי מונה במקומו. ב-3 בפברואר 2022 התאבד אל האשמי בעקבות פשיטת כוחות אמריקאים על מחבואו בסוריה, וכחודש לאחר מותו הוכרז אבו חסן אל-האשמי לח'ליפה השלישי של הארגון. ב-30 בנובמבר 2022, לאחר 9 חודשים בלבד בתפקיד, דובר הארגון הודיע כי אבו חסן נהרג במהלך לחימה מבלי לספק פרטים נוספים. למחליפו מונה אבו אל-חוסיין אל-חוסייני אל-קורשי.\nלפי אינדקס הטרור העולמי המדינה האסלאמית (דאעש) ושלוחותיה נותרו קבוצת הטרור הקטלנית ביותר בעולם בשנת 2023, זו השנה התשיעית ברציפות, עם פיגועים בכ-21 מדינות, שבהם נרשמו המספר הגבוה ביותר של פיגועים ומקרי מוות מטרור. אירועי טרור המיוחסים להם ברחבי אירופה, כוללים את ה-Bataclan בפריז (2015), מתקפת המטרו של בריסל (2016), ניס (2016), ברלין (2016), סטוקהולם (2017), איסטנבול (2017) וברצלונה (2017), והפיגוע בקרוקוס סיטי הול במרץ 2024. בין 10 המדינות המובילות שנפגעו מטרור של המדינה האיסלאמית ושלוחותיה בשנת 2023 היו: בורקינה פאסו, מאלי, פקיסטן, אפגניסטן, סומליה, ניגריה וניז'ר.",
    "pageid": 1200691
  },
  {
    "title": "הפיגוע בוואדי חרמיה (2002)",
    "extract": "הפיגוע במחסום המשטרה הבריטית בוואדי חרמיה היה פיגוע ירי שביצע צלף פלסטיני בשעות הבוקר של 3 במרץ 2002. בפיגוע נהרגו עשרה ישראלים, שבעה מהם חיילים ושלושה אזרחים.\nהיה זה הפיגוע הקשה ביותר מסדרה בת שלושה פיגועים שאירעו בזמן קצר וכוונו כנגד מחסומי צה\"ל בשומרון, ובזיכרון הקולקטיבי הישראלי נתפס חודש זה שבתחילתו אירע הפיגוע כ\"מרץ השחור\".",
    "pageid": 1304826
  },
  {
    "title": "הפרעה דו-קוטבית",
    "extract": "הפרעה דו־קוטבית (באנגלית: Bipolar disorder, נודעת גם בשמה הלועזי המקוצר כ\"בי־פולאריות\"), שנודעה בעבר גם בשם מאניה דֶפרסיה (Manic depression), היא הפרעה נפשית ממשפחת הפרעות מצבי הרוח, המתאפיינת במנעד רגשי רחב הבא לידי ביטוי בגלים (אפיזודות, פרקי זמן מסוימים) של שינויים – לעיתים אף קיצוניים מאוד – במצב הרוח של החולה, ללא-תלות הכרחית בנסיבות הסביבתיות.\nב-ICD 10 (קטלוג המחלות וההפרעות הנפשיות של ארגון הבריאות העולמי) מופיעה הפרעה זו בפרק העוסק בהפרעות מצב רוח, יחד עם דיכאון חד-קוטבי (דיכאון מז'ורי) והפרעות מצב רוח נוספות. ה-DSM 5 מקדיש להפרעה זו פרק שלם (Bipolar Related Disorders), בנפרד מהפרעות מצב רוח.",
    "pageid": 11571
  },
  {
    "title": "התקווה",
    "extract": "\"הַתִּקְוָה\" הוא ההמנון הלאומי של מדינת ישראל, ועד הקמתה הייתה המנון התנועה הציונית. ההמנון כולל, בשינויים קלים, את שני הבתים הראשונים מהשיר \"תִּקְוָתֵנוּ\" של נפתלי הרץ אימבר, אשר חובר בשנת 1878. מקור הלחן במנגינה רומנית עממית, והוא הותאם למילות התקווה על ידי שמואל כהן. השיר, שהתקבל כהמנון לאומי ביישוב ובתנועה הציונית משלהי המאה ה־19, נחשב להמנון מדינת ישראל מיום הקמתה, אך עוגן בחוק הישראלי רק כעבור 56 שנה, ב־10 בנובמבר 2004.",
    "pageid": 1333
  },
  {
    "title": "ווק (אידאולוגיה)",
    "extract": "ווק (באנגלית: Woke, מתורגם לעיתים כנעורות) היא תנועה חברתית ופוליטית שמקורה בשמאל האמריקאי שמטרתה לפעול למען מה שתומכיה מגדירים כצדק חברתי ומגדרי באמצעות פעולה אקטיבית לשינוי מעמדן של קבוצות מסוימות בחברה.\nמקורו של המונח בתרבות האפרו-אמריקאית בראשית המאה ה-20, ופירושו אז היה מודעות ומעורבות פוליטית המקדמת אנטי-גזענות. בראשית המאה ה-21 התרחב המונח למאבק לזכויות של שלל קבוצות חברתיות אחרות. \nמשנת 2020 התפשט השימוש במונח ווק בארצות הברית ככינוי מזלזל בפי ימנים ושמרנים כלפי רעיונות פרוגרסיביים.",
    "pageid": 2251394
  },
  {
    "title": "זאב ז'בוטינסקי",
    "extract": "זאב (ולדימיר) יבגנביץ' זַ'בּוֹטִינסקי (בכתיב יידי: זשאַבאָטינסקי; בכתיב רוסי: Влади́мир (Зеэв) Евге́ньевич Жаботи́нский) (י\"ב בחשוון תרמ\"א, 17 באוקטובר 1880, אודסה, האימפריה הרוסית – כ\"ט בתמוז ת\"ש, 3 באוגוסט 1940, האנטר, ניו יורק) היה מנהיג ציוני, סופר, משורר, עיתונאי, מתרגם, פובליציסט ונואם, ממחדשי הצבאיות העברית (כונה: החייל הראשון ליהודה) וממקימי הגדוד העברי במסגרת הצבא הבריטי במלחמת העולם הראשונה ויחידת הגנה עצמית של יהודי אודסה, מכונן הציונות הרוויזיוניסטית, ראש בית\"ר, מפקד האצ\"ל ונשיא הצה\"ר. זאב נמנה בין ההוגים היהודים הליברלים הבולטים בעת החדשה.\nז'בוטינסקי נולד באודסה. בנעוריו נמשך לשירה, ספרות ולימודי שפות והחל לתרגם לרוסית ולפרסם מאמרים פרי עטו. לאחר ניסיון בלימודי משפטים בברן וברומא חזר לעיר הולדתו, ושם כתב טורי עיתונות ופרסם מחזות. בעקבות פרעות נגד יהודים בדובסרי וקישינב ב-1903, התקרב ז'בוטינסקי לחוגים ציוניים ותרגם לרוסית את הפואמה \"בעיר ההריגה\" של חיים נחמן ביאליק. באותה שנה נבחר כציר לקונגרס הציוני העולמי השישי, בו הצביע נגד תוכנית אוגנדה. בהמשך אותו עשור עסק גם בפעילות הסברה ציונית, שכוונה בעיקר לשינוי יחסה של האימפריה העות'מאנית. ב-1911 הקים עם חבריו הוצאה לאור שפרסמה תרגומים של יצירות מופת לעברית, ביניהן תרגומו לפואמה \"העורב\". הוא פעל בתקופה זו למען עברות החינוך היהודי.\nבתחילת מלחמת העולם הראשונה שימש ככתב וניצל תפקיד זה כדי להגיע לצפון אפריקה. הוא פגש את יוסף טרומפלדור באלכסנדריה, והם פעלו יחד על מנת לשכנע את הבריטים להקים כוח יהודי לוחם. מאמציו נשאו פרי עם הקמת הגדודים העבריים החל מ-1917. עם הגדודים הגיע לארץ ישראל, וב-1920 הקים כוח מגן יהדי בירושלים. בעקבות השתתפותו בהגנה על יהודי העיר נשפט ונאסר על ידי הבריטים. לאחר שחרורו קידם ז'בוטינסקי קו ציוני ניצי, שהתנגד באופן גלוי למדיניות הבריטים והביא לחילוקי דעות בינו לבין ההנהלה הציונית וההסתדרות הציונית. כתביו, כגון \"על קיר הברזל\", שימשו יסוד להתהוותה של תנועה חדשה בהנהגתו – הציונות הרוויזיוניסטית. בהשפעתו נוסד ב-1923 ארגון בית\"ר והוא נחשב לראשו; מ-1925 עמד גם בראש מפלגת ברית הציונים הרוויזיוניסטים, אותה ייסד.\nז'בוטינסקי הנהיג את האצ\"ל מראשיתו ב-1931 ועד מותו. בשנות השלושים נוצר קרע עמוק בין התנועה בהנהגתו לבין ההסתדרות הציונית, על אף הניסיון להגיע להסכמות עם בן-גוריון. לאחר הוצאתו להורג של שלמה בן-יוסף ב-1938, החל לקדם ביתר שאת התנגדות למדיניות ההבלגה, תוכנית למרד שיביא להפלת השלטון הבריטי ואת עליית אף על פי. הוא נפטר מהתקף לב בעת ביקור בארצות הברית.",
    "pageid": 367
  },
  {
    "title": "חברון",
    "extract": "חֶבְרוֹן (בערבית: الخليل; בתעתיק מדויק: אַלְחַ'לִיל) היא עיר במרכז הר חברון שבהרי יהודה, כ-35 ק\"מ דרומית לירושלים וכ-50 ק\"מ צפונית לבאר שבע. חברון היא אחת הערים העתיקות במזרח התיכון ומהערים העתיקות בעולם המאוכלסות באופן כמעט רצוף מאז העת העתיקה. הלשכה הפלסטינית המרכזית לסטטיסטיקה העריכה ב-2016 את מספר תושבי העיר ב־215 אלף, רובם המוחלט פלסטינים. היישוב היהודי בחברון התקיים במשך שנים רבות, עד לשנת 1936. כיום מתרכז היישוב היהודי בעיר העתיקה של חברון וגרים בו כ-750 יהודים.\nעל פי המסורת היהודית, במערת המכפלה שבעיר נקברו אבות האומה ואִמותיה, ארבעת הזוגות: אדם וחווה, אברהם ושרה, יצחק ורבקה, יעקב ולאה, ועל כן היא מכונה \"עיר האבות\". גם האסלאם, אשר מחשיב את אברהם, יצחק ויעקב לנביאים, מייחס חשיבות לציון מיקום קבריהם. מערת המכפלה מכונה בערבית \"אל-חרם אל-איבראהימי\" (الحرم الإبراهيمي – \"מסגד אברהם\"), ובה שוכן אתר תפילה למוסלמים וליהודים.\nחברון הייתה אחת הערים הגדולות בתקופת הברזל בארץ ישראל, ועל-פי המסופר במקרא, היא שימשה כבירתו של דוד המלך בשנותיו הראשונות כמלך. חברון היא אחת מארבע ערי הקודש (יחד עם ירושלים, צפת וטבריה), שבהן התרכזו מרבית בני היישוב הישן. כיום מחולקת העיר בהתאם להסכמי אוסלו והסכם חברון לאזור H1 הנמצא בשליטת הרשות הפלסטינית, ואזור H2 הנמצא בשליטת צה\"ל.\nביולי 2017 החליט ארגון אונסק\"ו להכיר בעיר העתיקה של חברון כאתר מורשת עולמית.",
    "pageid": 6292
  },
  {
    "title": "חגי סגל",
    "extract": "חגי סגל (נולד בכ\"ב בשבט התשי\"ז, 24 בינואר 1957) הוא עיתונאי, סאטיריקן ופובליציסט ישראלי. כותב בעיתון \"מקור ראשון\", ובשנים 2014–2023 שימש כעורכו. בשנת 1980 נמנה עם חברי המחתרת היהודית ובעקבות פעילותו הורשע בעבירות של גרימת חבלה חמורה וחברות בארגון טרור ונידון לשלוש שנות מאסר.",
    "pageid": 82717
  },
  {
    "title": "חטיבת חשמונאים",
    "extract": "חטיבת חשמונאים (מוכרת גם בשם: החטיבה החרדית) היא חטיבת חיל רגלים סדירה בצה\"ל הנמצאת תחת פיקוד ההכשרות והאימונים. החטיבה היא החטיבה החרדית הראשונה בצה\"ל. בראש החטיבה עומד קצין בדרגת אלוף-משנה, מפקד החטיבה הנוכחי הוא אלוף-משנה אבינועם אמונה.",
    "pageid": 2347969
  },
  {
    "title": "טירמיסו",
    "extract": "טירמיסו (Tiramisù, מאיטלקית \"הרם אותי למעלה\") הוא קינוח איטלקי מסורתי, המורכב מקרם חלבי אוורירי ובישקוטים ספוגים בקפה. הקינוח יכול להיות מוגש כעוגה גדולה או במנות אישיות בכוסות.\nמקור הטירמיסו הוא מאיטליה, ישנו ויכוח האם המקור הוא באזור ונטו או פריולי-ונציה ג'וליה (שניהם מחוזות בצפון-מזרח איטליה).",
    "pageid": 54958
  },
  {
    "title": "יהודים",
    "extract": "יְהוּדִים, המוכרים גם בשם עַם יִשְׂרָאֵל (או הָעָם הַיְּהוּדִי), הם לאום וקבוצה אתנו-דתית שמקורה על פי המסורת בחלק משבטי ישראל, ובממלכות העבריות ישראל ויהודה שהתקיימו בארץ ישראל שבמזרח התיכון בסוף האלף השני לפנה\"ס. האתניות, הלאומיות, התרבות והדת היהודיות קשורות זו לזו באופן הדוק; האמונה והמסורות של עם ישראל היא היהדות. עם זאת, במהלך ההיסטוריה הצטרפו או צורפו לעם ישראל אישים וקבוצות שונות, בגיור ובנישואים.\nהאזכור החיצוני הקדום ביותר לקבוצה בשם \"ישראל\" בארץ ישראל הוא בכתובת מצרית (מצבת ישראל) משלהי המאה ה-13 לפנה\"ס. למרות ויכוח בין ארכאולוגים בין 'מינימליסטים' (המייחסים חשיבות קטנה לעדות המקרא ומכפיפים אותה לממצאים ארכאולוגים ולעדויות חיצוניות) ל'מקסימליסטים' או שמרנים או אלו המזוהים עם 'ארכאולוגיה מקראית' (כלומר חוקרים המוכנים עקרונית לקבל את עדות המקרא כבעלת תוקף כשלעצמו), מקובלת על רוב החוקרים עובדת קיומה של קבוצת אוכלוסייה עברית בארץ ישראל, לכל המאוחר במאה ה-10 לפנה\"ס. הוויכוח בין האסכולות הנזכרות מתקיים גם לגבי היקף ואופי ההתיישבות של אותה אוכלוסייה, אך ברור שלכל המאוחר במאה ה-9 לפנה\"ס התבססו באזור שתי ממלכות עבריות – ממלכת ישראל וממלכת יהודה. היהודים נקראים על שם ממלכת יהודה, שנותרה לבדה לאחר חורבן ממלכת ישראל בשנת 722 לפנה\"ס, וחורבנה של ממלכת יהודה בשנת 586 לפנה\"ס עם גלות בבל. עם שיבת ציון, החלה תקופת בית שני, ברובה חיו תושבי יהודה תחת שלטון זר, למעט תקופה קצרה של שלטון עצמאי בימי החשמונאים. במקביל שגשגה פזורה יהודית גדולה בכל אגן הים התיכון, ובתקופה הרומית הגיע אחוז היהודים באוכלוסיית העולם לשיא היסטורי. עם זאת במהלך מרידות יהודה ברומא מקרב פרובינקיה יוּדַיְאָה (בלטינית: Provincia Iudaea), יהודים רבים נהרגו, נעקרו, הוגלו, או נמכרו לעבדות, וחבל יהודה כמעט התרוקן כולו מיושביו. לאחר המרידות מרכז כובדו של היישוב היהודי עבר לגליל, ומאוחר יותר לבבל השכנה.\nהיישוב היהודי בארץ ישראל המשיך להצטמצם תחת השלטון הביזנטי והמוסלמי, עד שהגיע לשיעור נמוך במיוחד בזמן השלטון העות'מאני, לכל היותר 8% בלבד מאוכלוסיית ארץ ישראל במאה ה-19.\nיהודים המשיכו להתפזר בעולם המוכר (נוצרי ומוסלמי) במהלך ימי הביניים המוקדמים והמאוחרים, ועל פי הערכות מקובלות, עמד מספר היהודים בעולם בשנת 1700 על כ-650 אלף נפש. על קהילות וותיקות בארצות האסלאם ובאיטליה נוספו קהילות קטנות במערב אירופה, וקהילות ביניניות במרכז ובמזרח אירופה ובספרד. ב-1290 גורשו יהודי אנגליה, במהלך המאה ה-14 גורשו יהודי צרפת, ובסוף המאה ה-15 גורשו היהודים מספרד. חלקם נדדו לאירופה, חלקם לצפון אפריקה ולאורך השנים גם לרחבי האימפריה העות'מאנית.\nבעולם כולו היו בשנת 1800 כ-2.25 מיליון יהודים בלבד, אך מספרם גדל פי 4.5 תוך מאה שנה, ועמד על יותר מ-10 מיליון בשנת 1900.\nבמקביל השתנו קהילות יהודיות בארצות שונות גם בשל הגירה: יהודי צרפת שמנו ב-1789 לכל היותר 30 אלף נפש, הפכו לקהילה של כ-300 אלף נפש תוך כמאה שנה. בארצות הברית בה חיו ב-1776 לא יותר מ-2000 יהודים, חיו ב-1860 מעל ל-250 אלף וב-1924 לפחות 5 מיליון. התחזקות היישוב היהודי בארץ ישראל החלה במהלך המאה ה-19, עם התמורות בתחבורה לארץ-ישראל, שיפור יחסי של המצב בעיקר אחרי 'מלחמת קרים' והגידול במספר היהודים בעולם, שחלק זעיר מהם רצה לממש את מצוות העלייה לארץ. ב-1878 כבר חיו בארץ ישראל כ-24,000 יהודים, ועם הופעת התנועה הציונית, התחזק זרם העלייה אך עדיין היה רק כ-2% מכלל היהודים שהיגרו עד 1924. עליות המוניות יחסית החלו רק מהעלייה הרביעית, והעליה החמישית כמו גם גידול טבעי הביא את אחוז היהודים באוכלוסיית הארץ, עד לכדי כ-650 אלף איש, כ-37% ערב קום המדינה. שואת העם היהודי בידי גרמניה הנאצית ועוזריה באמצע המאה ה-20 הביא להשמדת למעלה משליש מעם ישראל. לאחריה, שארית הפליטה, וכן קהילות נוספות מרחבי העולם, עלו לארץ ישראל.\nמדינת ישראל הוקמה בשנת ה'תש\"ח, היא 1948, כמדינה היהודית היחידה בעולם. חוק השבות של המדינה – מעניק זכות למתן אזרחות ישראלית לכל יהודי בתפוצות. כ־46% מיהודי העולם מתגוררים בישראל, ישראל היא המדינה היחידה בעולם שבה היהודים מהווים רוב (וכן היחידה בעולם שבה היהודים מהווים מעל ל-2% מכלל האוכלוסייה). נכון לשנת 2023 יש ברחבי תבל כ־15.7 מיליון יהודים המהווים כחמישית האחוז מאוכלוסיית העולם. קיימות הערכות שבשנת 2023, מספר היהודים הוא כ-16.8 מיליון. מספר הגבוה ממספר היהודים שחיו ערב מלחמת העולם השנייה. עיקר המחלוקת היא לגבי מספר יהודים בארצות הברית. כאשר לפי ההערכות הגבוהות של הספרייה היהודית המקוונת מונה כ-7.5 מיליון יהודים, לעומת ההערכת הסוכנות היהודית המעריכה אותם על 6.3 מיליון.",
    "pageid": 274511
  },
  {
    "title": "יומני הערפד",
    "extract": "יומני הערפד (באנגלית: The Vampire Diaries) היא סדרת טלוויזיה אמריקאית מסוגת דרמה על-טבעית שנוצרה על ידי קווין ויליאמסון וג'ולי פלק, המבוססת על סדרת ספרים באותו שם מאת ליסה ג'יין סמית. הסדרה עוסקת באחים סטפן ודיימון סלבטור המתאהבים באליינה גילברט וחושפים לפניה את עולם הערפדים. בהמשך העלילה מתגלים עוד יצורים על טבעיים כגון כפילות, אנשי זאב, מכשפות, סירנות ועוד. מאז עלייתה למסכי הטלוויזיה זכתה הסדרה בעשרות פרסים ברחבי העולם. לסדרה הופקו שתי סדרות-בת: \"המקוריים\" ו\"מורשות\".",
    "pageid": 790718
  },
  {
    "title": "יחידת מיטב",
    "extract": "\"מיטב\" היא היחידה הצבאית המופקדת על ביצוע הליכי המיון והשיבוץ של כלל המיועדים לשירות ביטחון (מלש\"בים) והחיילים בצה\"ל. היחידה שייכת לחטיבת תכנון ומנהל כח האדם (חתומכ\"א) והיא תחת פיקוד אגף כוח האדם (אכ\"א). מפקדת היחידה הנוכחית היא אלוף-משנה יפעת יגר אשר.\nהיחידה הוקמה ב-23 במאי 2006 מאיחודן של שתי יחידות: בסיס קליטה ומיון (בקו\"ם) ומנהל הגיוס (מנה\"ג).\nהטיפול באוכלוסיית המיועדים לשירות ביטחון נעשה באמצעות לשכות הגיוס, הפזורות בחמש ערים מרכזיות בארץ. הלשכות כפופות מבחינה מקצועית לענפים השונים במפקדת מיטב, המנהלים את כל הליכי הרישום וההתייצבות הראשוניים בלשכת הגיוס, בדיקת התאמה לגיוס, איתור קדם צבאי וכדומה. הליך הגיוס עצמו מתבצע במתחם הקליטה במחנה דורי (תל השומר). בנוסף מטופלות במיטב בקשות פרט שונות של כלל החיילים בצבא (למשל, קיצור שירות), וכן ישנן אוכלוסיות משרתים מסוימות הכפופות למיטב (כגון: מתנדבים, תלמידי ישיבות הסדר ובעלי פטור זמני).",
    "pageid": 138204
  },
  {
    "title": "כמעט מלאכים",
    "extract": "כמעט מלאכים (בספרדית: Casi ángeles) היא טלנובלה ארגנטינאית מצליחה לנוער, אשר הופקה ושודרה ברחבי העולם בין השנים 2007–2010. הסדרה הופקה על ידי כריס מורנה עבור רשת הטלוויזיה הארגנטינאית Telefe. בישראל, העונה הראשונה של הסדרה שודרה בערוץ ניקלודיאון ובערוץ דיסני והעונה השנייה, השלישית והרביעית בערוץ הילדים. בנוסף, החל מאמצע שנת 2008, ערוץ 2 שידר שידורים חוזרים של העונה הראשונה של הסדרה.\nבעקבות מותה של רומינה ז'אן בתה של כריס מורנה ב-28 בספטמבר 2010, החליטה מורנה לא להמשיך עם \"כמעט מלאכים\" לעונה חמישית, כך שהסדרה הסתיימה מוקדם מהצפוי.\nבסדרה מופיעים מספר אלמנטים של מדע בדיוני, כגון נסיעה בזמן לעתיד, \"שאיבה אל מימד אחר\" ו-\"אאודמון\"(מימד אחר שנקרא אי הילדים המאושרים מקום ללא צרות ובעיות, ולכן חיים בו רק מאושרים).\nבמסגרת הסדרה הוקמה להקה בשם \"Teen Angels\" והיו חברים בה מריאנה אספוסיטו, אאוחניה סוארס, פיטר לנסאני, גאסטון דלמאו וניקולס ריירה.\nללהקה יצאו ארבעה דיסקים עם שירים שונים ומגוונים והיו להם הופעות בארצות רבות כמו ספרד, ישראל, ארגנטינה, איטליה, פרו ועוד. לאחר סיום הסדרה אאוחניה סוארס פרשה מהלהקה ובמקומה הצטרפה ללהקה רוסיו איגרזבל. בשנת 2012 הלהקה התפרקה.\nבשנת 2013 יצא ללהקה סרט בשם \"Teen Angels: el Adios 3D\".",
    "pageid": 637623
  },
  {
    "title": "לוחמי חרות ישראל",
    "extract": "לוחמי חרות ישראל (בראשי תיבות: לח\"י) הייתה מחתרת עברית בארץ ישראל שפעלה נגד המנדט הבריטי משנת 1940 ועד אחרי הקמת מדינת ישראל בשנת 1948. מטרתה המוצהרת הייתה לשחרר את ארץ ישראל מידי השלטון הבריטי באמצעות מלחמה ולהקים בה מדינה יהודית.\nמקימי הארגון היו פורשי הארגון הצבאי הלאומי (אצ\"ל) שהתנגדו להפסקת המאבק במנדט הבריטי בתקופת מלחמת העולם השנייה. תחילה, חיפש לח\"י ברית עם מדינות הציר איטליה הפשיסטית וגרמניה הנאצית, במלחמה בכובש הבריטי. לאחר הירצחו של מייסד הארגון אברהם שטרן ב-1942, החלה ההנהגה החדשה של לח\"י לתמוך בברית המועצות של יוסיף סטלין וב\"בולשביזם לאומי\" (National Bolshevism).\nדרך פעולתו העיקרית של לח\"י הייתה התנקשויות בבכירי ממשלת המנדט והצבא הבריטי. לח\"י הוכרז כארגון טרור על ידי ממשלת המנדט נגדה פעל, ובעקבות רצח ברנדוט – גם על ידי ממשלת ישראל. החוק המגדיר אותם כארגון טרור בוטל בשנת 1979. הארגון ראה בביצוע של פעולות כנגד נציגים כלי לגיטימי והכרחי להגשמת החזון הציוני.\nבשנת 1980 הכירה מדינת ישראל בתרומתו של ארגון לח\"י, וראתה בו גוף לוחם שסייע בהקמת המדינה. באותה שנה נוצר \"אות הלח\"י\", שהוענק לחברי המחתרת.",
    "pageid": 10207
  },
  {
    "title": "ליידי גאגא",
    "extract": "סטפני ג'ואן אנג'לינה ג'רמנוטה (באנגלית: Stefani Joanne Angelina Germanotta; נולדה ב-28 במרץ 1986), הידועה בשם הבמה ליידי גאגא (Lady Gaga), היא זמרת, דוגמנית, אשת עסקים, פזמונאית, רקדנית ושחקנית אמריקאית.\nבילדותה, גאגא הופיעה בערבי מיסה ובהצגות בבית הספר, ובגיל 17 החלה ללמוד באוניברסיטת ניו יורק. מאוחר יותר עזבה כדי להתקדם בקריירת המוזיקה שלה. לאחר שביטלה את החוזה עם חברת ההקלטות דאף ג'אם עבדה ככותבת שירים לזמרים מפורסמים בחברת \"Sony/ATV\", בה חתמה על חוזה משותף עם אינטרסקופ רקורדס. בשנת 2007 החלה להופיע במועדונים ופסטיבלים ושנה לאחר מכן, הפכה לזמרת בין-לאומית עם אלבום הבכורה \"The Fame\". מהאלבום יצאו כמה סינגלים שהגיעו למקום הראשון במצעד הבילבורד הוט 100, \"Just Dance\" ו-\"Poker Face\". האלבום הוצא מחדש בשנת 2009 במיני-אלבום \"The Fame Monster\" שכלל את הסינגלים \"Bad Romance\",‏ \"Telephone\" ו-\"Alejandro\".\nחמשת אלבומי האולפן שהוציאה לאחר מכן נכנסו הישר אל פסגת מצעד הבילבורד 200 בארצות הברית. אלבומה השני משנת 2011, \"Born This Way\" כלל מוזיקת רוק אלקטרוני וסינת'-פופ ובשבוע הראשון לצאתו מכר מעל למיליון עותקים. הסינגל המוביל שלו הפך לשיר הנמכר ביותר בהיסטוריית אייטונס לאחר שמכר גם הוא מעל למיליון עותקים בפחות משבוע. בעקבות אלבומה השלישי מ-2013, \"Artpop\" שהושפע ממוזיקת דאנס אלקטרוני שכלל את הסינגל \"Applause\", גאגא שינתה את ז'אנר המוזיקה שלה והוציאה אלבום ג'אז משותף עם הזמר טוני בנט (2014), \"Cheek to Cheek\" ומאוחר יותר את אלבום הקאנטרי והרוק הקל (2016), \"Joanne\". גאגא שיחקה תפקידים ראשיים בין השנים 2015–2016 בסדרה \"אימה אמריקאית\" שבזכותה זכתה בפרס גלובוס הזהב בתואר השחקנית הטובה ביותר ובשנת 2018 בסרט הדרמה המוזיקלי \"כוכב נולד\". בפסקול הסרט, \"A Star Is Born\" נכלל הסינגל \"Shallow\" שהפך לשיר עם מספר זכיות הפרסים הרב ביותר בהיסטוריה. גאגא חזרה לז'אנר הדאנס-פופ שלה עם אלבומה השישי, \"Chromatica\" שהוציא את הסינגל החמישי שלה במקום הראשון במצעד הבילבורד הוט 100, \"Rain on Me\" בשנת 2020.\nבמשך שנות הקריירה שלה, גאגא מכרה מעל 150 מיליון סינגלים ו-30 מיליון אלבומים ובכך נכללת ברשימת האמנים שיאני המכירות בכל הזמנים ומוכתרת כמוזיקאית הרביעית המרוויחה ביותר בעשור של 2010. הישגיה כוללים 14 שיאי גינס, 14 פרסי גראמי, 2 פרסי גלובוס הזהב, פרס אוסקר מתוך כ-4 מועמדויות, 18 פרסי VMA, ו-3 מועמדויות לפרס אמי. בשנת 2015 היא הוכרזה כאמנית השנה של בילבורד ובמקום הרביעי ברשימת המוזיקאיות הגדולות ביותר בערוץ VH1 ב-2012. במגזין טיים, הגיעה למקום השני בסקר האנשים המשפיעים ביותר בעשור האחרון. תרומתה של גאגא לקהילה והאקטיביזם החברתי שלה כוללים עבודה הקשורה למודעות לבריאות הנפש ולזכויות קהילת הלהט\"ב. בשנת 2012, הקימה את הארגון ללא מטרת רווח, \"Born This Way Foundation\" המתמקד בהעצמת בני נוער, עזרה בבריאות הנפש ומניעת בריונות. בשנת 2019, הוציאה לאור את מותג הקוסמטיקה הטבעוני שלה, \"Haus Laboratories\".",
    "pageid": 638703
  },
  {
    "title": "מגילת העצמאות",
    "extract": "מגילת העצמאות היא המסמך המכריז על הקמתה של מדינת ישראל. \"מגילת העצמאות\" הוא אומנם שמה המקובל, אך שמה הרשמי הוא \"הכרזה על הקמת מדינת ישראל\", ובשם זה פורסמה בעיתון הרשמי (ע\"ר 14.5.48, עמ' 1).\nאת המגילה הקריא דוד בן-גוריון בטקס הכרזת העצמאות שנערך בבית דיזנגוף (שדרות רוטשילד 16, תל אביב), בו שכן אז מוזיאון תל אביב הישן, ביום שישי, ה' באייר תש\"ח, 14 במאי 1948, בשעה 16:00, 8 שעות לפני סיום המנדט הבריטי על ארץ ישראל.\nמגילת העצמאות כוללת חמישה חלקים:\n\nסקירה היסטורית של זכותו של העם היהודי על ארץ ישראל, ושל הדרך שהובילה להכרזת המדינה. פרישת הבסיס ההיסטורי, המוסרי והמשפטי להקמת המדינה.\nהכרזה על הקמתה של מדינת ישראל.\nעקרונותיה של המדינה החדשה.\nפנייה אל גורמים שונים והצהרת כוונות.\nחתימות.\nהעתק של המגילה מוצג כיום בכנסת, אך המגילה המקורית אינה מוצגת לציבור הרחב. המסמך המקורי עליו נכתבה המגילה שמור בכספת מיוחדת בארכיון המדינה בירושלים, כאשר רק למעטים יש גישה אליו.",
    "pageid": 1358
  },
  {
    "title": "מילת קישור",
    "extract": "בדקדוק, מילות קישור הן מילים שתפקידן התחבירי הוא להגדיר את הקשר בין מילים, פסוקיות, משפטים ופסקאות. כל מילת קישור מבטאת קשר לוגי מסוים, כגון ניגוד, סיבה ותוצאה. קשר זה מסביר לקורא את היחס בין מה שבא לפני מילת הקישור למה שבא אחריה. מילות הקישור הופכות את הטקסט מרצף מקרי של משפטים לטקסט שלם בעל משמעות.\nהקישוריות היא אחד המרכיבים המרכזיים בתהליך הניתוח המבני של הטקסט. בהתאם, השימוש במילות הקישור הוא חלק מכישורי האוריינות והשפה. מילים אלו מסייעות לכותב להעביר את המסר והרעיונות שלו בצורה ברורה ולקורא – להתמצא בטקסט ולהבינו. באופן זה הן מסייעות לרכישת מיומנויות של הבנת הנקרא והבעה בכתב. על כן יש להבחין היטב בין המטרות השונות של הקשרים הלוגיים, כדי ליצור רצף טקסטואלי קריא, תקין ובהיר מבחינה לוגית.",
    "pageid": 305343
  },
  {
    "title": "מירי רגב",
    "extract": "מירי (מרים) רגב (נולדה ב-26 במאי 1965) היא פוליטיקאית ישראלית המכהנת כשרת התחבורה והבטיחות בדרכים. את שירותה הצבאי סיימה בדרגת תת-אלוף לאחר ששימשה דוברת צה\"ל בתקופת \"ההתנתקות\" ובמלחמת לבנון השנייה.",
    "pageid": 79430
  },
  {
    "title": "משקעים אטמוספיריים",
    "extract": "משקעים אטמוספיריים (באנגלית: Precipitation) הם מים שמגיעים לאדמה מן האטמוספירה: מהעננים בצורת גשם, ברד או שלג, או ממגע של אדי מים בגוף קר – טל או כפור. המשקעים יכולים לרדת כמים נוזלים או קפואים (קרח). כמות המשקעים באזור מסוים היא נתון גאוגרפי חשוב לאפיון האזור, ומדידתה מתבצעת באמצעות מד גשם. באזורים שונים בעולם ישנן כמויות שונות וצורות שונות של משקעים.",
    "pageid": 87655
  },
  {
    "title": "ניוטון מטר",
    "extract": "ניוטון מטר (נכתב גם ניוטון-מטר, מסומל בN m או N⋅m)\nהיא יחידת מידה ממערכת היחידות הבין-לאומית (SI) למדידת מומנט כוח (נקרא גם מומנט). ניוטון מטר אחד שווה למומנט שנוצר כתוצאה מכח בעוצמת ניוטון אחד המופעל אנכית לקצה זרוע המומנט שאורכה מטר אחד.\nשימוש נפוץ פחות הוא כיחידה למדידת עבודה או אנרגיה כשבמקרה זה שווה ליחידת ג'ול הרווחת יותר שנמצאת במערכת היחידות הבין-לאומית. בשימוש זה, המטר מייצג את המרחק שעובר או ההעתק באותו הכיוון של הכוח ולא את המרחק האלכסוני מנקודת הסמך כפי שעושה כשנועד לייצג מומנט כח.\nשימוש זה מושמט בדרך כלל, כדי למנוע את הבלבול שייווצר, האם ניוטון מטרים מייצגים מומנט או כמות אנרגיה. בכל מקרה, משום שמומנט מייצג אנרגיה שמועברת לכל זווית סיבוב, ניוטון מטר של מומנט שווה לג'ול אחד לכל רדיאן.\nניוטון מטרים וג'ולים שווים ממדית משום שיש להם ייצוג זהה ביחידות הבסיס של מערכת היחידות הבין-לאומית:\n\n  \n    \n      \n        1\n        \n        \n          N\n        \n        \n          ⋅\n        \n        \n          m\n        \n        =\n        1\n        \n          \n            \n              \n                kg\n              \n              \n                ⋅\n              \n              \n                \n                  m\n                \n                \n                  2\n                \n              \n            \n            \n              \n                s\n              \n              \n                2\n              \n            \n          \n        \n        \n        ,\n        \n        1\n        \n        \n          J\n        \n        =\n        1\n        \n          \n            \n              \n                k\n                g\n              \n              \n                ⋅\n              \n              \n                \n                  m\n                \n                \n                  2\n                \n              \n            \n            \n              \n                s\n              \n              \n                2\n              \n            \n          \n        \n      \n    \n    {\\displaystyle 1\\,{\\text{N}}{\\cdot }\\mathrm {m} =1{\\frac {{\\text{kg}}{\\cdot }{\\text{m}}^{2}}{{\\text{s}}^{2}}}\\quad ,\\quad 1\\,\\mathrm {J} =1{\\frac {\\mathrm {kg} {\\cdot }\\mathrm {m} ^{2}}{\\mathrm {s} ^{2}}}}\n  \n\nכאמור, N⋅m ו-J מובחנים כדי למנוע אי־הבנה האם מדובר במומנט במקום אנרגיה ולהפך. במידה דומה, הדבר קורה ביחידות דומות ממדית כגון פסקל לעומת J/m3, Bq לעומת Hz.",
    "pageid": 620566
  },
  {
    "title": "נשיאי ארצות הברית",
    "extract": "נשיא ארצות הברית (באנגלית: President of the United States, ובקיצור POTUS) הוא ראש המדינה וראש הרשות המבצעת הנבחר של ארצות הברית. הנשיא מנהיג את הרשות המבצעת ואת הממשל הפדרלי, והוא מוגדר בחוקה כמפקד העליון של הכוחות המזוינים של ארצות הברית. 45 אנשים כיהנו בתפקיד זה (הנשיאים קליבלנד וטראמפ כיהנו שתי כהונות לא רצופות כל אחד). הנשיא המכהן וה-47 במספר הוא דונלד טראמפ, המכהן מאז 20 בינואר 2025.\nהנשיאות הקצרה ביותר הייתה זו של ויליאם הנרי הריסון – 31 ימים בלבד. האריסון חלה עוד בתחילה כהונתו, ומת תוך חודש בלבד, בשנת 1841. הנשיאות הארוכה ביותר הייתה זו של פרנקלין דלאנו רוזוולט – מעל 12 שנים ברציפות בין השנים 1933 ל-1945. רוזוולט היה הנשיא היחיד שכיהן יותר מפעמיים, ובעקבות כהונתו הארוכה תוקנה החוקה באופן שמגביל את כהונות הנשיא לשתיים.\nתשעה נשיאים לא מילאו את כהונתם. ארבעה נרצחו (אברהם לינקולן, ג'יימס גרפילד, ויליאם מקינלי וג'ון פיצג'רלד קנדי), ארבעה מתו שלא ברצח (ויליאם הנרי הריסון, זאכרי טיילור, וורן הרדינג ופרנקלין דלאנו רוזוולט), ואחד התפטר (ריצ'רד ניקסון).\nלהלן רשימת נשיאי ארצות הברית של אמריקה. לצד כל נשיא מוצגים המפלגה שכיהן מטעמה, תאריך השבעתו, תאריך סיום כהונתו, ומערכות הבחירות בהן ניצח. מובאים גם אירועים מרכזיים שאירעו בתקופת כהונתו של כל נשיא ובתחומי שליטתו. לא מובאת חקיקה של הקונגרס, ולא מובאת פסיקה של בית המשפט העליון (להוציא מקרים חריגים).",
    "pageid": 1624194
  },
  {
    "title": "נתניה",
    "extract": "נְתַנְיָה היא עיר במחוז המרכז בישראל, השישית באוכלוסייתה בערי מדינת ישראל. המקום נוסד על ידי קבוצת בני בנימין בשנת 1929 כיישוב לבני המושבות ופועלי הפרדס, והוכרז כעיר בשנת 1948. נתניה נקראת גם \"בירת השרון\", על שום היותה העיר הגדולה ביותר באזור השרון, וכן \"עיר היהלומים\", בשל תעשיית היהלומים המפותחת שהתקיימה בה בעבר.\nהעיר שוכנת במישור החוף (מחוז מרכז) לחופי הים התיכון, על אדמת כורכר. חוף הים מאופיין בצוקי כורכר גבוהים לאורך כל רצועת החוף של העיר.\nהעיר קרויה על שם הנדבן נתן שטראוס, והיא העיר הגדולה ביותר בישראל ששמה מנציח אדם.",
    "pageid": 7757
  },
  {
    "title": "סדרה הנדסית",
    "extract": "במתמטיקה, סדרה הנדסית או סדרה גאומטרית היא סדרה של מספרים, כך שהיחס בין כל שני איברים סמוכים הוא קבוע. במילים אחרות, ניתן לחשב כל איבר בסדרה על ידי הכפלת האיבר הקודם לו במספר קבוע \n  \n    \n      \n        q\n      \n    \n    {\\displaystyle q}\n  \n (היחס בין האיברים; נקרא גם מנת הסדרה). סדרה הנדסית קרויה כך, משום שכל איבר בה הוא הממוצע ההנדסי של האיבר הקודם לו והאיבר העוקב לו.",
    "pageid": 165279
  },
  {
    "title": "עד פופ",
    "extract": "עד פופ היא תוכנית פופ טלוויזיונית ישראלי, ששודרה לראשונה ב-17 באוקטובר 1982 ועד לתחילת שנות ה-90 בערוץ הראשון. הרעיון לתוכנית היה של אהוד מנור, שהיה גם המנחה הראשון שלה.\nבתוכנית שודרו וידאו קליפים של זמרים מישראל ומחוצה לה, ובנוסף שולבו בו ראיונות. לאחר פרישתו של מנור ב-1985 ועד לסגירתה ב-1992 הנחו את התוכנית מנחים שונים, בהם: יואב קוטנר, מנחם גרנית, ענת דולב, אברי גלעד, יואב גינאי.",
    "pageid": 530556
  },
  {
    "title": "פברואר",
    "extract": "פברואר (מלטינית Februarius; נהגה: \"פֶבְּרוּאָר\") הוא החודש השני בלוח השנה הגרגוריאני. חודש זה קרוי על שם \"פברואה\" (Februa), פסטיבל רומי, שנחגג באידו של החודש. השם לקוח מהמושג הלטיני \"פברום\" (Februum), שמשמעותו \"טיהור\".\nכיום החודשים ינואר ופברואר הם החודשים הראשונים בשנה, אך שניהם היו האחרונים שהתווספו ללוח השנה. הם הוספו על ידי נומה פומפיליוס במאה השביעית לפני הספירה. לפני כן הרומאים נהגו להחשיב את תקופת החורף לתקופה שאין בה חודשים, ולכן, לפני הוספתם של החודשים ינואר ופברואר ללוח השנה הרומי, היו בו עשרה חודשים בלבד ומרץ היה החודש הראשון בשנה.\nבכל שנה, חודש פברואר מתחיל בדיוק באותו היום בשבוע שבו התחיל חודש יוני בשנה שלפני.\nכמו כן, בכל שנה לא מעוברת, חודש פברואר מתחיל גם בדיוק באותו יום בשבוע שבו מתחיל חודש מרץ, וגם בדיוק באותו יום בשבוע שבו מתחיל חודש נובמבר. בשנים מעוברות, חודש פברואר מתחיל באותו יום בשבוע שבו מתחיל חודש אוגוסט.\nבאזור חצי הכדור הצפוני, פברואר הוא חודש חורפי ואילו בחצי הכדור הדרומי, פברואר הוא חודש קיצי. בישראל, פברואר (יחד עם מרץ) הוא החודש בו חל שיא הפריחה, בעיקר של הכלניות, אך גם של פרחים רבים אחרים, כגון צבעונים, נוריות, תורמוסים ואירוסים, המתחילים לפרוח בשלהי פברואר, אחרי הגשמים הכבדים של החורף.\nהמזלות של חודש פברואר הם דלי ודגים.\nככלל, יש בחודש פברואר 28 ימים, עם מספר יוצאים מן הכלל: שנה שמספרה מתחלק בארבע ללא שארית תהיה שנה מעוברת ולכן יהיו בפברואר 29 ימים, אך בשנה שמספרה מתחלק במאה פברואר הוא בכל זאת בן 28 ימים בלבד אלא אם כן המספר מתחלק גם בארבע מאות, למשל, בשנת 2000 היו לפיכך 29 ימים בחודש פברואר אך בשנת 1900 היו 28 ימים בחודש פברואר (משום שהשנה מתחלקת בארבע ובמאה אך לא בארבע מאות).\nחודש זה הוא החודש היחיד שקיים בלוח הגרגוריאני שבו מספר הימים משתנה, והוא גם החודש הקצר ביותר בלוח הזה.\nבשנת 1232, המשכיל האנגלי יוהנס דה סקרובוסקו (Sacrobosco) כתב בספרו שנקרא De Anni Ratione, שאורכו המקורי של חודש פברואר היה 29 יום. לפי סברתו של סקרובוסקו, כשאוגוסטוס קיסר קרא את חודש אוגוסט על שמו, הוא העביר יום אחד מחודש פברואר לחודש אוגוסט, על מנת שחודש אוגוסט לא יהיה קצר מחודש יולי שנקרא על שם יוליוס קיסר, שהיה אביו המאמץ. לטענה זו אין ביסוס בממצאים היסטוריים.",
    "pageid": 2457
  },
  {
    "title": "קוני בריטון",
    "extract": "קוני בריטון (באנגלית: Connie Britton; נולדה ב-6 במרץ 1967) היא שחקנית אמריקאית.\nב-2012 כיכבה במשך 6 עונות בסדרת הדרמה \"נאשוויל\". בשנת 2018, היא כיכבה בתור אבי קלארק בסדרת הדרמה של פוקס \"מוקד 911\" ושיחקה בתור דברה ניואל בסדרת אנתולוגיית הפשע האמיתי של בראבו \"ג'ון הנבל\". בשנת 2021, בריטון כיכבה בסדרת הדרמה הקומית הסאטירה של HBO \" הלוטוס הלבן\".",
    "pageid": 2278214
  },
  {
    "title": "קנדריק לאמאר",
    "extract": "קנדריק לאמאר דאקוורת' (באנגלית: Kendrick Lamar Duckworth; נולד ב-17 ביוני 1987), המוכר גם בכינויים K-Dot וקונג פו קני, הוא ראפר אמריקאי מקומפטון שבקליפורניה. הוא החל את קריירת המוזיקה שלו בחברת תקליטים עצמאית בשם \"טופ דואוג אנטרטיינמנט\", אך ב-2012 הצטרפו לאמאר וחברת התקליטים שבה חתם לאינטרסקופ רקורדס ולאפטרמת'. בנוסף, לאמאר חבר בסופרגרופ מהחוף המערבי, בלאק היפי, יחד עם הראפרים ג'יי רוק, סקולבוי קיו ואב-סול.\nלאמאר זכה לראשונה להצלחה ולהכרה בציבור לאחר שב-2010 הוציא את המיקסטייפ הרביעי שלו, Overly Dedicated . שנה לאחר מכן הוא הוציא בלעדית ל-iTunes את האלבום העצמאי הראשון שלו, Section.80. לפני שהוציא את אלבומו השני, לאמאר הספיק להתארח בשירים של ראפרים ידועים, כמו: ד\"ר דרה, דה גיים, דרייק, טאליב קוולי, באסטה ריימס, וורן ג'י, ליל ויין, אי-40 ויאנג ג'יזי.\nב-22 באוקטובר 2012 הוציא לאמאר את האלבום השני שלו, Good Kid, M.A.A.D City. האלבום הגיע למקום השני במצעד בילבורד 200 והסינגלים מתוכו: \"Swimming Pools (Drank)\",‏ \"Bitch, Don't Kill My Vibe\" ו-\"Poetic Justice\" נכנסו למצעד Top 40 האמריקאי בז'אנר הראפ. האלבום אף הוכתר כאלבום פלטינה על ידי איגוד תעשיית ההקלטות האמריקאי (RIAA). בתחילת 2013, MTV הכתיר את לאמאר במקום הראשון ברשימת אמני ההיפ הופ הטובים של השנה (MTV's Hottest MCs in the Game).\nלאמאר זכה בשבעה עשר פרסי גראמי בסך הכול, נכון לפברואר 2023, טקס הגראמי ה-65. הוא השיג שבע מועמדויות בטקס פרסי גראמי ה-56  ב-2014, כולל אלבום השנה עבור Good Kid, M.A.A.D City ותגלית השנה. בטקס פרסי גראמי ה-57 ב-2015, הסינגל שלו \"i\" הביא לו את שתי הזכיות הראשונות שלו: פרס גראמי לשיר הראפ הטוב ביותר ופרס גראמי לביצוע הראפ הטוב ביותר.\nלאמאר השיג את המועמדות השנייה שלו לאלבום השנה בטקס פרסי גראמי ה-58 עבור To Pimp a Butterfly, וגם הוביל את הקטגוריה עם 11 מועמדויות. הוא עבר את אמינם כראפר שמשיג הכי הרבה מועמדויות בערב אחד, ונמצא במקום השני לאמן אחרי מייקל ג'קסון שמחזיק את השיא עם 12 מועמדויות מאז 1984. לאמאר היה האמן בעל הכי הרבה פרסי גראמי באותו ערב, 5 במספר, כולל אלבום הראפ הטוב ביותר. הראפר הופיע בפעם הראשונה ברשימת Time 100 של \"טיים מגזין\" ב-2016.\nבשנת 2017 הוציא לאמאר את אלבום הסטודיו הרביעי שלו, Damn, שקיבל שבחים ממבקרים, וזכה להצלחה מסחרית גדולה. האלבום הגיע למקום הראשון ברשימת בילבורד 200 ובמספר ההשמעות ב-iTunes, האלבום אף זכה בפרס פוליצר באותה שנה.\nבנוסף לפרס פוליצר, האלבום גרף 5 פרסי גראמי מתוך 7 מועמדויות בטקס פרסי גראמי ה-60 , כולל אלבום הראפ הטוב ביותר.\nבשנת 2022 הוציא לאמאר את אלבום הסטודיו החמישי שלו, Mr. Morale & the Big Steppers, אשר הביא לו את הזכייה השלישית בפרס אלבום הראפ הטוב ביותר, בטקס פרסי גראמי ה-65. באותו הערב לאמאר זכה בשני פרסי גראמי נוספים, שהביאו אותו לזכייה בשבעה עשר פרסי גראמי בסך הכול, מספר שהציב במקום השלישי ברשימת הראפרים עם הכי הרבה זכיות בגראמי, מאחורי קניה וסט וג'יי-זי שזכו ב-24 פרסים כל אחד.\nב-22 בנובמבר 2024 הוציא לאמאר בהפתעה את אלבום הסטודיו השישי שלו, GNX.",
    "pageid": 1120503
  },
  {
    "title": "קרב מוצב נחל עוז",
    "extract": "קרב מוצב נחל עוז היה אחד הקרבות הראשונים שהתנהלו ב-7 באוקטובר 2023, עם מספר האבדות הרב ביותר לצה\"ל בטבח שבעה באוקטובר. בקרב נהרגו עשרות חיילים, ובהם תצפיתניות, רכזת התקשוב, לוחמי גדוד 77 וגדוד 13, ובנוסף נחטפו שבע תצפיתניות ושלושה לוחמי שריון. עשרות מחבלים נהרגו במוצב ובסביבותיו. לקראת השעה 17:30 בערב שוחרר המוצב בסיוע כוחות צנחנים מהפלוגה המסייעת של גדוד 890, כוח קצינים לומדים של חטיבת גולני (בפיקודו של רס\"ן אבינעם בן פזי), כוח נוסף שהגיע מבא\"ח צנחנים וכוח ימ\"מ שחיסלו את שארית המחבלים. התקפת הנגד בהובלת מג\"ד 890 (סא\"ל יוני הכהן) ומפקד הפלוגה המסייעת של הגדוד (סגן רועי בן דוד), מפקד מגמה בבא\"ח צנחנים (רס\"ן רועי זבאטני ומפקדי פלוגות הכשרה נוספים שחברו אליו)\nבקרב נלחמו לוחמי גדוד 13 של חטיבת גולני, נהגי קו מיחידה 7643 של החטיבה הצפונית, לוחמי גדוד 77 של חטיבה 7, צוות לוחמות מיחידת רוכב שמיים, צוות לוחמי בלון מיחידה 414, חוליית צלפים של סיירת צנחנים, חוליית צלפים של מהלוט\"ר, הפלוגה המסייעת של גדוד 890, כוח מבא\"ח צנחנים וכוח ימ\"מ, נגד מחבלים המשתייכים לזרוע הצבאית של חמאס, שפשטו על המוצב.",
    "pageid": 2271829
  },
  {
    "title": "רש\"י",
    "extract": "רבי שלמה יצחקי, הנודע בכינויו רש\"י (ד'ת\"ת, 1040 בערך – כ\"ט בתמוז ד'תתס\"ה, 13 ביולי 1105) היה תלמיד חכם צרפתי נודע, וממכונני יהדות צרפת בימי הביניים. נחשב לגדול מפרשי התנ\"ך והתלמוד, וכונה בשם \"פרשנדתא\" (פרשן דתא - פרשן הדת). פועלו ופירושיו השפיעו השפעה רבה על עיצוב דמותה של היהדות. פירוש רש\"י מתמקד בפשט, פשוטו של מקרא, המובן המילולי של מקראות. הפירוש מסתמך כמעט תמיד על המקורות כגון תלמוד, תנ\"ך ומדרשי חז\"ל.\nרש\"י מיועד למגוון רחב של לומדים: לתלמיד חכם וגם ללומדים מתחילים. רש\"י חידש מאות מילים בעברית.",
    "pageid": 6288
  },
  {
    "title": "שקשוקה (סדרת טלוויזיה)",
    "extract": "שקשוקה היא סדרת טלוויזיה ישראלית המשודרת בכאן חינוכית. הסדרה נוצרה על ידי אבנר ברנהיימר ואסיה לבטוב ובוימה על ידי אביעד קידר. הסדרה נכתבה בהשראת ספריה של גליה עוז \"שקשוקה\" ו\"אני מייקי\".\nהסדרה החלה את שידוריה ב־3 במרץ 2021. ב־13 במרץ 2022 עלתה העונה השנייה. העונה השלישית של הסדרה עלתה ב־12 במרץ 2023. יוצרי הסדרה הודיעה על עונה רביעית ועונה חמישית, העונה הרביעית עלתה ב-10 בספטמבר 2023. העונה החמישית עלתה ב-31 במרץ 2024. העונה השישית עלתה ב-4 באוגוסט 2024.",
    "pageid": 1957975
  },
  {
    "title": "תוצר מקומי גולמי",
    "extract": "תוצר מקומי גולמי (תמ\"ג; באנגלית: gross domestic product‏ – GDP) הוא מונח כלכלי המציין מדידה של הערך הכולל של מוצרים – סחורות ושירותים – שיוצרו בשטח טריטוריאלי מסוים (לרוב מדובר במדינה) במהלך תקופה נתונה (לרוב מדובר על שנה), לפני הפחתת הבלאי. נתונים אלו מבוטאים במונחים של כסף. המונח שונה מתוצר לאומי גולמי (תל\"ג) בכך שהוא מוציא מכלל החישובים העברות כספים בין מדינות, כך שהחישוב כולל למעשה את התוצר שנוצר בתוך מדינה מסוימת, ולא את התוצר שנתקבל בה מצד תושבי אותה מדינה הפועלים כלכלית מחוץ לה. התוצר נמדד בחישוב נקי ללא הפחתה של מיסוי או הוצאות ייצור ותפעול.\nהתמ\"ג הוא אחד המדדים המשמשים להערכת חוסנו הכלכלי של האזור הנבדק. עם זאת, התמ\"ג אינו משקף בהכרח את רמת ההתפתחות הכלכלית היחסית של המדינה, משום שהוא איננו מתחשב בשאלת פיזור התוצר הנמדד בין כמה תחומים, בשאלת מהות המוצר הנמדד או בשאלת ריכוזיות הרווח מהמוצר בכלל הכלכלה במדינה. לדוגמה, מדינה בעלת כלכלה המבוססת ברובה המוחלט על ייצור נפט עשויה להציג תמ\"ג גבוה מאוד, אך אין בכך להעיד בהכרח על חוסנו הכלכלי של המשק באותה מדינה או על כך שהמשק כולו נהנה משגשוג ופיתוח ולא רק קבוצה קטנה של משקיעים או בעלי-עניין.\nיש להבחין בין \"תמ\"ג נומינלי\", השימושי יותר בהשוואה לכלכלות לאומיות בשוק הבין-לאומי אך שאינו משקף הבדלים ביוקר המחיה ובשיעורי האינפלציה של המדינות, לבין \"תמ\"ג שווי כוח הקנייה\" (PPP), שעשוי להיות שימושי יותר בהשוואת רמת החיים בין מדינות.\nניתן לחלק את התמ\"ג הכולל לתרומה של כל ענף או מגזר במשק. היחס בין התמ\"ג לכלל אוכלוסיית האזור הוא התמ\"ג לנפש (נקרא גם רמת החיים הממוצעת).\nעל בסיס התמ\"ג נבנה מדד תמ\"ג לנפש המותאם לכח קניה במדינה. מדד זה לוקח בחשבון שני משתנים נוספים: גודל האוכלוסייה במדינה, ורמת המחירים במדינה. באמצעות התמ\"ג לנפש מעריכים את רמת החיים במדינה.\nעל פי נתוני קרן המטבע הבין-לאומית, סכום התמ\"ג של כלל מדינות העולם עמד בשנת 2014 על 77.27 טריליוני דולרים, ועשר המדינות המובילות ייצרו 65.18% ממנו. לעומת זאת, על פי נתוני הבנק העולמי (לפי כוח קנייה), עמד התמ\"ג של כלל מדינות העולם בשנת 2014 על 108 טריליוני PPP, ועשר המדינות המובילות ייצרו 60% ממנו. התמ\"ג מניח שכל מה שמיוצר הוא על פי הגדרה בגדר \"טובין\" (goods). בחישוב אין הבחנה בין עלויות לרווחים, בין פעילויות יצרניות לפעילות שאינה יצרנית או פעילות הפוגעת במשאבי טבע מתכלים.\n\n",
    "pageid": 29515
  },
  {
    "title": "אביב כוכבי",
    "extract": "אביב כוכבי (נולד ב-23 באפריל 1964) הוא איש צבא ישראלי במילואים ששירת כראש המטה הכללי ה-22 של צה\"ל. קודם לכן שימש סגן הרמטכ\"ל, מפקד פיקוד הצפון, ראש אמ\"ן, ראש חטיבת המבצעים באמ\"ץ, מפקד אוגדת עזה, מפקד עוצבת האש ומפקד חטיבת הצנחנים.",
    "pageid": 630291
  },
  {
    "title": "אברהם יצחק הכהן קוק",
    "extract": "הרב אברהם יצחק הכהן קוּק (7 בספטמבר 1865, ט\"ז באלול ה'תרכ\"ה – 1 בספטמבר 1935, ג' באלול ה'תרצ\"ה), המכונה גם הראי\"ה (ראשי תיבות של שמו), הרב קוּק בציבור הרחב ומרן הרב זצ\"ל או הרב על ידי ממשיכי דרכו, היה פוסק והוגה דעות, מגדולי הרבנים בארץ ישראל במחצית הראשונה של המאה ה-20. נחשב לאחד מאבות הציונות הדתית. הגותו שעלתה על הכתב, בעיקר בתחומי ההלכה, האגדה, הפילוסופיה והמוסר, היא מרכיב משמעותי בהשקפת העולם של זרמים שונים בציונות הדתית, בהגות הציונית הכללית, ובהגות היהודית בכללה, ובכלל זה באורתודוקסיה המודרנית. פסיקותיו מהוות בקרב הציונות הדתית יסוד לפסיקה ביחס לשלטון יהודי בימינו, מצוות התלויות בארץ ועוד.\nהרב קוק עלה לארץ ישראל בראשית ימי העלייה השנייה, ופיתח משנה פילוסופית־קבלית שהתמודדה עם המודרניות והייתה אוהדת ביחס לציונות וליישוב החדש. הוא התמנה לרבן של יפו והמושבות, ולאחר מלחמת העולם הראשונה לרבה האשכנזי של ירושלים. הוא הקים את הרבנות הראשית לארץ ישראל וכיהן כרב הראשי האשכנזי הראשון, וכן ייסד את ישיבת מרכז הרב בירושלים ועמד בראשה. פעילותו עוררה התנגדות חריפה מצד חוגים חרדים קנאיים.",
    "pageid": 7362
  },
  {
    "title": "איתי לוי",
    "extract": "איתי לוי (נולד ב-25 בינואר 1988) הוא זמר ישראלי.",
    "pageid": 1327049
  },
  {
    "title": "אני עדיין כאן",
    "extract": "אני עדיין כאן (בפורטוגזית: Ainda Estou Aqui) הוא סרט דרמה ביוגרפי פוליטי משנת 2024, שבויים על ידי וולטר סאלס ונכתב על ידי מורילו האוזר והייטור לורגה. הסרט מבוסס על ספר הזיכרונות Ainda Estou Aqui מאת מרסלו רובנס פייבה, ועוסק במאבקה של יוניס פייבה, אם ואקטיביסטית, בעקבות היעלמותו הכפויה של בעלה, הפוליטיקאי רובן פייבה, בתקופת הדיקטטורה הצבאית בברזיל. הסרט מציג סיפור אישי שמשקף את ההיסטוריה הפוליטית המורכבת של ברזיל ואת מאבקה של משפחה אחת באי צדק ודיכוי.\nהסרט היה מועמד לשלושה פרסי אוסקר, כולל בקטגוריית הסרט הטוב ביותר.",
    "pageid": 2409540
  },
  {
    "title": "בית המשפט העליון",
    "extract": "בית המשפט העליון הוא המוסד השיפוטי הגבוה ביותר של מדינת ישראל. תפקידיו העיקריים של בית המשפט העליון הם דיון בערעורים על פסיקות שניתנו בבתי המשפט המחוזיים, ודיון בעתירות המוגשות נגד רשויות המדינה כבית המשפט הגבוה לצדק.\nבבית המשפט העליון יכולים לכהן במקביל עד 15 שופטים. שופטי בית-המשפט העליון, ככל שופט, נבחרים על-ידי הוועדה לבחירת שופטים. מאז ינואר 2025 מכהנים בבית המשפט העליון 12 שופטים במינוי קבע ושתי רשמות. כהונת שופט בבית המשפט העליון נמשכת עד פרישתו בגיל 70, אלא אם חדל לכהן קודם לכן. נשיא בית המשפט העליון הנוכחי הוא השופט יצחק עמית. מספר התיקים שבהם דנים שופטי בית המשפט העליון נע בין 9,500 ל-11,500 מדי שנה לערך.\nמשכנו של בית המשפט העליון בירושלים. תחום שיפוטו הוא כל שטח מדינת ישראל. בנוסף הוא מוסמך לדון בחלק מהעניינים הפליליים והאזרחיים (בעיקר של אזרחים ישראלים) הקשורים לשטחי יהודה ושומרון (במסגרת ערעור על פסקי דין של בתי משפט מחוזיים), וכן בפעולות המדינה.\nחוק יסוד: השפיטה קובע כי פסיקת בית המשפט העליון יוצרת תקדים מחייב לכל בית משפט בישראל, זולת בית המשפט העליון עצמו.",
    "pageid": 13672
  },
  {
    "title": "בצלאל סמוטריץ'",
    "extract": "בְּצַלְאֵל יוֹאֵל סְמוֹטְרִיץ' (נולד ב-י' באדר ה'תש\"ם, 27 בפברואר 1980) הוא פוליטיקאי ישראלי המכהן כשר האוצר ה־28 של ישראל, כשר במשרד הביטחון האחראי על מינהלת ההתיישבות (יו\"ש), וכיושב-ראש סיעת \"הציונות הדתית\". כיהן כשר התחבורה והבטיחות בדרכים, וכן במשך כשבע שנים כחבר הכנסת.\nבטרם כניסתו לתפקידיו בממשלות ובכנסות השונות, שימש כמנהל הפעילות של תנועת \"רגבים\", וכן כמנהל ישיבת קדומים. עורך דין בהכשרתו.\n\n",
    "pageid": 1242553
  },
  {
    "title": "גביע המדינה בכדורגל 2024/2025",
    "extract": "גביע המדינה ווינר 2024/2025 היא התחרות ה-86 מאז היווסדה וה-72 מאז קום מדינת ישראל. משחקי התחרות החלו ב-31 באוגוסט 2024.",
    "pageid": 2365241
  },
  {
    "title": "גיא בדש",
    "extract": "גיא בדש (נולד ב-24 במאי 1994) הוא כדורגלן ישראלי המשחק בעמדת הקיצוני הימני והקשר ההתקפי בהפועל ירושלים, בהשאלה מהפועל באר שבע.",
    "pageid": 2069602
  },
  {
    "title": "דומיניק פייק",
    "extract": "דומיניק דייוויד פַייק (באנגלית: Dominic David Fike; נולד ב-30 בדצמבר 1995) הוא זמר-יוצר ושחקן אמריקאי. פייק התפרסם לראשונה לאחר שהוציא מספר שירים פופולריים באתר שיתוף המוזיקה סאונדקלאוד. בשנת 2018, לאחר שהוציא את המיני אלבום הראשון שלו, Don't Forget About Me, Demos, הוא חתם בחברת התקליטים קולומביה רקורדס. ביולי 2020 יצא לאור אלבום הבכורה שלו, What Could Possibly Go Wrong, והיה בין 50 המובילים במצעדי האלבומים במספר מדינות, בהן ארצות הברית ואוסטרליה. בשנת 2022 הצטרף פייק לצוות השחקנים של סדרת הנעורים \"אופוריה\". ביולי 2023 יצא לאור אלבומו השני של פייק, Sunburn.",
    "pageid": 2239417
  },
  {
    "title": "דרו ברימור",
    "extract": "דרו בליית' ברימור (באנגלית: Drew Blythe Barrymore; נולדה ב-22 בפברואר 1975) היא שחקנית, במאית ומפיקת קולנוע אמריקאית, יהודיה שהתגיירה, בת למשפחת השחקנים הידועה - משפחת ברימור (אנ'), היא זכתה במספר פרסים, כולל פרס גלובוס הזהב ופרס גילדת שחקני המסך, בנוסף לשבעה מועמדויות לפרס אמי ולפרס האקדמיה הבריטית לקולנוע. היא קיבלה כוכב בשדרת הכוכבים של הוליווד ב-2004.\nאת תפקיד הפריצה שלה קיבלה בגיל שבע, בסרטו של סטיבן ספילברג \"אי.טי. - חבר מכוכב אחר\" (1982), ובהמשך שיחקה בשורה של סרטים מצליחים, בין היתר \"צעקה\" (1996), \"זמר החתונות\" (1998), \"עכשיו ולתמיד\" (1998), \"אף פעם לא התנשקה\" (1999), \"המלאכיות של צ'רלי\" (2000) ובהמשכו \"המלאכיות של צ'רלי: בהילוך גבוה\" (2003), \"הבחורים בחיי\" (2002), \"דופלקס\" (2003), \"50 דייטים ראשונים\" (2004), \"מילים ולחן\" (2007) ו\"הוא פשוט לא בקטע שלך\" (2009).\nהיא זכתה בפרס גלובוס הזהב ובפרס גילדת שחקני המסך עבור תפקידה בתור אדית בוביאר ביל (אנ') בסרט הטלוויזיוני של HBO \"זכרונות מאחוזת הגנים האפורים\" (2009). בהמשך, היא כיכבה בסדרה הקומית \"דיאטת סנטה קלריטה\" (2017–2019) של נטפליקס, והחל משנת 2020 היא מנחה את תוכנית האירוח שלה \"The Drew Barrymore Show\" בסינדיקציה.",
    "pageid": 385768
  },
  {
    "title": "הפרעת אישיות גבולית",
    "extract": "הפרעת אישיות גבולית (באנגלית: Borderline personality disorder; בראשי תיבות: BPD) היא הפרעה נפשית, שעל פי DSM-5 משתייכת לאשכול ב' של הפרעות אישיות. הפרעת אישיות זאת נקראה בשם 'גבולית' כיוון שבעבר הוגדרה כמבטאת גבול בין נוירוזה לפסיכוזה. אף שהשם בעייתי מבחינת תיאור ההפרעה, הוא נותר ללא שינוי עד היום. ב־ICD 10 היא מוגדרת כ\"הפרעת אישיות לא יציבה מבחינה רגשית\". ההפרעה מתבטאת בתפיסה עצמית מעוותת, קושי בעיבוד רגשות בקשרים בין-אישיים או בזוגיות, ותגובות קיצוניות מאוד לסיטואציות אשר מתפרשות על ידם כדבר מאיים שמתקשר לנטישה, דחייה, בדידות, ביקורת או כישלון.",
    "pageid": 36649
  },
  {
    "title": "הפרעת דחק פוסט-טראומטית",
    "extract": "הפרעת דְּחָק פוסט־טראומטית (או הַלֶּמֶת; רווח גם תרגום השאילה הפרעת דחק בתר־חבלתית; באנגלית: Post-Traumatic Stress Disorder; PTSD) או פוסט־טראומה, היא הפרעה פסיכיאטרית מתחום ההפרעות הקשורות לטראומה וגורמי דחק, המאובחנת כאשר תסמיניה נמשכים מעל לארבעה שבועות. פוסט־טראומה עלולה להיווצר בעקבות חשיפה לאירוע טראומטי הכרוך בסיכון ממשי לאדם או לסובבים אותו. לדוגמה: תאונת דרכים, אונס, פיגוע טרור, קרב, שוד, תקיפה מינית, אלימות, שרפה וכדומה.\nאנשים עם פוסט-טראומה סובלים מתחושות של פחד, חרדה וחוסר אונים, מזיכרונות פולשניים של האירוע, מניסיונות להימנע ממה שמזכיר את האירוע ומעוררות מוגברת. כל אלו עלולים לפגוע באופן חמור בתפקודם של הסובלים מן ההפרעה וביכולתם לנהל חיי שגרה תקינים.\nכ-10% מהתושבים בישראל סובלים מפוסט־טראומה, מנסיבות צבאיות ואחרות. מודלים למניעת פוסט־טראומה בקרב נפגעי הלם משלבים הבעת מחויבות להישאר עם הנפגע, עידודו לבצע פעולות פשוטות, בקשה למענה על שאלות רציונליות והבנייה של רצף האירועים. הטיפול לאחר קבלת האבחנה יכול להתמקד בטראומה עצמה או בהתמודדות עם ההווה.\n\n",
    "pageid": 10009
  },
  {
    "title": "השיר שלנו",
    "extract": "השיר שלנו היא סדרה מסוג דרמה מוזיקלית יומית ישראלית ששודרה בערוץ \"yes ישראלי\" של yes בין השנים 2004 ועד 2007.",
    "pageid": 28265
  },
  {
    "title": "וייטנאם",
    "extract": "הרפובליקה הסוציאליסטית של וייטנאם (בווייטנאמית: Cộng hoà xã hội chủ nghĩa Việt Nam) היא מדינה בדרום-מזרח אסיה אשר גובלת ברפובליקה העממית של סין בצפון, בלאוס ובקמבודיה במערב, ובמפרץ טונקין במזרח ובדרום. הרפובליקה במתכונתה הנוכחית קיימת משנת 1976, לאחר תום מלחמת וייטנאם וכיבושה של דרום וייטנאם על ידי צפון וייטנאם.",
    "pageid": 4522
  },
  {
    "title": "חורה",
    "extract": "חוּרַה (בערבית: حورة) היא מועצה מקומית במחוז הדרום בישראל. היא הוכרזה כמועצה מקומית בשנת 1996. חורה שוכנת צפונית-מזרחית לבאר שבע, ודרומית ליישוב מיתר, על כביש 60. כלל תושביה הם בדואים.",
    "pageid": 7940
  },
  {
    "title": "טרנסג'נדר",
    "extract": "טְרַנְסְגֶ'נְדֶּר (באנגלית: Transgender) או בקיצור טרנס הוא מונח הכולל קשת רחבה של זהויות, שקשורות לחוויית אי-הלימה בין זהותו המגדרית של אדם לבין ייעודו המגדרי או לבין זוויגו. אצל מרבית האנשים קיימת הלימה בין הפרמטרים הללו, וישנן הערכות כי כ-0.3% מהאוכלוסייה חשים חוסר התאמה כזו בעוצמות שונות.",
    "pageid": 32098
  },
  {
    "title": "יובל רפאל",
    "extract": "יובל רפאל (נולדה ב-5 בנובמבר 2000) היא זמרת ישראלית. זוכת העונה ה-11 של התוכנית \"הכוכב הבא\" ונציגת ישראל באירוויזיון 2025 שיתקיים בבזל שבשווייץ.",
    "pageid": 2413266
  },
  {
    "title": "יוון",
    "extract": "יוון (ביוונית: ‏‏Ⓘ‏, תעתיק: אֵלַדַֿה) או הרפובליקה ההלנית (ביוונית: Ελληνική Δημοκρατία, תעתיק: אֵלִינִיקִי דִֿימוֹקְרַטִיַה) היא מדינה בדרום-מזרח אירופה, השוכנת בקצה הדרומי של חבל הבלקן לחוף הים התיכון. יש בה כ-3,000 איים, והיא גובלת בצפון עם בולגריה, אלבניה ומקדוניה הצפונית, במזרח עם טורקיה והים האגאי, במערב עם הים היוני ובדרום עם הים התיכון.\nיוון העתיקה נחשבת בעיני היסטוריונים רבים כערש תרבות המערב.\nבשנת 1981 הצטרפה יוון כחברה בקהילה האירופית, שהפכה בהמשך בשנת 1993 לאיחוד האירופי.",
    "pageid": 1765
  },
  {
    "title": "יחידת מגלן",
    "extract": "יחידת מַגְלָן (יחידה 212‏‏) היא יחידת קומנדו בצה\"ל, המתמחה בהשמדת מטרות איכות בעומק שדה הקרב וביצירת מודיעין צבאי באמצעות אמצעי לחימה מיוחדים ומתקדמים. היחידה הוקמה בינואר 1986 תחת פיקוד עוצבת קלע דוד, לאחר כשלוש שנים עברה לעוצבת האש (אוגדה 98), והייתה כפופה לה עד דצמבר 2015. ב־27 בדצמבר 2015 הוכפפה לחטיבת עוז (עוצבה 89). היחידה נקראת על שם העוף הנודד מגלן, שניתן לראותו גם בסיכת הלוחם של היחידה.",
    "pageid": 155601
  },
  {
    "title": "יעקב בודו",
    "extract": "יעקב (יענקל'ה) בודו (שמו המקורי: יעקב בודואגה וברומנית: Iacob Bodoagă; נולד ב-28 במרץ 1931, י' בניסן ה'תרצ\"א) הוא שחקן, זמר וקומיקאי ישראלי. חתן פרס התיאטרון הישראלי על מפעל חיים ופרס פולק. ממייסדי הלהקות הצבאיות פיקוד הצפון ופיקוד הדרום.",
    "pageid": 475764
  },
  {
    "title": "לאונרדו דה וינצ'י",
    "extract": "לֶאוֹנָרדוֹ דִי סֶר פִּייֶרוֹ דָה וִינצִ'י (באיטלקית: Leonardo di ser Piero da Vinci, ‏‏Ⓘ‏‏; 15 באפריל 1452 – 2 במאי 1519) היה איש אשכולות איטלקי, מגדולי אמני הרנסאנס, שקנה לו מקום ייחודי בתולדות האנושות כאדם הבקיא במרבית תחומי הידע האנושי בזמנו.\nבמהלך חייו הועלה על נס כמדען, מתמטיקאי, מהנדס, ממציא, אנטומיסט, צייר, פסל ואדריכל. לא אחת מתואר לאונרדו כארכיטיפ של איש הרנסאנס או הגאון האוניברסלי, אדם שסקרנותו האין־סופית משתווה רק לכוח ההמצאה שלו. לאונרדו נחשב לאחד הציירים הדגולים בכל הזמנים.\nללאונרדו לא היה שם משפחה במובן המודרני של המושג – \"דה וינצ'י\" פירושו \"מווינצ'י\", ושמו המלא היה \"לאונרדו די סר פיירו דה וינצ'י\", שפירושו \"לאונרדו, בנו של אדון פיירו מווינצ'י\".",
    "pageid": 5957
  },
  {
    "title": "לוסי איוב",
    "extract": "לוּסִי אַיוּבּ (בערבית: لوسي أَيّوب; נולדה ב-21 ביוני 1992) היא מנחת טלוויזיה ורדיו ושחקנית ערבייה-ישראלית.",
    "pageid": 1574186
  },
  {
    "title": "לוקה דונצ'יץ'",
    "extract": "לוקה דונצ'יץ' הידוע בכינויו לוקה באסקט(בסלובנית: Luka Dončić; נולד ב-28 בפברואר 1999) הוא כדורסלן סלובני המשחק בעמדת הרכז בקבוצת הכדורסל לוס אנג'לס לייקרס מליגת ה-NBA, ובנבחרת סלובניה. למרות גילו הצעיר, נבחר דונצ'יץ' לחמישיית העונה ב-NBA בעונות 2020, 2021, 2022, 2023 ו-2024. ונחשב לאחד הרכזים המצטיינים בליגה. נודע בכינוי לוקה מג'יק.",
    "pageid": 1441021
  },
  {
    "title": "מארי קירי",
    "extract": "מאריה סקוואדובסקה קירי (בפולנית: Maria Salomea Skłodowska-Curie; בצרפתית: Marie Curie; 7 בנובמבר 1867 –  4 ביולי 1934) הייתה מדענית ממוצא פולני (שבהמשך קיבלה אזרחות צרפתית), חלוצה בחקר הקרינה הרדיואקטיבית. זכתה פעמיים בפרס נובל: בשנת 1903 זכתה בפרס נובל לפיזיקה (יחד עם בן זוגה פייר קירי ועם אנרי בקרל) בזכות מחקרה על תופעת הקרינה, ובשנת 1911 זכתה בפרס נובל לכימיה על גילוי הרדיום והפולוניום, ועל חקר הרדיום. היא האישה הראשונה שזכתה בפרס נובל, הזוכה הראשונה בשני פרסי נובל והאדם היחיד שזכה בשני פרסי נובל בתחומי מדע שונים. היא הייתה האישה הראשונה שקיבלה תואר פרופסור מאוניברסיטת פריז.\nבתה, אירין קירי, זכתה גם היא בפרס נובל, על גילוי הקרינה הרדיואקטיבית המלאכותית. משפחת קירי היא המשפחה עם המספר הגדול ביותר של זוכי פרס נובל.",
    "pageid": 600
  },
  {
    "title": "מבצע ארנון",
    "extract": "מבצע ארנון (במקור: מבצע זרעי קיץ) היה מבצע חילוץ של מערכת הביטחון הישראלית שנערך ב-8 ביוני 2024, במהלכו חולצו ארבעה חטופים ישראלים שהוחזקו במחנה הפליטים נוסייראת ברצועת עזה על ידי חמאס. החטופים נועה ארגמני, אלמוג מאיר ג'אן, אנדריי קוזלוב ושלומי זיו ששוחררו במבצע.\nב-11:00 בבוקר פשטו כוחות שב\"כ וימ\"מ ויחידת הניוד המטכ\"לית במקביל על שני מבנים במחנה, בגיבוי אש חיפוי של צה\"ל, ושחררו את ארבעת החטופים אשר נחטפו במהלך הטבח בפסטיבל נובה. במהלך המבצע התקיימו חילופי אש כבדים בין הכוחות הישראלים לבין מחבלים, במהלכם נפצע אנושות מפקד צוות ולוחם הימ\"מ פקד ארנון זְמוֹרָה, שהיה חלק מכוח הפריצה הראשון. זמורה מת מפצעיו בבית החולים, והועלה לדרגת רב־פקד לאחר פטירתו.\nלטענת משרד הבריאות של רצועת עזה, המנוהל על ידי חמאס, המבצע הוביל להרג של 274 פלסטינים ולפציעתם של 698 נוספים. דובר צה\"ל אמר כי \"יותר מ-100 נהרגו – בהם מחבלים ואזרחים שחמאס השתמש בהם כמגן אנושי\".",
    "pageid": 2345012
  },
  {
    "title": "מבצע חיצי הצפון",
    "extract": "מבצע חיצי הצפון היה מבצע צבאי רחב-היקף של צה\"ל שהחל ב-19 בספטמבר 2024 במסגרת החזית הצפונית במלחמת חרבות ברזל. המבצע יצא לפועל בתגובה לירי המתמשך של רקטות ושיגור כטב\"מים וטילי נ\"ט של חזבאללה מלבנון על ישראל, מתקפות שהחלו ב-8 באוקטובר 2023. במסגרת המבצע, חיל האוויר תקף עשרות אלפי מטרות טרור של חזבאללה ברחבי לבנון, ביניהן משגרי רקטות, מחסני אמל\"ח ומפקדות צבאיות, וכן ביצע סיכול ממוקד במספר רב של מפקדים בארגון הטרור חזבאללה, כולל חסן נסראללה, מחליפו האשם ספי א-דין וראשי המערכים בזרוע הצבאית ובכוח רדואן. בתוך שמונה ימים השלימה ישראל את הריגת כל צמרת הפיקוד של חזבאללה, למעט אבו עלי רצ'א. ביום ה-13 למבצע צה\"ל החל את התמרון הקרקעי בדרום לבנון.\nב-20 בספטמבר צה\"ל התנקש באבראהים עקיל ובכירים נוספים ברובע הדאחייה בביירות. גם ראש מערך הטילים של חזבאללה, אבראהים קובייסי, נהרג בסיכול ממוקד בדאחייה, ויומיים לאחר מכן נהרג גם ראש המערך האווירי של חזבאללה, מוחמד חוסיין סרור. שבוע לאחר מכן, בערב יום שישי, 27 בספטמבר 2024, ב\"מבצע סדר חדש\", נהרגו גם מזכ\"ל הארגון חסן נסראללה, מפקד החזית הדרומית עלי כרכי, ובכירים נוספים בתקיפת המפקדה הראשית ברובע הדאחייה שבביירות. כשבוע לאחר מכן יורשו המיועד של נסראללה, האשם ספי א-דין, נהרג בסיכול ממוקד.\nבתקיפות האוויריות בין התאריכים 23–24 בספטמבר נהרגו 558 בני אדם, בהם 50 ילדים ו-94 נשים. זהו מספר ההרוגים הלבנונים ליממה הגבוה ביותר מאז מלחמת האזרחים בלבנון. סך ההרוגים הלבנונים בכלל המבצע גבוה מסך ההרוגים במלחמת לבנון השנייה כולה.\nבתאריך 26 בנובמבר 2024 הוכרז על הסכם הפסקת אש בין ישראל ללבנון שנכנס לתוקפו למחרת.",
    "pageid": 2379094
  },
  {
    "title": "מגנוליה (סרט)",
    "extract": "מגנוליה (באנגלית: Magnolia) הוא סרט דרמה אפי אמריקאי עטור פרסים בבימויו של פול תומאס אנדרסון. הסרט, שנחשב לאחת מפסגות היצירה של הבמאי, יצא לאקרנים בארצות הברית בשנת 1999 ובישראל בשנת 2000. נושאי הסרט מגוונים וחלקם מהווים מוטיב חוזר בסרטי הבמאי, למשל: יחסים בתוך המשפחה, בדידות, התמודדות עם משקעי העבר, והחיפוש אחרי האושר ומשמעות החיים. בנוסף, הסרט דן בנושאים ייחודיים, בהם יחסי ניצול בין בני אדם והצטלבויות גורל של אנשים רבים.",
    "pageid": 704396
  },
  {
    "title": "מגפת הקורונה",
    "extract": "מגפת הקורונה הייתה מגפה עולמית של מחלת נגיף הקורונה. במגפה נדבקו תוך פחות משנתיים יותר מ-40% מאוכלוסיית העולם: 3.39 מיליארד בני אדם עד חודש נובמבר 2021, מתוכם רק כ-690 מיליון מאומתים. במהלך המגפה מתו ממנה לפחות 7 מיליון בני אדם (0.1% מאוכלוסיית העולם), אם כי על פי ההערכות מספר המתים בפועל, היה הרבה יותר גבוה, בין 18–33.5 מיליון.\nמקורו המדויק של הנגיף, מזן SARS-CoV-2, אינו ידוע. על פי ההערכה הראשונית, הוא עבר מבעלי חיים נגועים לאדם, ולפי הערכה אחרת, הוא דלף ממעבדה בסין. ההתפרצות הראשונה החלה בווהאן שבמחוז חוביי שבסין, ב-17 בנובמבר 2019. באמצע פברואר 2020 החלה מגפת הקורונה להתפשט במהירות בכל רחבי העולם. לפי הערכת ארגון הבריאות העולמי, בין ינואר 2020 לסוף 2021, מתו בין 13.3 מיליון ל-16.6 מיליון אנשים ממחלת הקורונה ישירות או כתוצאה מהשפעת המגפה על תפקוד מערכות בריאות.\nהתפשטות המגפה והמחלה בעולם עוררה בהלה, מלוּוה במשבר כלכלי משמעותי ובנפילה חדה של הבורסות בעולם בחודש מרץ 2020. בנוסף, קרסו מחירי הנפט ברחבי העולם לרמות שפל שלא נראו בעבר. זמן קצר לאחר מכן התאוששו הבורסות והנפט ברחבי העולם וחזרו למחירים ששררו טרם המגפה ואף גבוה מכך.\nמדינות העולם הגיבו למגפה באמצעות הנחיות לשמור על ריחוק חברתי, הטלת מגבלות על תנועה והתקהלויות, הטלת סגרים ועוצרים, ביטול אירועים וסגירת כלל המוסדות הלא חיוניים. כמו כן נעשו מאמצים ממוקדים לאתר חולים ונשאים ולבודדם, למגן את צוותי הרפואה, ולהגדיל באופן מהיר את קיבולת בתי החולים, כולל בניית מסגרות אשפוז מיוחדות לחולי קורונה. במהלך המגפה היה פרק זמן שבו שליש מהאנושות – כ-2.6 מיליארד בני אדם – נדרשו להישאר בבתים בתנאי סגר.\nבספטמבר 2020 ובמהלך שנת 2021 התגלו עשרות מוטציות בנגיף הקורונה שהשפיעו על התפרצויות חדשות של המחלה ברחבי העולם. בסוף שנת 2020 החל מתן חיסון המוני נגד הנגיף לאוכלוסיית העולם.\nב-5 במאי 2023 הודיע ארגון הבריאות העולמי כי מגפת הקורונה כבר אינה מצב חירום עולמי, בשל ירידת שיעור התמותה העולמי מהמחלה לכ-3,500 בני אדם בשבוע בחודש הקודם.\nמגפה קודמת בסדר גודל דומה, הייתה מגפת השפעת הספרדית שפרצה ב-1918 לקראת סוף מלחמת העולם הראשונה, ונמשכה עד בערך תחילת 1921.",
    "pageid": 1790961
  },
  {
    "title": "מזל טלה",
    "extract": "מזל טלה הוא אחד משנים עשר המזלות שבגלגל המזלות. באסטרולוגיה המערבית, \"בן מזל טלה\" הוא מי שנולד בין 21 במרץ לבין 20 באפריל (לערך). במסורת היהודית מזל טלה מתייחס לחודש ניסן. בלוח השנה במגילות קומראן משויך מזל טלה לחודש אדר. מושג זה מתייחס לרעיון שבתקופה הנתונה השמש ממוקמת באזור השמיים, המוקצה למזל טלה האסטרולוגי. כיום, אין חפיפה בין קונסטלציית הטלה לבין אזור השמיים של מזל טלה בגלל נקיפת ציר כדור הארץ.",
    "pageid": 110660
  },
  {
    "title": "מלחמת וייטנאם",
    "extract": "מלחמת וייטנאם היא הכינוי המקובל במרבית העולם המערבי למלחמה שהתנהלה בין צפון וייטנאם הקומוניסטית והווייטקונג (אשר נתמכו על ידי ברית המועצות וסין) לבין דרום וייטנאם וארצות הברית. המלחמה מכונה גם \"מלחמת הודו־סין השנייה\", ובווייטנאם היא ידועה בשם \"המלחמה האמריקאית\".\nהמלחמה החלה ב-1955 והסתיימה בניצחון צפון וייטנאם בשנת 1975 ובאיחודה של וייטנאם כולה תחת שלטון קומוניסטי, כשנתיים לאחר נסיגת ארצות הברית. מלחמה זו נחשבת לחוליה בולטת במלחמה הקרה בין הגוש המערבי-קפיטליסטי לגוש המזרחי-קומוניסטי. מעריכים כי מספר ההרוגים הכולל במלחמה היה קרוב לארבעה מיליון נפש, בהם כ-2 מיליון מאזרחי וייטנאם (צפון ודרום), לאוס וקמבודיה, כ-1.2 מיליון חיילים מצפון וייטנאם וכוחות הוייטקונג, כ-224 אלף חיילים מדרום וייטנאם וכ-58 אלף חיילים אמריקניים.\nמלחמת וייטנאם היא חלק מרצף מלחמות ופעולות איבה באזור הודו-סין שהחלו בפלישה היפנית להודו סין במהלך מלחמת העולם השנייה בשנת 1940 ונמשכו כמעט ברצף עד 1975.",
    "pageid": 4618
  },
  {
    "title": "מערכת הנשימה",
    "extract": "מערכת הנשימה באדם ובשאר בעלי החוליות היא המערכת האחראית לחימצון הדם. באמצעות הדם המחומצן מתקיימת אספקת חמצן לכל תאי הגוף, שם הוא בעל תפקיד חשוב בנשימה התאית. מערכת הנשימה אחראית גם לפליטת הפחמן הדו-חמצני, המהווה תוצר לוואי לתהליך הנשימה התאית. מערכת הנשימה מורכבת מדרכי האוויר העליונות, ודרכי האוויר התחתונות. דרכי האוויר העליונות כוללות את האף, הפה ותחילת קנה הנשימה ודרכי האוויר התחתונות כוללות את המשך קנה הנשימה, הסמפונות והריאות. גם לבית החזה תפקיד חשוב בנשימה והוא כולל את הצלעות, את עצם החזה (סטרנום), את השרירים הבין-צלעיים והסרעפת.\n\n ערך מורחב – נשימה תאית",
    "pageid": 28945
  },
  {
    "title": "מרשעת (סרט)",
    "extract": "מרשעת (באנגלית: Wicked; מוכר גם בשם Wicked Part I) הוא סרט פנטזיה מוזיקלי אמריקאי שביים ג'ון מ. צ'ו, על פי תסריט מאת ויני הולצמן וסטיבן שוורץ. הסרט מבוסס על המערכה הראשונה של המחזמר הבימתי באותו השם שעובד עבור תיאטראות ברודוויי בשנת 2003, על פי רומן באותו שם מאת גרגורי מגוויר שיצא לאור בשנת 1995 ודמויות מהרומן \"הקוסם מארץ עוץ\" שנכתב בשנת 1900 על ידי ל. פרנק באום ועיבודו הקולנועי משנת 1939 שהופץ על ידי מטרו גולדווין מאייר.\nבסרט מככבות סינתיה אריבו ואריאנה גרנדה-בוטרה בתפקידיהן הראשיים של אלפבה תרופ וגלינדה אפלנד, ולצדן מככבים ג'ונתן ביילי, אית'ן סלייטר, בואן יאנג, מריסה בודי, פיטר דינקלג', מישל יאו וג'ף גולדבלום. עלילת הסרט מתרחשת בארץ עוץ לפני הגעתה של דורותי גייל מקנזס, ומגוללת את סיפור היכרותן של אלפבה וגלינדה, החל מלימודיהן באוניברסיטת שיז ועד להפיכתן אל המכשפה המרשעת מן המערב והמכשפה הטובה מן הצפון.\nבשנת 2012, הכריזה \"סרטי יוניברסל\" על פיתוח הסרט, כשעל ההפקה בפועל הופקד המפיק מארק פלאט. לאחר תהליך פיתוח ממושך ועיכובים מרובים עקב התפרצות מגפת הקורונה, נמסר בשנת 2021 כי את הסרט יביים צ'ו, וכי לתפקידים הראשיים לוהקו אריבו וגרנדה. צילומי הסרט החלו בדצמבר 2022 באנגליה, אך הושבתו ביולי 2023 עד לנובמבר 2023 עקב שביתת אמני הטלוויזיה והרדיו. לאחר סיום השביתה, התחדשו צילומי הסרט והסתיימו בינואר 2024.\nבכורת הסרט התקיימה בתיאטרון סטייט שבסידני, אוסטרליה, ב-3 בנובמבר 2024. בארצות הברית, הסרט עלה לאקרנים ב-22 בנובמבר 2024; ובישראל, ב-21 בנובמבר 2024. סרט ההמשך, שיהווה את המערכה השנייה של המחזמר הבימתי, עתיד לעלות לאקרנים ב-21 בנובמבר 2025.",
    "pageid": 2040085
  },
  {
    "title": "משה",
    "extract": "מֹשֶׁה או משה רבנו הוא דמות מקראית, החשוב ביותר בנביאי ישראל. לפי התנ\"ך ומסורת הדתות האברהמיות, משה נבחר על ידי אלוהים להיות מנהיגם של בני ישראל, להוציאם משעבוד מצרים ולמסור להם את התורה, שלפי המסורת נכתבה על ידו לפי נבואה שקיבל מאלוהים.\nבספר שמות מסופר שמשה נבחר על ידי אלוהים כדי להנהיג את בני ישראל בצאתם ממצרים, ושפטם ארבעים שנה בעת מסעם במדבר לארץ כנען, היא ארץ ישראל. במעמד הר סיני הוא קיבל את התורה מאלוהים ומסרה לעם ישראל. נתינת התורה על ידי משה משמעותית ביהדות, ולכן לעיתים התורה מכונה \"תורת משה\", ואף היהדות מכונה \"דת משה\". באופן דומה, יהודי מכונה לעיתים גם בן דת משה, או בערבית, موسوی (מוסווי; מוסא, משה). כמו כן, האמונה בנבואתו של משה ובהיותו אב לכל הנביאים היא העיקר השביעי בשלושה עשר העיקרים של הרמב\"ם. משה נחשב לנביא מרכזי גם באמונות מונותאיסטיות אחרות, כגון הנצרות והאסלאם. בקרב השומרונים הוא אף נחשב לנביא היחיד אי־פעם.\nעל פי המקרא, ימי ילדותו ונערותו עברו על משה בבית פרעה, שליט מצרים. תקופה משמעותית בחייו עברה עליו במדין ובגיל שמונים חזר למצרים כדי להנהיג את עם ישראל כשאלוהים גאלם מהשעבוד שם. משה לא זכה להיכנס עם בני ישראל לארץ כנען ונפטר לאחר שראה אותה מפסגת הר נבו.",
    "pageid": 7276
  },
  {
    "title": "משרד הביטחון",
    "extract": "משרד הביטחון (או בראשי תיבות: משהב\"ט) הוא המשרד הממשלתי האמון על ביטחונה של מדינת ישראל. זהו המשרד הממשלתי בעל התקציב הגדול בישראל (כולל סיוע אמריקאי), מטה המשרד ממוקם במחנה רבין בקריה שבתל אביב-יפו.",
    "pageid": 114081
  },
  {
    "title": "נרקיסיזם",
    "extract": "נרקיסיזם (מאנגלית: Narcissism; בעברית גם: מְאֹהָבוּת בְּעַצְמוֹ או נַרְקִיסִיּוּת) הוא מונח עם מגוון רחב של משמעויות, בין אם הוא משמש כדי לתאר את אחד הרעיונות המרכזיים של התאוריה הפסיכואנליטית, מאפיינים אישיותיים, בעיה חברתית או תרבותית. מלבד המובן של נרקיסיזם כאהבה עצמית בריאה, \"נרקיסיזם\" בדרך כלל משמש כדי לתאר סוג של בעיה במערכות היחסים של האדם או הקבוצה עם עצמו ועם אחרים.\nמשמעות המושג נרקיסיזם במובנו היום-יומי נרדפת לממוקדות-עצמית (self-centeredness) או לעיסוק יתר בעצמי (self-preoccupation). במובן זה, המושג נרקיסיזם משמש לתיאור אנשים שמחשבתם ושיחתם מתמקדות בעצמם. במשמעות זו, הנרקיסיזם הוא הנטייה של האדם לעשות שימוש בעצמו כנקודת תצפית והתייחסות אשר עבורה מתארגנות כל החוויות וההתנסויות. בפסיכולוגיה, המונח משמש לתיאור נרקיסיזם הקיים אצל כל אדם במידה מסוימת, אך בדרגה קיצונית מדובר בהפרעת אישיות נרקיסיסטית.\nמקור המונח באגדה המספרת על נסיך יווני יפה תואר בשם נרקיסוס, שהתאהב בבבואתו הנשקפת ממי הביצה ולא יכול היה להינתק ממנה עד שגווע.\n\n",
    "pageid": 35949
  },
  {
    "title": "סברה (קומיקס)",
    "extract": "סָבְּרָה (באנגלית: Sabra, אינגלוז של המונח הישראלי-עברי ליהודי יליד ארץ ישראל, צבר) היא דמות בדיונית של גיבורת-על ישראלית מוטאנטית המופיעה בחוברות הקומיקס ביקום מארוול קומיקס. הדמות הופיעה לראשונה בחוברת מאוגוסט 1980 בה זכתה לאזכור, אך הופעתה המלאה הראשונה הייתה בחוברת בה נלחמה נגד הענק הירוק. הדמות נכתבה בידי ביל מנטלו ואויירה בידי סאל בוסימה.\nסברה היא האלטר אגו של רות בת-שרף, אישה ישראלית שכוחותיה המוטנטיים התגלו לראשונה כאשר הייתה ילדה, ובעקבות זאת היא והוריה נחקרו על ידי גופי ביון בישראל אשר למדו את טיבה ויכולותיה. מאז היא התחנכה ואומנה בתוכנית מיוחדת על מנת להפוך לסוכנת מטעם המוסד למודיעין ולתפקידים מיוחדים.\nבספטמבר 2022 פורסם שהשחקנית הישראלית שירה האס תגלם את הדמות בסרט היקום הקולנועי של מארוול \"קפטן אמריקה: עולם חדש מופלא\" שעתיד לצאת לאקרנים ב-14 בפברואר 2025.",
    "pageid": 164152
  },
  {
    "title": "עונת 2024/2025 בליגת העל בכדורגל",
    "extract": "עונת 2024/2025 בליגת העל היא העונה ה-26 של ליגת העל כליגת הכדורגל הבכירה בישראל.\nהליגה הסדירה תכלול 14 קבוצות שישחקו ביניהן במשך 2 סיבובים בני 13 משחקים כל אחד - 26 מחזורים בסך הכל. לאחר מכן תפוצל הליגה לפלייאוף עליון (6 קבוצות שישחקו ביניהן במשך 2 סיבובים בני 5 משחקים כל אחד) ופלייאוף תחתון (8 קבוצות שישחקו ביניהן במשך סיבוב אחד בן 7 משחקים) שיכללו תוספת של 10 ו-7 מחזורים לעונה הסדירה בהתאמה ובסה\"כ 36 ו-33 מחזורים בהתאמה. על ניצחון במשחק יוענקו שלוש נקודות, ונקודה בודדת תוענק על תיקו.\nלאחר שתי עונות שבהן בנק \"ONE ZERO\" היה הספונסר הראשי של הליגה, הספונסר הראשי של ליגת העל בעונה הנוכחית היא תוכנית הימורי ספורט וינר ושמה המסחרי של הליגה הוא \"ליגת Winner\".\nבעונה הנוכחית מנהלת הליגות לכדורגל אישרה פיילוט שבו יהיה מותר לשתף שישה זרים על המגרש בו זמנית. זאת בניגוד לעונה הקודמת שבה היה מותר לרשום עד שישה זרים בסגל ולשתף עד חמישה זרים על המגרש בו זמנית.",
    "pageid": 2339516
  },
  {
    "title": "עלינו לשבח",
    "extract": "עלֵינו לשבֵּח היא תפילה. חלקה הראשון מכיל דברי שבח לאלוהים על כך שעם ישראל זוכים להתפלל לפניו, בניגוד לגויים המתפללים לאל שווא.\nחלקה השני, \"עַל כֵּן נְקַוֶּה\" מביע תקווה שכל בני האדם יכירו בייחודו של אלוהי ישראל ויעבדו אותו 'שכם אחד'. התפילה נתקנה עבור החלק הפותח את מלכויות בתפילת מוסף של ראש השנה, אך בחלק מהקהילות נאמרת גם בסיום שלוש התפילות בכל יום. על פי המסורת תפילה זו חוברה בידי יהושע בן נון.",
    "pageid": 106022
  },
  {
    "title": "עמוק בטל (טנא מלא כוכבים)",
    "extract": "\"עמוק בטל\" (נקרא גם \"טנא מלא כוכבים\") הוא שיר שכתבה המשוררת לאה גולדברג. הוא פורסם לראשונה בשנת 1947 בעיתון \"על המשמר\" ונכלל ב\"מוקדם ומאוחר\", אסופת השירים שערכה גולדברג ויצאה לאור ב-1959. השיר התפרסם בביצועה של מארינה מקסימיליאן ללחן שכתבה.\nהשיר עוסק בהתרגשות הגיבורה, שליבה פועם בציפייה דרוכה לפני הפגישה עם אהובה. הבית הראשון מתאר את כוחות הטבע - שמיים זרועי כוכבים ודשא מכוסה בטל, ובבית השני קרב אליה אהובה, וצעדיו מרעידים את ליבה.",
    "pageid": 2230480
  },
  {
    "title": "עמלק",
    "extract": "עמלק הוא שבט או עם הנזכר במקרא. הוא מתואר במקרא כעם אכזרי המתפרנס במידה ניכרת משוד וביזה.\nבתורה מסופר שעמלק התקיף את בני ישראל לאחר שיצאו ממצרים, בתנ\"ך מסופר כי כבש את ציקלג, עירו של דוד, בעת שהותו בארץ הפלשתים. על פי הסיפור, העם העמלקי התקיים כעם נווד לאורך המדבר שמדרום לים המלח ועד צפון חצי האי סיני במשך תקופת התנחלותם של בני ישראל בארץ ישראל ועד לתקופת המלוכה. אין ידיעות חוץ־מקראיות אודות עמלק.\nעמלק היה אחד מבניו של אליפז בן עשיו מפילגשו תמנע. על פי המסורת האפונימית המקראית, העם \"עמלק\" נקרא על שמו.\nבמסורת היהודית נחשב העם העמלקי כסמל לרֶשע. העם העמלקי מוקע בתנ\"ך, עד שבאופן חריג מופיעה בתורה מצווה על עם ישראל להרוג את כולו – כולל נשיו וטפו, ולהשמיד גם את רכושו. במסורת הפסיקה ההלכתית נקבעו סייגים רבים למצוות מחיית עמלק.",
    "pageid": 39406
  },
  {
    "title": "פול ווקר",
    "extract": "פול ויליאם ווקר הרביעי (באנגלית: Paul William Walker IV;‏ 12 בספטמבר 1973 – 30 בנובמבר 2013) היה שחקן אמריקאי אשר היה מוכר בעיקר עקב משחקו כבריאן אוקונר בסדרת סרטי \"מהיר ועצבני\".",
    "pageid": 215561
  },
  {
    "title": "פלינדרום",
    "extract": "פָּלִינְדְרוֹם (מיוונית: πάλιν (פַּלִין – \"שוב\", \"הפוך\"), δρóμος (דרוֹמוֹס – \"כיוון\")) הוא מילה, מספר, משפט או כל רצף סמלים אחר, שקריאתו מימין לשמאל ומשמאל לימין היא זהה. האקדמיה ללשון העברית טבעה את המונח \"מִלָּה מִתְהַפֶּכֶת\" לפלינדרום (או \"משפט מתהפך\" וכו' בהתאם לסוג הפלינדרום).\nבפלינדרום מילולי נהוג בהיבט הפלינדרומי להתעלם מרווחים, סימני ניקוד, סימני פיסוק, הבדלים בין אותיות קטנות לגדולות, בשפות הרלוונטיות, ובין אותיות רגילות לסופיות בשפות הרלוונטיות. הפלינדרום ומשמש, בין היתר, לשעשועי לשון ושימוש בתכונותיו נפוץ בהגדרות תשבצי היגיון.",
    "pageid": 7433
  },
  {
    "title": "קטר (מדינה)",
    "extract": "מדינת קַטַר (בערבית: دولة قطر, בתעתיק מדויק: דַוְלַת קַ֫טַר) היא מדינה ואמירות קטנה השוכנת בחצי אי קטן בצפון-מזרח חצי האי ערב. קטר מוקפת מרוב עבריה במפרץ הפרסי, גבולה היבשתי היחיד הוא הגבול עם ערב הסעודית השוכנת לדרומה, ומצר ים צר מפריד בינה לבין מדינת האי בחריין שבמערבה. שפתה הרשמית היא ערבית.\nמשפחת אאל ת'אני שולטת באמירות מאז היווסדה במאה ה-19 על ידי השייח' ג'אסם בן מוחמד אאל ת'אני. במאה ה-20 הייתה קטר מדינת חסות של האימפריה הבריטית, וב-1971 היא זכתה לעצמאות מלאה. כיום המשטר באמירות הקטרית הוא מלוכה אבסולוטית והעומד בראשה הוא האמיר תמים בן חמד אאל ת'אני. מערכת החוק בקטר נשענת על חוקי השריעה. נכון לתחילת 2017, האוכלוסייה הכללית של קטר מנתה כ-2.6 מיליון תושבים – אך רק 313,000 מתוכם אזרחים קטרים, והשאר מהגרי עבודה. בסוף שנת 2023 מנתה אוכלוסיית קטר כ-3.08 מיליון תושבים.\nהתוצר המקומי הגולמי לנפש בקטר הוא מן הגבוהים בעולם, והיא בעלת עתודת הגז השלישית בגודלה בעולם. כלכלת קטר מתבססת בעיקר על הפקת נפט וגז טבעי. המדינה נחשבת על ידי האומות המאוחדות לאחת המדינות הערביות המתקדמות ביותר, ויש לה כוח משמעותי בעולם הערבי – היא תמכה במספר ארגוני מורדים במהלך האביב הערבי, הן מהבחינה הכלכלית והן דרך חברת המדיה העולמית המתרחבת שלה, אל-ג'זירה. קטר היא המדינה הערבית הראשונה שזכתה לארח את גביע העולם בכדורגל (\"המונדיאל\"), בשנת 2022.\nביוני 2017, ערב הסעודית, בחריין, איחוד האמירויות הערביות, מצרים, ומדינות מפרץ אחרות, ניתקו את קשריהן הדיפלומטים עם קטר, בטענה כי קטר מממנת ותומכת בארגוני טרור בתחומיה ובשאר העולם, ואף משפיעה על עניינים פוליטיים פנימיים במדינות השכנות לה, ואף מעבר לכך. האשמות אלו גרמו למשבר הדיפלומטי הקטרי ב-2017. אולם בחלוף כשלוש שנים וחצי, ב-5 בינואר 2021, המדינות המחרימות סעודיה, מצרים, איחוד האמירויות ובחריין – הכריזו על ביטולו של החרם מצדן על קטר.\nהדת הרשמית של קטר היא האסלאם (כשאזרחיה הם בעיקר בני הזרם הסוני-סלפי, הווהאביה), היא אף מדינה-חברה בארגון לשיתוף פעולה אסלאמי, וכן גם בליגה הערבית.\n\n",
    "pageid": 6801
  },
  {
    "title": "קפריסין",
    "extract": "קפריסין (ביוונית: Κύπρος, בטורקית: Kıbrıs) היא מדינת אי הממוקמת בים התיכון. שמה הרשמי כיום הוא רפובליקת קפריסין (ביוונית: Κυπριακή Δημοκρατία, בטורקית: Kıbrıs Cumhuriyeti). עד שנת 1974 מדינת קפריסין השתרעה על פני כל האי, אך בשנה זו כבשה טורקיה את חלקה הצפוני והקימה בה את צפון קפריסין, המוכרת רק על ידי טורקיה כמדינה. האי שוכן מדרום לטורקיה וממערב לסוריה וללבנון.\nמדינת קפריסין ממוקמת על אי באותו שם. האי קפריסין הוא השלישי בגודלו והשלישי באוכלוסייתו בים התיכון. מבחינה גאוגרפית האי קפריסין נחשב כחלק מאסיה, בעוד קפריסין כמדינה נחשבת כחלק מאירופה מבחינות מדיניות, היסטוריות ותרבותיות, והיא חברה באיחוד האירופי מאז 2004, כאשר צפון קפריסין הטורקית אינה חלק מהאיחוד. כמו כן, ישנם דוחות רשמיים בהם קפריסין נחשבת כחלק מהמזרח התיכון, והיא קרובה גאוגרפית לישראל, לבנון וסוריה.",
    "pageid": 3133
  },
  {
    "title": "קריית ההדרכה על שם האלוף אריאל שרון",
    "extract": "קריית ההדרכה על שם האלוף אריאל שרון הידועה בכינוייה עיר הבה\"דים, או בשם מחנה שרון (על שם אריאל שרון), היא מתחם הנמצא דרומית לבאר שבע בסמוך לצומת הנגב, ומאכלס שמונה בסיסי הדרכה (בה\"דים) ופעילות של אלפי חיילים.\nמיזם הקמת עיר הבה\"דים הוא חלק מתוכנית העתקת בסיסי צה\"ל לנגב, שמטרותיה הן להעביר שטחים יקרים במרכז המדינה למינהל מקרקעי ישראל, להקים בסיס שבו טכנולוגיות ותשתיות מתקדמות, ליצור שינוי ארגוני ביחידות השונות, ולהביא לפיתוח הנגב באמצעות אלפי מקומות עבודה שתיצור התוכנית. התוכנית תכלול את פירוקם של מחנה מקלף (שלישות רמת גן), מחנה סירקין, מחנה דורי (תל השומר) ברמת גן, מחנה ידין (צריפין) ואת חלקיו הדרומיים של מחנה רבין (הקריה).\nתג היחידה מכיל בתוכו את כל צבעי החילות הפועלים בקריית ההדרכה וכן חרב, ספר ועלה זית. בה\"ד 13 הוא הבה\"ד הראשון שעבר למתחם, במאי 2015.\nמפקד קריית ההדרכה הנוכחי הוא אל\"ם ערן כהן.",
    "pageid": 535098
  },
  {
    "title": "רחבעם זאבי",
    "extract": "רחבעם עמיקם (גנדי) זאבי (20 ביוני 1926, ח' בתמוז ה'תרפ\"ו – 17 באוקטובר 2001, ל' בתשרי ה'תשס\"ב) היה אלוף בצה\"ל, פוליטיקאי ישראלי ושר התיירות, ממנהיגי הימין הישראלי ואיש ארץ ישראל השלמה. תמך בעידוד הגירה ערבית מרצון (טרנספר בהסכמה) אל מחוץ לגבולותיה של ישראל, ואף קידם השקפה זו בציבור ובכנסת בשנות ה-80 ושנות ה-90.\nבאוקטובר 2001, במהלך האינתיפאדה השנייה, נרצח על-ידי שלושה מחבלים-מתנקשים פלסטינים, אנשי החזית העממית לשחרור פלסטין. בעת הירצחו היה שר התיירות בממשלת ישראל, וחבר הכנסת מטעם מפלגת מולדת בסיעת האיחוד הלאומי.",
    "pageid": 251331
  },
  {
    "title": "רחל המשוררת",
    "extract": "רחל בְּלוּבְשְׁטֵיין סלע (י\"ט בתשרי ה'תרנ\"א, 2 באוקטובר 1890 – כ\"ט בניסן ה'תרצ\"א, 16 באפריל 1931), המוכרת בשם העט \"רחל\" (בספרות העברית: רחל המשוררת), הייתה מהמשוררות הבולטות בשירה העברית הקלאסית המחודשת.",
    "pageid": 7382
  },
  {
    "title": "שלמה",
    "extract": "שְׁלֹמֹה המלך היה מלך מקראי המתואר כמלכהּ השלישי ואחד לפני האחרון של ממלכת ישראל המאוחדת, אחרי שאול ודוד אביו ולפני רחבעם בנו שהביא לפירוק הממלכה. מתואר כי הוא בנה את בית המקדש הראשון בירושלים והיה על פי התנ\"ך החכם באדם.\nשלמה מוזכר כבנם השני של דוד ובת שבע (הראשון נפטר זמן קצר אחרי לידתו), או בנם הרביעי (על פי ספר דברי הימים א', פרק ג', פסוק ה'). סיפור מלכותו מופיע בהרחבה בספר מלכים א פרקים א-יא, ובדברי הימים ב, פרקים א-ט.",
    "pageid": 10842
  },
  {
    "title": "קטגוריה:שחקני קולנוע וטלוויזיה אמריקאים",
    "extract": "",
    "pageid": 79187
  },
  {
    "title": "פורטל:תנ\"ך/ציטוט נבחר/אוסף ציטוטים",
    "extract": "",
    "pageid": 559966
  },
  {
    "title": "אסמאעיל הנייה",
    "extract": "אִסמאעיל עבד א-סלאם אחמד הנייה (בערבית: إسماعيل عبد السلام أحمد هنية, תעתיק מדויק: אסמאעיל עבד אלסלאם אחמד הניה; 29 בינואר 1962 – 31 ביולי 2024), אשר היה מוכר גם בכינוי \"אבו אל-עבד\" (ابو العبد), היה ראש הלשכה המדינית של חמאס ממאי 2017 עד 31 ביולי 2024, אז נהרג בהתנקשות. קודם לכן כיהן כראש ממשלת הרשות הפלסטינית החמישי מ-2006 עד 2014, ולאחר ההפיכה בעזה ב-2006 המשיך לכהן כראש הממשלה של ארגון הטרור חמאס ברצועת עזה, עד ל-2017, אז הוחלף על ידי יחיא סינוואר.\nהנייה היה אחד מראשי הנהגת ארגון חמאס לאחר הריגת אחמד יאסין ועבד אל-עזיז א-רנתיסי ב-2004, ובאפריל 2012 נבחר גם לכהן כראש הלשכה המדינית של הארגון בעזה, עד להחלפתו בשנת 2017 על ידי יחיא סינוואר. לאחר שסיים את תפקידו בעזה ב-2017 עבר להתגורר בקטר.\nב-31 ביולי 2024 נהרג בהתנקשות של ישראל בבית הארחה בטהראן, ויחיא סינוואר נבחר לכהן במקומו כראש הלשכה המדינית של חמאס.\n\n",
    "pageid": 146532
  },
  {
    "title": "אריאנה גרנדה",
    "extract": "אריאנה גרנדה-בוטרה (באנגלית: Ariana Grande-Butera; נולדה ב-26 ביוני 1993) היא זמרת, פזמונאית ושחקנית אמריקאית.\nגרנדה נחשבת לאייקון פופ ואופנה ולאחת מהאמנים הפופולריים והמשפיעים ביותר של העשור השני והשלישי של המאה ה-21. זוכה לשבחי הביקורות כאחת מהווקאליסטיות הגדולות של דורה בזכות מנעד קולה הרחב שמגיע ל-4 אוקטבות, בנוסף לכך זכתה גרנדה במספר פרסים רב, בהם שלושה פרסי המוזיקה האמריקאית, עשרה פרסי VMA, ארבעה פרסי EMA, שני פרסי גראמי ו-36 שיאי גינס. ב-2018 בחר ה\"בילבורד\" בגרנדה כאשת השנה של המגזין והכריז עליה כזמרת המצליחה ביותר אשר פרצה באותו עשור, הזמרת ה-78 המצליחה ביותר של כל הזמנים (מקום 18 מבין הזמרות) ומקום תשיעי בכוכבי פופ הגדולים של המאה ה-21. ב-2023 בחר בה מגזין \"Rolling Stone\" ברשימתם של הזמרות הגדולות ביותר של כל הזמנים.\nהופיעה לראשונה ב-2008, כאשר שיחקה במחזמר \"13\" שהוצג בברודוויי. החלה להתפרסם ב-2010 כאשר שיחקה בסדרת הנוער המצליחה \"ויקטוריוס\". לאחר מכן קיבלה תפקיד ראשי בסדרת הבת שלה ושל \"iCarly\", \"סאם וקאט\". שלוש הסדרות שודרו בערוץ ניקלודיאון.\nבשנת 2013 פרצה מוזיקלית עם אלבום הבכורה שלה, Yours Truly, אלבום בסגנון רטרו-פופ ו-R&B שהגיע למקום הראשון במצעד האלבומים האמריקאי בילבורד 200; הסינגל \"The Way\", נכנס לעשרת הגדולים במצעד הפזמונים האמריקאי בילבורד הוט 100 והאלבום זכה לשבחי המבקרים, אלבום האולפן השני שלה, My Everything, שיצא ב-2014, העפיל אף הוא למקום הראשון במצעד האלבומים האמריקאי וארבעה סינגלים ממנו נכנסו לעשירייה הפותחת בבילבורד הוט 100, יותר מכל אמן אחר באותה שנה. גרנדה המשיכה עם סגנון הפופ ו-R&B באלבומה השלישי, Dangerous Woman; שיצא ב-2016 וחיזק את הצלחתה הביקורתית והמסחרית.\nהתמודדויות ומאבקים אישיים של גרנדה השפיעו על האלבום הרביעי והחמישי שלה; Sweetener‏ (2018) ו-Thank U, Next‏ (2019), הראשון זכה בפרס גראמי לאלבום הפופ הטוב ביותר, בעוד שהאחרון שבר מספר שיאי סטרימינג והיה מועמד לאלבום השנה, גרף שני שירים במקום הראשון של מצעד הבילבורד הוט 100 עם שיר הנושא שלו ו-\"7 Rings\", והפך את גרנדה לאמן הסולו הראשון שכובש בו-זמנית את שלושת המקומות הראשונים במצעד, והראשונה מאז הביטלס, היא שברה את שיא מספר השירים הרב ביותר אשר הגיעו למקום הראשון בשבוע הבכורה שלהם בתולדות המצעד עם שיר הנושא של אלבומה השישי, \"Positions\"‏ (2020), ושיתופי הפעולה \"Stuck with U\" עם ג'סטין ביבר ו-\"Rain on Me\" עם ליידי גאגא, כאשר האחרון שבהם זכה בפרס גראמי עבור צמד הפופ/הופעת הפופ הטובה ביותר. גרנדה נשענה על מוזיקת דאנס באלבומה השביעי, \"Eternal Sunshine\"‏ (2024) שהניב את הסינגלים \"Yes, And?\" ו-\"We Can't Be Friends (Wait for Your Love)\", כאשר גם שניהם הגיעו לצמרת המצעד.\nבנוסף לקריירה המוזיקלית לקחה חלק בסרט הקולנוע הסאטירי פוליטית אל תסתכלו למעלה (2021), ובתור גלינדה בעיבוד הקולנועי של המחזמר מרשעת (2024), עליו קיבלה מועמדות לפרס גלובוס הזהב ולפרס אוסקר לשחקנית המשנה הטובה ביותר.\nעם מכירות של למעלה מ-100 מיליון אלבומים וסינגלים היא אחת מהזמרות הנמכרות ביותר בכל הזמנים, שבעת האלבומים הראשונים שלה הגיעו למעמד של אלבום פלטינה ומעלה בארצות הברית, היא נכנסה לרשימת 100 האנשים המשפיעים ביותר בעולם לשנים 2016 ו-2019, הייתה לזמרת המרוויחה ביותר לשנת 2020 לפי מגזין ״פורבס״, לאחר שצברה מעל למאה מיליארד השמעות (נכון ל-2024) בספוטיפיי, גרנדה היא האמנית הנשית המושמעת ביותר בשנות ה-2010 והשנייה בכל הזמנים לאחר טיילור סוויפט, והיא הזמרת עם המספר הרב ביותר של שירים אשר עברו את רף המיליארד השמעות (19 שירים). מחוץ למוזיקה ולקולנוע, גרנדה עבדה עם ארגוני צדקה רבים, היא ידועה בתמיכה הרבה שלה בקהילת הלהט\"ב, ובנוסף לכך היא תומכת למען זכויות בעלי חיים, בריאות נפשית ושוויון מגדרי וגזעי. בין המיזמים העסקיים שלה נמנים R.E.M. Beauty, מותג קוסמטיקה שהושק בשנת 2021, ומותג בישום שהרוויח למעלה ממיליארד דולר במכירות קמעונאיות עולמיות.",
    "pageid": 944833
  },
  {
    "title": "בעיית הפליטים הפלסטינים",
    "extract": "בעיית הפליטים הפלסטינים היא שאלת מעמדם וגורלם של ערביי ארץ ישראל, אשר יצאו מתחומי המנדט הבריטי ומדינת ישראל במהלך מלחמת העצמאות (המכונה על ידיהם בשם \"הנכבה\"), אלו שהפכו פליטים ממקום מושבם בגדה המערבית במהלך במלחמת ששת הימים וכן צאצאיהם, שמדינת ישראל מנעה את שיבתם לבתיהם בתום המלחמה. רבים מן הפליטים וצאצאיהם חיים במחנות הפליטים, בערים ובכפרים ברצועת עזה, ביהודה ושומרון, בירושלים המזרחית, בירדן, בלבנון ובסוריה וכן במדינות אחרות בעולם.\nמדינות ערב סירבו לסייע ביישוב הפליטים בשטחיהן, מחשש שצעד כזה יתפרש כהשלמה עם קיום מדינת ישראל ויחליש את המאבק בה. זאת פרט לירדן, המדינה שקלטה את מספר הפליטים הגדול ביותר, והעניקה להם אזרחות. הן לאלו במחנות הפליטים בגדה המזרחית והן לאלו שמצאו מפלט בגדה המערבית.\nלהבדיל משאר פליטי העולם המטופלים על ידי נציבות האו\"ם לפליטים (UNHCR), בעלי סטטוס של פליטים פלסטינים מטופלים על ידי אונר\"א – סוכנות הסעד והתעסוקה של האו\"ם לפליטים פלסטינים (UNRWA). בערך זה המונח \"פליט\" מתייחס לפליט לפי הגדרת אונר\"א. הגדרת הפליטים של אונר\"א אף אינה מחריגה ממצבת הפליטים את אלה מהם שקיבלו אזרחות במקום מושבם החדש או את אלה שביצעו פשעים שונים או אף פעלו נגד מטרות האו\"ם (תנאים שיכולים לפסול זכאות של פליטים רגילים). המנדט שניתן לאונר\"א, בניגוד למנדט הנציבות, אינו כולל טיפול בהשבת הפלסטינים למקום ממנו יצאו.. בניגוד לאמונה רווחת, צאצאי פליטים בכל העולם, גם המוגנים על ידי נציבות האו\"ם וגם אלו המטופלים על ידי אונר\"א, ממשיכים להחזיק במעמד פליט כל עוד לא הוסדר מעמדם. כך, למשל, קיים כבר דור שלישי לפליטות האפגאנית בפקיסטן. \nאוכלוסייה נוספת הקשורה במונח הם אלה מערביי ישראל שעזבו את ביתם הקבוע כתוצאה מהמלחמה אך עדיין נותרו בתחומי מדינת ישראל.\nסמל מוכר של המאבק על זכויות הפליטים הוא המפתח הפלסטיני המייצג את זכויותיהם על הבתים והקרקעות אשר נעזבו.",
    "pageid": 9242
  },
  {
    "title": "גילה",
    "extract": "גִּלֹה היא שכונה בדרום ירושלים, שנוסדה ב-1971 כאחת משכונות הטבעת לאחר מלחמת ששת הימים. היא השכונה הגבוהה ביותר בירושלים מבחינה טופוגרפית – 857 מטרים מעל פני הים. לפי החוק הישראלי גילה נכללת בתחומי מדינת ישראל, אך בקהילה הבינלאומית מקובל לראות בה התנחלות עקב מקומה מעבר לקו הירוק. בשכונה התגוררו בסוף 2017 כ-32,290 תושבים.",
    "pageid": 111518
  },
  {
    "title": "גל גדות",
    "extract": "גל גדות-ורסנו (נולדה ב-30 באפריל 1985) היא דוגמנית, שחקנית ומפיקה ישראלית. חברת האקדמיה האמריקאית לקולנוע ומלכת היופי של ישראל לשנת 2004. \nזכתה לפרסום עולמי כשגילמה את דמותה של ג'יזל ישר בסדרת הסרטים האמריקאית \"מהיר ועצבני\". לשיא הצלחתה הגיעה כאשר גילמה את גיבורת-העל וונדר וומן ביקום הקולנועי של DC בסרטים \"באטמן נגד סופרמן: שחר הצדק\", \"וונדר וומן\", \"ליגת הצדק\" ו-וונדר וומן 1984\".",
    "pageid": 633341
  },
  {
    "title": "דשן",
    "extract": "דֶּשֶׁן הוא חומר המשמש בחקלאות להעשרת הקרקע במינרלים לשם שיפור הצמיחה של גידולים.",
    "pageid": 86892
  },
  {
    "title": "האי (סדרת טלוויזיה)",
    "extract": "האי היא סדרת דרמה ומדע בדיוני ישראלית לילדים ונוער, אשר שודרה בערוץ הילדים החל מ-28 באוקטובר 2007 ועד לסיומה ב-1 במרץ 2010 בחברת HOT. הסדרה מציגה את סיפורם של חבורת ילדים שייעודם הוא להציל את העולם מאסטרואיד שאמור לפגוע בכדור הארץ ב-9 בספטמבר 2009. את הסדרה יצר וכתב גיורא חמיצר והיא בוימה על ידי עפר ויצמן.\nשיר הנושא של הסדרה, \"כאילו אין מחר\", נכתב על ידי גיורא חמיצר, הולחן על ידי דני רייכנטל ובוצע על ידי השחקנית והזמרת דנה ברגר (משחקת בסדרה בתפקיד סילביה).\nהסדרה הופקה בעלות של כ-150 אלף שקל לפרק בממוצע, והיא אחת מסדרות הילדים שהופקו בעלות הגבוהה ביותר בישראל. היא זכתה בפרס האקדמיה לטלוויזיה בקטגוריית תוכנית לילדים ונוער הטובה ביותר לשנת 2008. כוכב הסדרה יון תומרקין זכה בפרס שחקן השנה בטקס נבחרי ערוץ הילדים על תפקידו בסדרה שלוש פעמים.",
    "pageid": 439627
  },
  {
    "title": "הטבעת",
    "extract": "הטבעת הוא סרט קולנוע ישראלי מסוגת דרמה קומית משנת 2024 בבימוי של אדיר מילר, יואב פז ודורון פז, עם אדיר מילר, ג'וי ריגר ותיקי דיין בתפקידים הראשיים.\nהתסריט נכתב בהשראת סיפורים אמיתיים שקרו למשפחתו של מילר כחלק משואת יהודי הונגריה.\nעל תפקידה ב\"הטבעת\" הייתה תיקי דיין מועמדת לפרס אופיר לשחקנית המשנה הטובה ביותר לשנת 2024.\nהסרט צולם בישראל והונגריה ומשתתפים בו שחקנים ישראלים והונגרים.\nעלילת הסרט מתוארת בפלאשבק – ישראל 1996 ובודפשט 1944.\nאימו של אדיר מילר מופיעה בסוף הסרט בתפקיד עצמה.",
    "pageid": 2405164
  },
  {
    "title": "הטלת פצצות האטום על הירושימה ועל נגסאקי",
    "extract": "הטלת פצצות האטום על הירושימה ועל נגסאקי היו שתי תקיפות בנשק גרעיני שביצעה ארצות הברית נגד האימפריה היפנית בהוראת נשיא ארצות הברית הארי טרומן, בימיה האחרונים של מלחמת העולם השנייה. פצצת האטום שכונתה \"ילד קטן\" הוטלה על העיר הירושימה ב-6 באוגוסט 1945. פצצה גרעינית נוספת, שכונתה \"איש שמן\", הוטלה על העיר נגסאקי שלושה ימים לאחר מכן, ב-9 באוגוסט 1945. הטלת שתי פצצות האטום על יפן הייתה השימוש המבצעי הראשון – והיחיד – שנעשה בנשק גרעיני עד היום.\nבין 90,000–146,000 בני אדם נהרגו בהירושימה, ובין 39,000–80,000 בני אדם נהרגו בנגסאקי בימי הטלת הפצצות ובארבעת החודשים הבאים. כמחצית מההרוגים קיפחו את חייהם ביום הטלת פצצת האטום, ושאר ההרוגים נספו כתוצאה מהשפעות הלוואי של הפצצות, שכללו כוויות ותסמונת קרינה חריפה. הרוב המכריע של ההרוגים בשתי הערים היו אזרחים בלתי מעורבים במלחמה.\nב-15 באוגוסט 1945, שישה ימים לאחר הפצצת נגסאקי, הודיע הירוהיטו, קיסר יפן, על כניעה ללא תנאי לבעלות הברית.\nב-2 בספטמבר 1945 חתמו היפנים על הסכם הכניעה הרשמי, שהיה אקט הסיום של המערכה באסיה ובאוקיינוס השקט ושל מלחמת העולם השנייה.\nהתפקיד שמילאו פצצות האטום הללו בכניעתה של יפן, וההצדקה האתית לשימוש בהן, שנויים במחלוקת עד היום.",
    "pageid": 909537
  },
  {
    "title": "הפרקליטות הצבאית",
    "extract": "הפְּרַקליטות הצבאית (מפקדת הפרקליט הצבאי הראשי או מַפְצָ\"ר) היא יחידה צבאית המסייעת לגורמי צה\"ל במילוי משימותיהם ובהשלטת משמעת על ידי ייעוץ משפטי, הדרכה משפטית, כינון מנגנון של תביעה וסנגוריה צבאיים ומילוי תפקידים משפטיים מיוחדים. הפרקליטות הצבאית מפקחת, באמצעות הפעלת הסמכויות ומכשירי הביצוע שנועדו לכך, על השלטת המשפט בצה\"ל.\nהפרקליטה הצבאית הראשית (הפצ\"ר) הנוכחית היא אלופה יפעת תומר ירושלמי.\nהפצ\"ר ממונה על ידי שר הביטחון, ואינו כפוף מקצועית לרמטכ\"ל. משך הכהונה היא חמש שנים עם אפשרות הארכה לשש שנים. פצ\"ר שבכניסתו לתפקיד קיבל דרגת תא\"ל, יועלה לדרגת אלוף כעבור כשלוש שנים.\n\n",
    "pageid": 113263
  },
  {
    "title": "הקו הירוק",
    "extract": "הקו הירוק הוא קו שביתת-הנשק של מדינת ישראל עם מצרים, עם ירדן, עם סוריה ועם לבנון, כפי שנקבע בהסכמי שביתת הנשק שנחתמו בשנת 1949, לאחר מלחמת העצמאות, עם חריגות מסוימות שנתקבעו בראשית שנות ה-50 ועד מלחמת ששת הימים בשנת 1967. שמו ניתן לו משום שבמפות המודפסות שלפני מלחמת ששת הימים, הוא סומן בצבע ירוק. כינויים נוספים לקו הירוק הם \"גבולות 4 ביוני 1967\", \"גבולות 67\" וגם \"גבולות 48\".\nבמפה הרשמית של מדינת ישראל, עליה החליטה ועדת השרים לענייני ביטחון של ממשלת ישראל באוקטובר 1967, על בסיס קווי הפסקת האש של מלחמת ששת הימים, הקו הירוק אינו מסומן.\nגבולותיה של ישראל לפני 1967 שיקפו את פרישׂת הכוחות הישראלים והערבים בעקבות הסכמי שביתת הנשק לאחר מלחמת העצמאות והשינויים שחלו בראשית שנות ה-50. רשמית לא היה זה קו גבול אלא קו הפרדת הכוחות בין ישראל לשכנותיה. \n\"בעיני העולם, זהו קו הגבול המזרחי של מדינת ישראל, אך המדינה איננה מקבלת טענה זו, ולתפיסתה קו זה אינו קיים. קו גבול אחר – אם ייקבע – ייקבע בהסכם בין מדינת ישראל למדינה פלסטינית, אם זו תקום אי פעם\".\nרוב חלקי הקו הירוק משמשים היום כגבול מינהלי בין השטחים עליהם חלה ריבונות ישראל, לבין שטחים המנוהלים על-ידה באמצעות ממשל צבאי או על-פי הסכמים עם הרשות הפלסטינית. לדוגמה, בהסכם לשיתוף פעולה שנחתם בין ארגון מגן דוד אדום ומקבילו הסהר האדום הפלסטיני בדצמבר 2005 נקבע כי הקו הירוק יגדיר את הגבול בין תחומי הפעילות הגאוגרפיים של הארגונים.",
    "pageid": 6767
  },
  {
    "title": "הקוף (סרט)",
    "extract": "הקוף (באנגלית: The Monkey) הוא סרט קומדיית אימה אמריקאי שנכתב ובוים על ידי אוזגוד פרקינס, המבוסס על הסיפור הקצר בעל אותו שם משנת 1980 מאת סטיבן קינג. מככבים בו תיאו ג'יימס, טטיאנה מסלני, אלייז'ה ווד, כריסטיאן קונברי, קולין או'בריאן, רוהאן קמפבל ושרה לוי. ב-20 בפברואר 2025 הוא עתיד לעלות לאקרנים בישראל, וב-21 בפברואר 2025 בארצות הברית.",
    "pageid": 2407655
  },
  {
    "title": "הרי ירושלים",
    "extract": "הרי ירושלים הוא אזור גאופוליטי הררי ומבותר במרכז ארץ ישראל, באזור העיר ירושלים. בהגדרתם הרשמית, הרי ירושלים הם החלק מהרי יהודה הנכלל בתוך פרוזדור ירושלים, ובתוך הקו הירוק, אך לעיתים מכלילים בו גם אזורים שמחוצה לו. המונח הרי ירושלים הוא יותר מונח גאופוליטי, שבא לתאר את החלק של הרי יהודה שנמצא בתוך הקו הירוק, מאשר מונח גאוגרפי.\nבתוכנית החלוקה של האו\"ם (1947), נכלל חלק מפרוזדור ירושלים בשטח המדינה הערבית העתידית, וחלקו בשטח הבינלאומי שכלל את ירושלים. במהלך מלחמת העצמאות כבשה חטיבת הראל את האזור, מה שנתן למדינת ישראל אחיזה באזור ההר, דרך גישה לירושלים ואת השטח ששימש לבניית מערב העיר ירושלים.\nגובהם הממוצע של הרי ירושלים הוא כ-650 מטרים מעל פני הים. ההרים הם שלוחות מקבילות היורדות מבמת ההר הגבוהה (800 מטר) של ירושלים, כיוונן מזרח-מערב, וביניהן נחלי אכזב הזורמים מערבה. מדרונותיו תלולים, ואין בו כמעט במת הר ושטחים מישוריים. את האזור מנקז אחד הנחלים הגדולים במרכז, נחל שורק, שבתוך העמק שלו עוברת מסילת הרכבת הישנה מיפו לירושלים. יובליו הגדולים בתחום הרי ירושלים הם נחל רפאים ונחל כסלון.\nהשטחים הפתוחים בהרי ירושלים משופעים בשרידי חקלאות קדומה, הכוללים שרידי מתקנים החצובים בסלע או בנויים מאבני שדה, ובהם טרסות, שומרות, גתות יין, בתי בד, מחצבות, בורות מים, כבשני סיד, שבילים ועוד. מתחם לדוגמה, הכולל מטעי זית, גפן, תאנה, שקד ורימון, שוחזר באזור הסטף.",
    "pageid": 92412
  },
  {
    "title": "זהויות טריגונומטריות",
    "extract": "במתמטיקה, זהויות טריגונומטריות הן זהויות בין ביטויים המכילים פונקציות טריגונומטריות אשר מתקיימים עבור כל ערך אפשרי שיציבו במשתנים. הזהויות שימושיות במקרים רבים כדי לפשט ביטויים המכילים פונקציות טריגונומטריות.",
    "pageid": 542506
  },
  {
    "title": "יוחנן פאולוס הראשון",
    "extract": "יוחנן פאולוס הראשון (בלטינית: Ioannes Paulus I; נולד כאלבינו לוצ'אני; 17 באוקטובר 1912 – 28 בספטמבר 1978) כיהן כאפיפיור במשך 33 ימים בלבד, בין 26 באוגוסט 1978 ליום מותו. הייתה זו הכהונה הקצרה ביותר של אפיפיור מזה 373 שנים (מאז לאו האחד עשר) ובעקבותיה הייתה שנת 1978 \"שנת שלושת האפיפיורים\" האחרונה עד כה.\nכהונתו הקצרה מנעה ממנו מלהשאיר חותם של ממש, אך הוא זכור בעיקר כאיש ידידותי, חביב התקשורת ועניו. הוא היה האפיפיור הראשון שבחר שם כפול, שנועד להכיר תודה לשני קודמיו בתפקיד: יוחנן העשרים ושלושה ופאולוס השישי (הראשון מינהו לבישוף; השני לחשמן). הוא אף היה הראשון באפיפיורים שהוסיף את הסיפא היתרה \"הראשון\" לשמו. את אותו השם לקח עליו יורשו, יוחנן פאולוס השני, אשר בניגוד אליו נהנה מאחת מתקופות הכהונה הארוכות בהיסטוריה.",
    "pageid": 213516
  },
  {
    "title": "יוסף ידין",
    "extract": "יוסף (יוסי) ידין (סוּקֶניק) (7 ביוני 1920 – 17 במאי 2001) היה שחקן תיאטרון וקולנוע ומדבב ישראלי, מבכירי השחקנים של התיאטרון הקאמרי.\nחתן פרס ישראל לתיאטרון (1991) וחתן פרס התיאטרון הישראלי על מפעל חיים (1996).",
    "pageid": 98092
  },
  {
    "title": "ייחור",
    "extract": "",
    "pageid": 683537
  },
  {
    "title": "ים המלח",
    "extract": "יַם הַמֶּלַח (‏‏Ⓘ‏; באנגלית: The Dead Sea, בערבית: البحر الميت, הים המת; מכונה גם ים המוות) הוא אגם מלח חסר-מוצא לים, הנמצא בתחום הבקע הסורי-אפריקני ובמרכזו עובר הגבול בין ישראל לירדן. ריכוז המלחים בים המלח עומד על 34.2% – פי עשרה יותר מריכוז המלחים בים התיכון. ריכוז גבוה זה נובע מכך שהאגם הוא טרמינלי (למי האגם אין שפך לשום מקום), והוא נמצא באזור בעל אקלים מדברי חם ויבש המתאפיין בשיעורי התאיידות גבוהים. האגם הוא גוף המים הרביעי במליחותו בעולם. הוא זוכה לתיירות בין השאר בשל האפשרות המפורסמת לצוף בקלות על פני מימיו.\nים המלח מוכר כמקום הנמוך ביותר בעולם על פני היבשה (תואר זה הפך לאחד משמותיו של ים המלח). בפועל ים המלח הוא אכן המקום היבשתי הגלוי הנמוך ביותר בעולם, הגם שבשנת 2019 התגלה כי תחתית קרחון דנמן הוא המקום היבשתי הנמוך ביותר בעולם – כ-3,500 מטרים מתחת לפני הים עם זאת, תחתית הקרחון מכוסה בקרח ומכאן ההבדל בתואר בין ים המלח, לבין תחתיתו של הקרחון.\nהחל מהמחצית השנייה של המאה ה-20 נמצא מפלסו של האגם בירידה מתמדת בשל מאזן מים שלילי. הסיבות הן: הפחתה דרסטית בכמויות המים הנכנסות בשל שימוש נרחב במקורות המים הנשפכים אליו, שהחשוב שבהם הוא נהר הירדן, ואידוי מוגבר בשל שאיבת המים לאידוי בבריכות בדרום האגן.\nאגן ים המלח מורכב משני אגנים, דרומי וצפוני. עומקו הממוצע של האגן הצפוני הוא כ-200 מטרים וקרקעיתו ברום ממוצע 730 מתחת לפני הים. עומקו הממוצע של החלק הדרומי הייתה כעשרה מטרים בלבד טרם תהליך התייבשותו וקרקעיתו הייתה ברום של 401 מטרים מתחת לפני הים. בשל הירידה המתמשכת במפלס, התייבש החלק הדרומי של האגם, שהיה רדוד בהרבה מזה הצפוני. עם ייבושו של האגן הדרומי נבנו בו בריכות לצורך אידוי המים והפקת אשלג וכימיקלים אחרים על ידי מפעלי האשלג בישראל וחברת האשלג הערבית הירדנית. לבריכות אלה נדרשת שאיבה בהיקף נרחב של מי האגם. שאיבת המים לבריכות היא בין הסיבות לירידתו של המפלס. גורם נוסף המשפיע הוא עלייה בתפיסת המים עם הפיתוח האזורי בעשרות השנים האחרונות. מאז הקמת סכר דגניה, הפעלת המוביל הארצי והטיית מי הירמוך לתעלת הע'ור, הוקמו סכרים על כל האגנים המזרחיים הגדולים לצורך תפיסת מים לשתייה ולהשקיה.\nקצב הירידה השנתי של מפלס מי הים בעשור האחרון הוא מעט יותר ממטר לשנה. בשנת 2012 התגבר הקצב לכ-1.40 מטרים. ירידת המפלס גרמה לשינוי משמעותי בגבולותיו של האגם, וכתוצאה פחת שטחו בכ-35%. רוחבו של הים באגן הצפוני של ים המלח בנקודה המקסימלית הוא 18 קילומטרים, אורכו כ-51 קילומטרים ושטחו בשנת 2018 היה כ-590 קילומטרים רבועים. ירידת המפלס המצטברת גורמת לשינויים גדולים באגן הים בהם: שינויים בלתי הפיכים בגוף המים באגן הצפוני, יצירת בולענים, נסיגת חופים, פגיעה בתשתיות (כבישים וגשרים) ובשמורות טבע.\nלים המלח חשיבות רבה לתעשייה ולתיירות. הרכב מימיו שונה מזה של מי ים רגילים, וכולל ריכוז גבוה של מגנזיום, סידן ואשלגן. עובדה זו מנוצלת על ידי התעשייה הכימית בשטחי ישראל וירדן, בין היתר להפקת אשלג, מגנזיום ותרכובות של ברום.\nנופי אגן ים המלח, החשיבות ההיסטורית של האתרים הנמצאים בסמוך לו, כגון מצדה, עין גדי, מכוור וקומראן, ההרכב הכימי המיוחד של מימיו והאקלים המיוחד השורר בו – כל אלה הפכו את ים המלח למוקד תיירות עולמי, ובפרט למרכז של תיירות מרפא. באזור נבנו אלפי חדרי מלון המרוכזים בירדן, בפינה הצפון-מזרחית של האגם, ובישראל בעין בוקק שעל חופי הבריכות באגן הדרומי.\nמקור שמו של ים המלח הוא בתנ\"ך, שם הוא נזכר לעיתים גם בשמות יָם הָעֲרָבָה והַיָּם הַקַּדְמוֹנִי.",
    "pageid": 7041
  },
  {
    "title": "יעקב",
    "extract": "יַעֲקֹב, המכונה במסורת היהודית יַעֲקֹב אָבִינוּ, ונקרא גם יִשְׂרָאֵל, הוא דמות מקראית, השלישי בשלושת האבות, בנם של יצחק ורבקה ונכד לאברהם ושרה. אחיו התאום של עשו, ואביהם של שבטי ישראל.\nעל פי המסורת יעקב נולד בערב חג סוכות בשנת ב'ק\"ח (1653 לפנה\"ס), ונפטר בערב סוכות בשנת ב'רנ\"ה (1506 לפנה\"ס) בגיל 147.\nתולדות חייו מסופרים במקרא, ותופסים נתח גדול מספר בראשית, בפרקים כ\"ה–נ'.\nחלק ממדרשי חז\"ל מתייחסים ליעקב ועשו כאל אבות-טיפוס של לאומים. יעקב מייצג את עם ישראל ועשו את אדום, או לחלופין התנהגות טיפוסית של חייל רומאי (שכן בתקופות מאוחרות זיהו את אדום עם רומא). לפרשנות זו בסיס מייד עם הופעתם – כאשר התקשתה רבקה בהריונה, נאמר: ”וַיִּתְרֹצְצוּ הַבָּנִים בְּקִרְבָּהּ וַתֹּאמֶר אִם כֵּן לָמָּה זֶּה אָנֹכִי וַתֵּלֶךְ לִדְרֹשׁ אֶת ה'. וַיֹּאמֶר ה' לָהּ שְׁנֵי [גוֹיִם] (גיים) בְּבִטְנֵךְ וּשְׁנֵי לְאֻמִּים מִמֵּעַיִךְ יִפָּרֵדוּ וּלְאֹם מִלְאֹם יֶאֱמָץ וְרַב יַעֲבֹד צָעִיר” (בראשית, כ\"ה, כ\"ב–כ\"ג). משמע, אין הקורא אמור לבחון את הגיבורים בקני מידה אנושיים פשוטים, כפרטים, אלא כיצוג של עמים.",
    "pageid": 8589
  },
  {
    "title": "ישעיהו ליבוביץ",
    "extract": "ישעיהו ליבוביץ (נהגה: לֵיְבּוֹבִיץ', 29 בינואר 1903, א' בשבט תרס\"ג, ריגה – 18 באוגוסט 1994, י\"א באלול תשנ\"ד, ירושלים) היה מדען והוגה דעות ישראלי. שימש עורך האנציקלופדיה העברית והיה פרופסור לביוכימיה, לכימיה אורגנית ולנוירופיזיולוגיה באוניברסיטה העברית בירושלים. נודע כמבקר חריף של ממשלות ישראל וזכה לכינוי \"נביא הזעם של החברה הישראלית\".\nליבוביץ פרסם ספרים ומאמרים רבים, שבהם פירט את משנתו הפילוסופית, הדתית והפוליטית. בהגותו הפילוסופית ניכרים יסודות קאנטיאניים מובהקים; יסודות אלה ניכרים גם בגישתו של ליבוביץ לפילוסופיה של המדע, בעיקר בכך שהוא ראה את השיטה המדעית ככפויה על הכרת האדם, ובכך שהוא ראה חלקים ניכרים של ענפי הפסיכולוגיה כעומדים מחוץ לתחום המדע. בהגותו הדתית גרס ליבוביץ כי עיקרה של היהדות הוא המצוות המעשיות, ולא האמונה. הוא התנגד בחריפות לתפיסה הדתית/חרדית-לאומית, שקידשה בין היתר ערכים כגון אדמה ולאום. מבחינה פוליטית זוהה ליבוביץ עם השמאל, וכמו כן תמך בהפרדת הדת מהמדינה.\nליבוביץ נודע בסגנון החריף, ובכלל זה בהתבטאויות רדיקליות ופרובוקטיביות, כגון טענתו שבמדינת ישראל ישנם חוגים בעלי מנטליות \"יהודונאצית\".\nעמדותיו עוררו עניין בקרב חוגים רחבים, גם בקרב מי שהתנגדו להן.",
    "pageid": 1059
  },
  {
    "title": "כביש 6",
    "extract": "כביש 6 (המכונה גם כביש חוצה ישראל או דרך יצחק רבין) הוא הכביש המהיר הארוך בישראל, המשתרע מדרום לצפון (כביש אורך) ונמתח מזרחית לכביש 4 ולחלקו הצפוני של כביש 40. בשנת 2019 היה אורכו של הכביש 200 קילומטרים ממחלף שוקת בדרום ועד מחלף סומך בצפון. במסגרת קטע 21 בדרום והקטע הצפוני העתידי יהיה אורך הכביש כ-261.2 ק\"מ.\nכביש 6 הוא כביש אגרה בקטעים בין מחלף שורק למחלף עין תות, בין מחלף יקנעם למחלף תל קשיש ובין מחלף שער העמקים למחלף גבעות אלונים.\nבארבעה קטעי כביש הנסיעה היא חינם: בדרום - דרומית למחלף שורק, ובצפון (חלקים מכביש 70 לשעבר) - בין מחלף עין תות למחלף יקנעם, בין מחלף תל קשיש למחלף שער העמקים ומצפון למחלף גבעות אלונים.\nמאחורי סלילת הכביש עמדו מספר מטרות, ובהן חיבור צפון ישראל ודרומה למרכז הארץ כדי לעודד את התפרסות האוכלוסין, בניית כביש עוקף לגוש דן שיקל על עומסי התנועה בכבישי האורך (כביש 2 וכביש 4), וכן עידוד הסטת האוכלוסייה באזור המרכז מזרחה, על ידי חיבור הערים המזרחיות (לדוגמה: מודיעין-מכבים-רעות, מיתר, כוכב יאיר-צור יגאל) לשאר חלקי המדינה.",
    "pageid": 8828
  },
  {
    "title": "כפר המכביה",
    "extract": "כפר המכביה הוא מלון, מרכז כנסים ומועדון ספורט הנמצא בדרום-מזרח רמת גן (בשכונת רמת חן) ושטחו הכולל כ-80 דונם.\nכפר המכביה הוקם בעקבות חזונו של אהרון נתנאל, יו\"ר מכבי העולמית להקמת כפר אולימפי מרכזי לתנועה. עיריית רמת גן הקצתה מגרש למטרה זו, וב-1957, לקראת המכביה החמישית, הוקם עליו המבנה הראשון. לקראת המכביה השישית נוספו שלושה בנייני מגורים, חדר אוכל ומרכז ספורט.",
    "pageid": 196011
  },
  {
    "title": "לב האדם",
    "extract": "לב האדם הוא איבר חלול ושרירי הפועל כמשאבה, ומטרתו היא להזרים את הדם דרך כלי הדם, וזאת תוך התכווצויות חוזרות ונשנות. הדם שהלב מזרים לאיברי הגוף, מספק להם חמצן וחומרי מזון הנחוצים להם, ומפנה מהם פסולת מטבולית.\nהלב מחולק לארבעה חללים מרכזיים: חדר ימני, חדר שמאלי, עלייה ימנית ועלייה שמאלית. לרוב, צד ימין של הלב, הכולל את החדר והעלייה הימניים, מכונה \"לב ימין\", וצדו השמאלי, הכולל את החדר והעלייה השמאליים, מכונה \"לב שמאל\". בתוך הלב, הדם זורם דרך המסתמים שמטרתם למנוע זרימת דם נגד כיוון הזרימה. הלב עטוף בשק שנקרא כיס הלב ובינו לבין הלב ישנה כמות מועטה של נוזל. הלב עצמו בנוי משלוש רקמות עיקריות: עילית הלב, שריר הלב ופנים הלב.\nפעימות הלב קורות בממוצע כ-60 פעמים בדקה. אולם לאנשים העוסקים בספורט יש כ-50 פעימות לדקה אשר מראה על סיבולת לב ריאה. מדענים רבים גילו שאנשים שלבם פועם יותר מהר יש יותר סיכוי שיחלו במחלות לב וסרטן.\nללב חשיבות גדולה ביותר בשמירה על החיים, והפסקת פעולתו למספר דקות ומעלה תגרום למוות. מכאן חשיבותו הרבה בפיזיולוגיה, ברפואה, במחקר ובתרבות.",
    "pageid": 8534
  },
  {
    "title": "ליטא",
    "extract": "רפובליקת ליטא (בליטאית: Lietuvos Respublika) היא רפובליקה בלטית בצפון-מזרח אירופה. ליטא גובלת בלטביה בצפון, בבלארוס במזרח, בפולין בדרום, במובלעת רוסית (קלינינגרד) ובים הבלטי במערב. היא אחת משלוש המדינות הבלטיות, יחד עם לטביה ואסטוניה. בשנת 2004 הצטרפה ליטא לברית נאט\"ו ולאיחוד האירופי. ליטא היא המדינה הבלטית הראשונה מבין מדינות ברית המועצות לשעבר, שהפכה למדינה עצמאית ב-11 במרץ 1990, שנה לפני התפרקות ברית המועצות.\n\n",
    "pageid": 7840
  },
  {
    "title": "מדינות לפי שם",
    "extract": "ערך זה מפרט את רשימת המדינות המוכרות, המדינות שאינן מוכרות, ורשימת הטריטוריות שאינן ריבוניות.",
    "pageid": 233513
  },
  {
    "title": "מזל דלי",
    "extract": "מזל דלי הוא אחד משנים עשר המזלות שבגלגל המזלות. באסטרולוגיה המערבית, \"בן מזל דלי\" הוא מי שנולד בין 21 בינואר לבין 18 בפברואר (לערך). במסורת היהודית מתייחס מזל דלי אל חודש שבט. בלוח השנה במגילות קומראן משויך מזל דלי לחודש טבת. מושג זה מתייחס לרעיון שבתקופה הנתונה מיקום השמש באזור השמיים המוקצה למזל דלי האסטרולוגי. כיום, אין חפיפה בין קונסטלציית הדלי לבין אזור השמיים של מזל דלי בגלל נקיפת ציר כדור הארץ.\nמזל הדלי, במקור הלועזי מסומל על ידי אדם הנושא כד מים – \"Aquarius\".",
    "pageid": 167329
  },
  {
    "title": "מחלת רנו",
    "extract": "מחלת רנו או תסמונת רנו או תופעת רנו (באנגלית: Raynaud phenomenon) היא תופעת שינוי צבע בגוף האדם, שיכולה להיות ללא רקע שניוני (אין מחלה ברקע שמסבירה זאת) או שניונית למחלה כמו זאבת (לופוס) מחלות רקמת חיבור ועוד.\nהתופעה נובעת לרוב מכיווץ כלי דם קטנים דוגמת עורקיקים הנובע מחשיפה לקור. קיים מצב נדיר יותר שלפיו התופעה קורית בחשיפה  למצב דחק (stress).\nהתופעה מערבת אצבעות של הידיים ושל כפות הרגלים ולפעמים גם אוזניים ואת קצה האף ומאופיינת בשלוש פאזות: בשלב הראשון יש הלבנה של האצבעות, לאחר מכן כיחלון (ציאנוזיס) ובסופו של דבר האצבעות מאדימות. אם תופעות אלו נמשכות, הסכנה היא נמק של האצבעות. (חשוב להבדיל בין תופעה זו, המאופיינת בשלוש פאזות כאמור, לבין כיחלון של האצבעות כתוצאה מקור: אקרו-ציאנוזיס, המאופיין בפאזה אחת בלבד). לרוב, שינוי הצבע מלווה בתחושת כאב ונימול.\nהתופעה יכולה להימשך דקות עד שעות. התופעה לרוב מופיעה לראשונה אצל מתבגרים, ואז לרוב המופע הוא סימטרי וללא מחלת רקע. לעיתים המחלה מופיעה רק בשנות הבגרות ופוסקת לאחר מכן, ולעיתים היא מהווה סימן מקדים להתפתחות סקלרודרמה.\nהלבנה של האצבעות היא גם אחד הסימנים הקליניים הברורים ביותר למחלת רנו.",
    "pageid": 823928
  },
  {
    "title": "מירב שירום",
    "extract": "מירב שירום (נולדה ב-6 באוקטובר 1981) היא שחקנית, רקדנית וזמרת ישראלית. זוכת פרס התיאטרון הישראלי.",
    "pageid": 973816
  },
  {
    "title": "מנצ'סטר סיטי",
    "extract": "מועדון הכדורגל מנצ'סטר סיטי (באנגלית: Manchester City Football Club; נקרא בקיצור מנצ'סטר סיטי) הוא מועדון כדורגל אנגלי מקצועני הממוקם בעיר מנצ'סטר. קבוצת הכדורגל משחקת כיום בליגת הפרמייר ליג האנגלית. מנצ'סטר סיטי היא אלופת הפריימיר ליג הנוכחית.\nהמועדון נוסד במקור ב-1880 בשם סנט מרקס (מערב גורטון), ולאחר מכן הפך לארדוויק א.פ.צ. ב-1887 לפני ששינה את שמו ל\"מועדון הכדורגל מנצ'סטר סיטי\" ב-1894. המועדון זכה באליפות אנגליה תשע פעמים, ב-גביע ה-FA שש פעמים, בגביע הליגה שמונה פעמים ובגביע אירופה למחזיקות גביע פעם אחת ובליגת האלופות פעם אחת. התקופה המוצלחת ביותר של המועדון במאה ה-20 הייתה בין שנות ה-60 המאוחרות לשנות ה-70 הראשונות, כאשר הוא זכה במספר גביעים מרכזיים תחת ניהול המאמן ג'ו מרסר ועוזרו מלקולם אליסון, ועם שחקנים מצטיינים כדוגמת קולין בל ופרנסיס לי. השקיעה של המועדון הובילה לשתי ירידות ליגה בשלוש שנים במהלך שנות ה-90, מה שמיקם אותו שנה אחת בדרגה השלישית של מערכת ליגות הכדורגל באנגליה. למרות זאת, המועדון הפך מאז לקבוע בליגה העליונה, הדרגה בה מוקם לאורך מרבית ההיסטוריה שלו.\nצבעי תלבושת הבית של המועדון הם תכלת ולבן. בתחילת דרכו המועדון החליף את אצטדיונו הביתי בתדירות גבוהה, אך לאחר מכן התקבע בהייד רואד למשך 36 שנים עד שנת 1923, ובמיין רואד מאוחר יותר עד שנת 2003. כיום האצטדיון הביתי של המועדון הוא אצטדיון סיטי אוף מנצ'סטר, או בשמו המסחרי \"אצטדיון איתיחאד\". מנצ'סטר סיטי הוא מועדון הכדורגל העשיר בעולם כיום, מאז נרכש על ידי קבוצת משקיעים מאבו דאבי בשנת 2008.\nמנצ'סטר סיטי היא הקבוצה האנגלית השנייה בהיסטוריה שעשתה טרבל מקומי וזכתה באותה העונה, עונת 2018/2019 בגביע הליגה, באליפות ובגביע ה-FA. בעונת 2022/2023 השלימה מנצ'סטר סיטי טרבל אירופי היסטורי: אליפות הפרמייר ליג, גביע ה-FA וליגת האלופות והפכה לקבוצה האנגלית השנייה שעושה זאת אחרי מנצ'סטר יונייטד בעונת 1998/1999.\nבשנת 2024 העריך מגזין פורבס את שווי המועדון ב-5.1 מיליארד דולר.",
    "pageid": 292467
  },
  {
    "title": "מפלגת העבודה הישראלית",
    "extract": "מפלגת העבודה הישראלית היא מפלגת שמאל למרכז-שמאל, סוציאל-דמוקרטית וציונית בישראל. המפלגה הוקמה ב-21 בינואר 1968 מאיחוד מפלגת השלטון, מפא\"י, עם אחדות העבודה - פועלי ציון ורפ\"י. היה זה איחודן מחדש של כל המפלגות יוצאות מפא\"י ההיסטורית, אשר החזיקו בשלטון מדינת ישראל ובמוסדות היישוב ממועד היווסדן ועד הבחירות ב-1977 (המערך). עם ראשי המפלגה נמנו ראשי הממשלות לוי אשכול, גולדה מאיר, יצחק רבין, שמעון פרס ואהוד ברק.\nבמשך כ-16 שנים הייתה המפלגה מפלגת השלטון בישראל (1969–1977, 1984–1986, 1992–1996, 1999–2001). החל מהבחירות לכנסת השביעית (1969) ועד לבחירות לכנסת השבע עשרה (2006), הייתה המפלגה אחת משתי המפלגות הגדולות בכנסת. לאחר הבחירות לכנסת השמונה עשרה (2009) הפכה למפלגה הרביעית בגודלה בכנסת ובהמשך זכתה לעיתים גם לייצוג נמוך יותר.\n\"העבודה\" הייתה המפלגה העיקרית בשמאל הישראלי מהקמתה ועד העשור השני של המאה ה־21. האידאולוגיה השלטת במפלגה במהלך תקופה זו הייתה זהה בעיקרה לאידאולוגיה הדומיננטית במחנה זה: בשנות השבעים התמקדה המפלגה בשמאל כלכלי וסוציאליזם לצד עמדות מגוונות לגבי הסכסוך הישראלי-פלסטיני, ובשנות השמונים והתשעים החל בה מהפך אידאולוגי שאימץ יותר את השיטה הקפיטליסטית לצד הפיכה למזוהה עם תמיכה בפתרון שתי המדינות.\nב-30 ביוני 2024 התאחדה המפלגה עם מפלגת מרצ אל מפלגת הדמוקרטים.\n\n",
    "pageid": 11664
  },
  {
    "title": "סוג דם",
    "extract": "סוג דם הוא תכונה גנטית של דם הנקבעת בהתאם לסמנים הסוכריים (קבוצה גדולה של אנטיגנים) הנמצאים על פני כדוריות הדם האדומות. התכונה מועברת בתורשה מדור לדור.\nעירויים בין סוגי דם לא תואמים עלולים לגרום לתוצאות חמורות ואף למוות, ומכאן חשיבותה הרבה של ההבחנה בין סוגי הדם השונים. שני הסיווגים העיקריים של דם אנושי, קבוצות ABO וגורם Rh, פותחו על ידי הרופא האוסטרי קרל לנדשטיינר, שקיבל על כך פרס נובל ב-1930.",
    "pageid": 8633
  },
  {
    "title": "סינדרום עזה",
    "extract": "סינדרום עזה היא סדרה תיעודית ישראלית המשודרת בכאן 11 שנוצרה על ידי דובי קרויטורו, הילה יצחקי, אבי סופר ודנה דירקטור. הסדרה מסקרת את רצועת עזה מ-1948 ועד לטבח שבעה באוקטובר ב-2023. הפרק הראשון של הסדרה שודר ב-8 בפברואר 2025.\nמבין המשתתפים הבולטים בסדרה: פרופ' ז'אן פייר פיליו, מירון מדזיני, יצחק איני עבאדי, ראובן רוזנבלט, דן קרצר, מוסטפא ברגותי, יום טוב סמיה, גרשון הכהן, עדה שגיא- שנחטפה מניר עוז במתקפת הפתע, ובהמשך הוחזרה במסגרת עסקת החטופים של סוף 2023, וכן עוד משתתפים נוספים.",
    "pageid": 2418785
  },
  {
    "title": "סרביה",
    "extract": "הרפובליקה של סֶרְבְּיָה (בסרבית: Република Србија) היא מדינה בלקנית ללא מוצא לים.\nסרביה גובלת בהונגריה בצפון, ברומניה ובבולגריה במזרח, במקדוניה הצפונית, במונטנגרו, ובקוסובו בדרום, ובבוסניה והרצגובינה (ובתוכה עם רפובליקה סרפסקה) ובקרואטיה במערב.\nסרביה הייתה בעבר חלק מהרפובליקה הפדרלית הסוציאליסטית של יוגוסלביה. לאחר פירוק יוגוסלביה הפכה סרביה, יחד עם מונטנגרו, ל\"רפובליקה הפדרלית של יוגוסלביה\" ואחר כך ל\"איחוד המדיני של סרביה ומונטנגרו\". לאחר שגם איחוד זה התפרק בעקבות משאל עם במונטנגרו, הכריזה המדינה על עצמאותה ב-5 ביוני 2006. בפברואר 2008 הכריז מחוז קוסובו שבדרום המדינה על עצמאותו, אך זו טרם הוכרה על ידי האו\"ם.",
    "pageid": 23803
  },
  {
    "title": "עומאר מרמוש",
    "extract": "עומאר חאלד מוחמד מרמוש (בערבית: عمر مرموش; נולד ב-7 בפברואר 1999) הוא כדורגלן מצרי המשחק במנצ'סטר סיטי מהפרמייר ליג בעמדת החלוץ ובנבחרת מצרים.",
    "pageid": 2033913
  },
  {
    "title": "עוצבת הפלדה",
    "extract": "עוצבת הפלדה (אוגדה 162) היא אוגדה משוריינת רב-זירתית הכפופה לפיקוד הדרום של צה\"ל.\nמפקד האוגדה הנוכחי הוא תת-אלוף איציק כהן.\n\n",
    "pageid": 367428
  },
  {
    "title": "ערב הסעודית",
    "extract": "ערב הסעודית או סעודיה (שמה הרשמי בערבית: ‏‏Ⓘ‏ – אַל-מַמְלַכַּה אל-עַרַבִּ֫יַּה א-סֻּעוּדִ֫יַּה, בתרגום לעברית: הממלכה הערבית הסעודית. שמה המקוצר בערבית: ٱلسَّعُودِيَّة – א-סַּעוּדִ֫יַּה) היא מדינה בדרום-מערב אסיה שהינה בעלת השטח הגדול ביותר בחצי האי ערב. היא גובלת בעיראק, בירדן, בכווית, בעומאן, בקטר, באיחוד האמירויות הערביות ובתימן, במפרץ הפרסי בצפון-מזרחה ובים האדום במערבה. כלכלתה נשענת במידה רבה על מרבצי הנפט המצויים בה ונכון לרבע הראשון של המאה ה-21 היא מדורגת כיצואנית הנפט הגדולה ביותר בעולם. השפה הרשמית בה היא ערבית והמשטר בה הוא מסוג מונרכיה אבסולוטית עם מאפיינים של תיאוקרטיה אסלאמית.\nכ-40% מתושבי ערב הסעודית, כ-13.5 מיליון תושבים, מרוכזים בארבע ערים בלבד: ריאד, ג'דה, אל-מדינה ומכה.\nערב הסעודית היא חברה בכירה בארגון לשיתוף פעולה אסלאמי (OIC), וכן חברה-מייסדת בליגה הערבית.",
    "pageid": 4380
  },
  {
    "title": "פאי",
    "extract": "במתמטיקה, \n  \n    \n      \n        π\n      \n    \n    {\\displaystyle \\pi }\n  \n (האות היוונית פִּי; בעברית מקובלת ההגייה פַּאי, על דרך האנגלית) הוא מספר חסר ממד המייצג את היחס הקבוע (בגאומטריה האוקלידית) בין היקף המעגל לקוטרו. \n  \n    \n      \n        π\n      \n    \n    {\\displaystyle \\pi }\n  \n הוא קבוע מתמטי שמופיע בנוסחאות רבות במתמטיקה ובפיזיקה. כבר בזמן הקדום ניסו אנשים לקבוע את ערכו של היחס בין היקף המעגל לקוטרו. המתמטיקאי היווני אנטיפון הציע את השיטה לחישוב הערך בערך בשנת 430 לפנה\"ס, ומאוחר יותר שכלל אותה ארכימדס. במהלך השנים נמצאו נוסחאות נוספות לחישובו.\n\n  \n    \n      \n        π\n      \n    \n    {\\displaystyle \\pi }\n  \n הוא מספר אי-רציונלי (ואף מספר טרנסצנדנטי), כלומר אינו ניתן לייצוג כיחס בין שני מספרים שלמים. בשל כך, הייצוג העשרוני של \n  \n    \n      \n        π\n      \n    \n    {\\displaystyle \\pi }\n  \n כולל אינסוף ספרות אחרי הנקודה העשרונית, ללא מחזוריות קבועה. 20 הספרות הראשונות אחרי הנקודה בייצוג העשרוני הן: \n  \n    \n      \n        3.14159\n         \n        26535\n         \n        89793\n         \n        23846\n      \n    \n    {\\displaystyle 3.14159\\ 26535\\ 89793\\ 23846}\n  \n אך לצרכים מעשיים ניתן להסתפק בדיוק נמוך יותר, ומקובל להסתפק בקירוב 3.14.",
    "pageid": 262
  },
  {
    "title": "פורט נוקס",
    "extract": "פורט נוקס (באנגלית: Fort Knox), או בשמו הרשמי אוצר המטילים של ארצות הברית (באנגלית: United States Bullion Depository), הוא בניין כספת מבוצר הנמצא ליד הבסיס הצבאי פורט נוקס בקנטקי. משמש לאחסון חלק גדול מרזרבות הזהב הרשמיות של ארצות הברית, ומדי פעם פריטים נוספים השייכים לממשל הפדרלי של ארצות הברית או שהופקדו בידיו.\nפורט נוקס מכיל מטילי זהב במשקל כולל של כ-4,587 טונות (147.4 מיליון אונקיות טרוי). הוא שני בארצות הברית רק לכספת התת-קרקעית של הבנק הפדרלי במנהטן, ניו יורק, המכילה פיקדון של בערך 5,000 טון מטרי של זהב עבור מדינות זרות רבות, בנקים מרכזיים וארגונים בין-לאומיים.",
    "pageid": 493413
  },
  {
    "title": "פטריק (סדרת טלוויזיה)",
    "extract": "פטריק היא סדרת טלוויזיה ישראלית מסוגת מותחן פשע ודרמה שעלתה לשידור ב-28 נובמבר 2024 בערוץ רשת 13. הסדרה נכתבה על ידי אלעד חן, שלום אסייג ורועי עידן, בכיכובו של אסייג. הבמאי הוא יניב אמודאי. מפיק הסדרה הוא יואב גרוס.\n\n",
    "pageid": 2291590
  },
  {
    "title": "פלסטיק",
    "extract": "פלסטיק (באנגלית: Plastic) הוא שם כולל למגוון רחב מאוד של חומרים סינתטיים וחצי סינתטיים מעשי ידי אדם, שאפשר להעניק להם כמעט כל צורה רצויה – לרוב על ידי חימום והפעלת לחץ.\nמבחינה כימית החומרים הפלסטיים הם פולימרים, כלומר שרשרות מולקולריות ארוכות הנוצרות על ידי חיבור רצוף של מולקולות קטנות יותר – מונומרים, בתהליך הנקרא פִּילְמוּר.\nהמילה \"פלסטי\" (מיוונית: πλαστικός) פירושה נוח לעיצוב, וזה יתרונם העיקרי של החומרים הללו.\nלעיתים קרובות, מטשטשת ההבחנה בין פלסטיק לפולימר. המונח פלסטיק ניתן לפולימר או לתערובת פולימרים שעברה עיבוד או השבחה במטרה לעשותה למוצר שימושי. בדרך כלל, העיבוד כולל הוספה של כימיקלים שתפקידם: לייצב את החומר הפלסטי או לרככו, למנוע את חמצונו, או לצבוע אותו.\n\n",
    "pageid": 13828
  },
  {
    "title": "פסטיגל",
    "extract": "פסטיגל הוא מחזמר ישראלי לילדים, המוצג בחג החנוכה ומופיעים בו להקות, זמרים, שחקנים, דוגמנים, בדרנים, קומיקאים, סטנדאפיסטים וכוכבי רשת. עד שנת 2014, שולבה בו גם תחרות זמר.\nהפסטיגל החל את דרכו בשנת 1981 וצבר מאז הצלחה רבה. מדי שנה הוא נערך בחיפה, בתל אביב, בירושלים ובבאר שבע.\n\n",
    "pageid": 573
  },
  {
    "title": "צ'ארלס השלישי, מלך הממלכה המאוחדת",
    "extract": "המלך צ'ארלס השלישי (שמו הפרטי המלא: צ'ארלס פיליפ ארתור ג'ורג', באנגלית: Charles Phillip Arthur George;‏ נולד ב־14 בנובמבר 1948) הוא מלך הממלכה המאוחדת של בריטניה הגדולה ושל 14 ממלכות חבר העמים הבריטי.\nצ'ארלס היה יורש העצר לתקופה הארוכה ביותר בתולדות מלכי בריטניה, 70 שנה ו־7 חודשים (החל מעליית אמו המלכה אליזבת השנייה למלוכה ב־6 בפברואר 1952, כאשר היה בן שלוש, ועד לפטירתה ב־8 בספטמבר 2022) ובמהלכה כונה נסיך ויילס. הוא המונרך הבריטי המבוגר ביותר שנכנס לתפקיד, בגיל 73‏. טקס הכתרו הרשמי נערך במנזר וסטמינסטר ב־6 במאי 2023.",
    "pageid": 42835
  },
  {
    "title": "ציונות",
    "extract": "ציונות היא תנועה לאומית ואידאולוגיה שמטרתה קיום מדינת בית לאומי לעם היהודי בארץ ישראל. התנועה הציונית, כתנועה לאומית-יהודית, קמה בשליש האחרון של המאה ה-19, בעיקר במרכז ומזרח אירופה.\nזמן קצר לאחר הקמת התנועה הציונית קישרו רוב מנהיגי התנועה את מטרתה הראשית עם חידוש הריבונות היהודית בארץ ישראל – הקמת מדינה יהודית. עם הקמת מדינת ישראל ממשיכה הציונות לפעול לתמיכה בישראל, הבטחת קיומה וחיזוקה.\nשורשי הציונות נעוצים במניעים ובערכים עתיקי-יומין הטבועים במסורת הדתית מזה, ובאידאולוגיות הלאומיות שפרחו באירופה במאה ה-19 מזה. הציונות כתנועה פוליטית עממית שהתפתחה בקרב היהודים במזרח אירופה דורבנה על ידי פרצי אנטישמיות וניזונה מתהליך חילון שהתעצם בקרב האוכלוסייה היהודית מאמצע המאה ה-19, שנתן אותותיו גם בחילון הכמיהה הדתית בת-שנות-אלפיים לציון. העולם המודרני הוביל לכך שמצד אחד הדת חדלה מלהיות מגדיר זהות מספק עבורם. קונפליקט זה הוביל ליצירתה של הגדרה עצמית לאומית חדשה.\nמראשיתה היו מטרות הציונות שיבת ציון, קיבוץ הגלויות, החייאת התרבות והשפה העברית, יצירת יהודי חדש – יהדות השרירים על פי מקס נורדאו וביסוס ריבונות יהודית עצמאית. לפי בנימין זאב תאודור הרצל, הנחשב להוגה הציונות המודרנית, הציונות היא מסכת רעיונות רחבה, שבה כלולה לא רק השאיפה לשטח מדיני מובטח כחוק בשביל העם היהודי, אלא גם השאיפה לשלמות מוסרית ורוחנית. מאז הקמת מדינת ישראל ב-1948 ממשיכה התנועה הציונית בעיקר לתמוך בישראל, ולטפל באיומים על קיומה וביטחונה.\nמראשיתה, לא הייתה הציונות הומוגנית. הוגיה, מנהיגיה ומפלגותיה היו שונים זה מזה ואף סותרים בדעתם. צורך השעה לצד הכמיהה לשוב למולדת האבות הביאו לפשרות ולוויתורים למען מטרה תרבותית ופוליטית משותפת.\nציונות כאידאולוגיה נפוצה לא רק אצל יהודים וישנם למשל נוצרים-אוונגליסטים ברחבי העולם המגדירים את עצמם כציונים, אך סיבותיהם שונות לחלוטין.",
    "pageid": 335
  },
  {
    "title": "ריצ'ר (סדרת טלוויזיה)",
    "extract": "ריצ'ר (באנגלית: Reacher) היא סדרת מתח פשע אמריקאית המבוססת על סדרת ספרי \"ג'ק ריצ'ר\" מאת לי צ'יילד.\nעונתה הראשונה בת שמונה הפרקים של הסדרה, המבוססת על רומן הביכורים של צ'יילד משנת 1997, \"כסף קטלני\", עלתה לשידור בשירות פריים וידאו ב-4 בפברואר 2022. ב-7 בפברואר 2022, נמסר על חידוש הסדרה לעונה שנייה. באוקטובר 2024, הסדרה חודשה לעונה רביעית.",
    "pageid": 2069134
  },
  {
    "title": "רם כספי",
    "extract": "רם כספי (נולד ב-16 באוגוסט 1939) הוא עורך דין ישראלי.",
    "pageid": 742809
  },
  {
    "title": "שש בש",
    "extract": "שש בש (בפרסית shesh – שש, וטורקית beş – חמש) הוא משחק לוח וקוביות לשני שחקנים. זהו משחק מזל ואסטרטגיה עם חשיבות למיומנות השחקן.\nלוח המשחק מחולק ל-24 \"תחנות\" בצורת משולשים (בהם השחקן אמור להניח את אבני המשחק העגולות, בהתאם לכללים). כל שחקן פותח את המשחק כשברשותו 15 אבני משחק בצבע אחיד, אך שונה מהצבע של היריב (לרוב הצדדים משחקים בצבעים שחור ולבן). האבנים ממוקמות בתחילת המשחק בצורה אופיינית (ראו תמונות בהמשך להמחשה).\nעל השחקנים לקדם, כל אחד את אבניו, לעבר ששת המשולשים ברבע האחרון של הלוח בצד הסמוך אל השחקן (מכונה \"בסיס\"). מהלך הקידום (מכונה \"מסע\") מתנהל בכיוונים מנוגדים (לרוב, הלבן נע בכיוון השעון, והשחור נע נגד כיוון השעון). הקידום מתבצע על ידי הטלת קוביות, והשחקן רשאי לקדם את אבניו בהתאם לתוצאת ההטלה. לאחר ששחקן הכניס את כל האבנים שלו לרבע האחרון של הלוח הסמוך אליו, הוא רשאי להמשיך בקידומן אל מחוץ ללוח. שחקן שסיים להוציא את כל אבניו מהלוח מוכרז כמנצח.\n\nלפי המחקר ההיסטורי, המשחק התפתח מן המשחק המלכותי של אור, מהאלף השלישי לפנה\"ס. שש בש הוא אחד המשחקים העתיקים ביותר שעדיין בשימוש בראשית המאה ה-21.",
    "pageid": 1667
  },
  {
    "title": "תלמוד בבלי",
    "extract": "תַּלְמוּד בָּבְלִי (כינויים נוספים: גְּמָרָא, שַ\"ס, תלמודה של בבל) הוא אחד משני התלמודים המפרטים את הגותם ההלכתית והאגדית המרכזית של האמוראים – חכמי ישראל בתקופה שלאחר חתימת המשנה, מתחילת המאה ה-3 ועד לסוף המאה ה-5 עת חתימת התלמוד הבבלי, שהתגוררו בבבל (מסופוטמיה) ובארץ ישראל. הגות זו נכתבה בעיקרה כפרשנות על דברי דורות קודמים של חכמים, בפרט על המשנה ועל הברייתות. עם זאת הוא מכיל שיח פורה בתחומים תורניים רבים. התלמוד הבבלי נחשב לטקסט המרכזי של היהדות הרבנית לאחר התנ\"ך, ולמקור העיקרי של ההלכה היהודית הדתית והתאולוגיה היהודית.\nבנוסף לתוכן האמוראי, מצויים בתלמוד קטעי עריכה וקישור שנכתבו בתקופה מעט מאוחרת יותר בידי עורכים בבליים מדור הסבוראים, שחלק מדבריהם משוקעים בתלמוד עצמו. מלבד המשנה מביא התלמוד גם מובאות תנאיות אחרות, שלא נכנסו לסדרי המשנה, המכונות \"ברייתות\" – חיצוניות (חלקן מוזכרות גם במדרשי התנאים: מכילתא, ספרא וספרי, בתוספתא ובמקומות אחרים).\nשפת התלמוד הבבלי היא שילוב של עברית משנאית (בציטוט המשנה וציטוט דברי אמוראים מוקדמים) וארמית בבלית (בטקסט הפרשני). התלמוד הבבלי הוא בעל היקף גדול, ובמהדורות השגרתיות – שבהן נדפס התלמוד כשאליו מסופחים אוסף של פרשנים ופוסקים שונים – הוא מודפס ב-20 כרכים. החל מהדפסת ש\"ס ונציה בשנים 1520–1523, נקבעה \"צורת הדף\", שקבעה את עיצובם וחלוקתם של דפי התלמוד והמפרשים שלצידם. חלוקה זו נשמרה גם במהדורת וילנא, שהיא הבסיס למהדורות הנפוצות של התלמוד הבבלי עד לימינו. לפי חלוקה זו מצויים בתלמוד הבבלי 2,711 דפים.",
    "pageid": 13470
  },
  {
    "title": "תסמונת אספרגר",
    "extract": "תסמונת אַסְפֶּרְגֵּר הייתה אחת מתסמונות הקשת האוטיסטית. מאז שנת 2013, התסמונת כבר לא-מאובחנת בפני עצמה, ואנשים בעלי אספרגר נחשבים כסוג של אוטיסטים בתפקוד גבוה.\nהתסמונת מתאפיינת בעיקר בקשיים באינטראקציה חברתית ובתקשורת לא מילולית. מאפיינים בולטים נוספים הם התנהגות חזרתית והעמקה אובססיבית בתחומי עניין צרים. התסמונת נבדלת משאר הלקויות האוטיסטיות בכך שהתפתחות הדיבור והשפה תקינות, ורמת האינטליגנציה נורמלית ולעיתים קרובות גבוהה . הלקות המרכזית של בעלי תסמונת אספרגר באה לידי ביטוי בתקשורת לא-מילולית עם הסביבה – בקושי בהבנת סיטואציות חברתיות ובהבנת הבעות פנים, קושי ביצירת מערכת יחסים אינטימית וכיוצא בזה. בהשוואה לתסמונות אחרות על הקשת האוטיסטית, לאספרגרים יש פחות כפייתיות (compulsive), פחות הפרעות במשחק דמיוני, ופחות הפרעות בשפה המדוברת. לרוב, לאנשים עם תסמונת אספרגר ישנן יכולות טובות של הבנת הנקרא ולימוד שפות וחלקם בעלי יכולת זיכרון טובה במיוחד.\nהתסמונת נקראת על שם הרופא האוסטרי הנס אספרגר, אשר חקר ותיאר אותה אצל ילדים בשנת 1944.",
    "pageid": 36569
  },
  {
    "title": "תעלת הימים",
    "extract": "תעלת הימים היא שם כולל למיזמים לחפירת תעלת מים, שתשמש להובלת מים בין ימים בישראל. המיזמים שהוצעו קשורים בבקעת הירדן, בים המלח ובערבה, והימים הסובבים אותם: הים האדום מדרום והים התיכון ממערב. רובם קשורים בהזרמת מים שפירים או מי ים לבקעת הירדן ולים המלח. הזרמת המים המתוכננת נועדה להיעשות באמצעות מובלים שונים: תעלות, מנהרות וצינורות.\nבעבר תוכנן להשתמש במי אגן הירדן להשקיית הנגב ובקעת הירדן, והזרמת מי ים מהים התיכון לים המלח לייצוב פני הים תוך רתימת הפרש הגבהים לבקע הירדן ולים המלח ליצירת אנרגיה הידרואלקטרית. בעת האחרונה בודקים בהקמת המיזמים מטרות נוספות כגון: התפלת מי ים, ייצוב או הרמת פני ים המלח, חיזוק השלום האזורי על ידי יצירת שיתוף פעולה בין גורמים בעלי עניין בים המלח. בעקבות דיון ציבורי נרחב בנושא בעבר, נקבע השם \"תעלת הימים\" כשם כולל למיזמים אלה.\nגורמי איכות הסביבה מצביעים על סיכונים סביבתיים גדולים הטמונים בפרויקטים. הסיכונים הם: ערבוב מי הימים עלול לגרום לשינוי דרמטי בים המלח, חדירת מי ים למי התהום לאורך תוואי המובלים, שינויים גדולים בים האדום כתוצאה משאיבת מימיו, והשפעות על הים התיכון כתוצאה מפעילות מפעלי ההתפלה. הסיכונים הסביבתיים נבדקו (בשנים 2009–2012) על ידי קבוצות מומחים שהתמנו על ידי הבנק העולמי והוגשו דו\"חות שקבעו: לא יהיו שינויים בים המלח בהזרמה לים של עד 400 מיליון מטרים מעוקבים בשנה; יש אפשרות למנוע חדירת מי ים למי התהום לאורך תוואי המובלים על ידי תכנון מוקפד ובנייה בסטנדרטים של מובלים באזורים סייסמיים רגישים; לא יהיו שינויים גדולים בים האדום בגלל ההיקף המצומצם יחסית של השאיבה מהים.\nהקמת תעלת הימים נמנעה בגלל מספר גורמים: ריבוי הרעיונות של התעלות; המספר הרב של גורמים חזקים התומכים בהם והמתנגדים להם; הסיבוך הפוליטי עם מספר מדינות, הנמצאות בסכסוך, השותפות באזורים הגאוגרפיים שהתעלות אמורות לעבור בהם; היקף ההוצאות הכרוך בהקמתן; היעדר מקורות מימון ברורים; והסיכונים הכרוכים בהקמתן.\nב-9 בדצמבר 2013 נחתם מזכר הבנות בין ישראל, ירדן והרשות הפלסטינית להסדרת נושאי מים התלויים ועומדים בין המדינות, חלוקת המים של מפעל התפלה שיקום בעקבה בין ישראל וירדן והנחת צינור להובלת התמלחת של מפעל ההתפלה לים המלח. בפברואר 2015 הפך מזכר ההבנות להסכם בין הצדדים. הנחת הצינור והובלת התמלחת לים המלח נועדה לסילוק התמלחת מאזור מפרץ אילת ולבחינת תוצאות הערבוב של מי הימים בים המלח. פרויקט זה עשוי להיות השלב הראשון להקמת תעלת הימים מים האדום לים המלח. בשנת 2021, הודיעו הירדנים על ביטול פרויקט תעלת הימים.",
    "pageid": 6970
  },
  {
    "title": "קטגוריה:קיבוצים",
    "extract": "",
    "pageid": 19708
  },
  {
    "title": "אוגדת עזה",
    "extract": "עוצבת שועלי האש, המוכרת יותר בשם אוגדת עזה (אוגדה 143), היא אוגדה מרחבית (אוגמ\"ר) של צה\"ל הכפופה לפיקוד הדרום ואחראית על אבטחת הגבול של ישראל עם רצועת עזה. האוגדה כוללת שתי חטיבות - צפונית ודרומית. מפקד האוגדה הנוכחי הוא תא\"ל ברק חירם.\nעד לביצוע תוכנית ההתנתקות שכן בסיס האוגדה בגוש קטיף, סמוך לנוה דקלים. לאחר מכן הועתק לבסיס במערב הנגב הצפוני, סמוך לקיבוץ אורים. ב-2008 הסתיימה בנייתו של בסיס חדש - מחנה רעים, שנבנה עבור האוגדה בעלות של למעלה ממאה מיליון שקלים, בסמוך לקיבוץ רעים, ומפקדת האוגדה ומפקדות החטיבות המרחביות הכפופות לה עברו לשכון בו.\nהמבצעים העיקריים של האוגדה ברצועת עזה בשנים האחרונות כללו את מבצע קשת בענן, מבצע ימי תשובה, ביצוע תוכנית ההתנתקות, מבצע גשמי קיץ, מבצע עופרת יצוקה, מבצע עמוד ענן, מבצע צוק איתן, מבצע שומר החומות, מבצע עלות השחר ומלחמת חרבות ברזל.\nבספטמבר 2015, הוחלט לשנות את שמה של האוגדה מ\"שועלי הדרום\" ל\"שועלי האש\", ואת מספרה מ-643 ל-143, כהוקרה לעוצבת עמוד האש שפורקה בשנת 2014.",
    "pageid": 350447
  },
  {
    "title": "אודיה",
    "extract": "אוֹדֶיָּה אזולאי (או בשם הבמה שלה אודיה; נולדה ב-19 באפריל 2001, כ\"ו בניסן ה'תשס\"א) היא זמרת-יוצרת ומלחינה ישראלית.",
    "pageid": 1957120
  },
  {
    "title": "אוסאמה בן לאדן",
    "extract": "אוּסַאמָה בִּן מוּחמד בִּן עווד בִּן לָאדֵן (בערבית: أسامة بن محمد بن عوض بن لادن, תעתיק מדויק: אסאמה בן מחמד בן עוץ' בן לאדן; 10 במרץ 1957, ריאד, ערב הסעודית – 2 במאי 2011, אבוטאבאד, פקיסטן) היה טרוריסט סעודי סוני שהקים והנהיג את ארגון הטרור האסלאמיסטי אל-קאעידה, והאחראי לסדרת פיגועי טרור ברחבי העולם בהם נרצחו אלפי בני אדם, ובהם פיגועי 11 בספטמבר בארצות הברית.\nמאז 1999 היה בראש רשימת עשרת הנמלטים המבוקשים ביותר על ידי ה-FBI, ונחשב לטרוריסט המסוכן והמבוקש בעולם; עד להריגתו ב-2011 במבצע חנית נפטון של יחידת הקומנדו האמריקאית אריות הים.",
    "pageid": 1319
  },
  {
    "title": "אילן רמון",
    "extract": "אילן רמון (20 ביוני 1954, י\"ט בסיוון ה'תשי\"ד – 1 בפברואר 2003, כ\"ט בשבט ה'תשס\"ג) היה טייס החלל הישראלי הראשון. שימש מומחה מטען בצוות מעבורת החלל קולומביה במסגרת משימה STS-107. ב־1 בפברואר 2003 נספה יחד עם צוות המעבורת, שהתפרקה עם חזרתה לאטמוספירה של כדור הארץ. קודם לכן שירת כטייס בחיל האוויר הישראלי והגיע לדרגת אלוף-משנה.",
    "pageid": 699
  },
  {
    "title": "אלפבית עברי",
    "extract": "האלפבית העברי הנוכחי נמצא בשימוש מאז תקופת בית שני, במקום הכתב העברי העתיק. האלפבית העברי מונה 27 אותיות מתוכן 5 אותיות סופיות. כתב זה משמש עד ימינו לכתיבת השפות העברית, יידיש, ארמית, לאדינו וערבית יהודית.",
    "pageid": 8328
  },
  {
    "title": "אפרים מרדכי צוויגנהפט",
    "extract": "רבי אפרים מרדכי צוויגנהפט (המכונה ר' מוטל שוחט; ה'תרי\"ג, 1853 – ג' בשבט ה'תש\"א, 1941) היה מחשובי חסידי סוכטשוב, שימש כשוחט ובודק (שו\"ב) ומורה צדק (מו\"צ) בעיר סוסנוביץ שבפולין, ונודע במיוחד במעשי החסד שלו.",
    "pageid": 2421267
  },
  {
    "title": "אריק זילברמן",
    "extract": "אריק זילברמן (נולד ב-27 באוגוסט 1967) הוא קומיקאי, תסריטאי, סטנדאפיסט ושחקן ישראלי.\nבוגר בית הספר למשחק \"בית צבי\". כותב רבות לטלוויזיה ומעלה הופעות סטנד אפ. הופיע בין היתר ב\"קומדי סטור\", \"שמש\", \"הפיג'מות\", תוכנית הסאטירה \"אחורי החדשות\" עם יאיר ניצני, בתוכנית \"מהדורה מוגבלת\" בערוץ ביפ ובמספר פרקים של \"משחק מכור\". זילברמן מופיע לעיתים קרובות במופעי סטנד-אפ, מנחה בקביעות \"ערב וינטאג\", ערב סטנדאפ של ותיקי הקאמל קומדי קלאב בימי חמישי. כתב תסריטים לתוכניות קומיות רבות, בהן \"שמש\", \"משחק מכור\", \"ארץ נהדרת\", \"מועדון לילה\", \"מחוץ לחוק\" ו\"צחוק מעבודה\". יוצר וכותב בסדרה \"הפיג'מות\" בערוץ הילדים. \nאחד המורים ב'קאמל קומדי סקול' של מועדון הקאמל קומדי קלאב.\nכתב את המופע \"כיפה אדומה: הסיפור האמיתי\" עם איל קיציס וטל פרידמן. ערך את \"שבוע סוף\" ברשת.\nשיחק בהצגה \"אללה ביתר\" בתיאטרון הסימטה ובהצגה \"חמוצ\" בתיאטרון הקאמרי.",
    "pageid": 384289
  },
  {
    "title": "ברוטליזם",
    "extract": "ברוטליזם הוא זרם באדריכלות שהתפתח מתוך האדריכלות המודרנית של המחצית הראשונה של המאה ה-20, והיה נפוץ בעיקר בין שנות החמישים לשנות השבעים. הברוטליזם מאופיין בבנייה בבטון חשוף ובשימוש בצורות בסיסיות ומגוונות. שמו לקוח מהביטוי הצרפתי שנקט לה קורבוזיה - béton brut  - בטון גולמי. הזרם הברוטליסטי מסמן את סוף הדומיננטיות של האדריכלות המודרנית, ולאחריו התפתחה האדריכלות הפוסט-מודרנית.\nנהוג להתייחס אל הברוטליזם כאל אתיקה אדריכלית, שמטרתה הצגה והדגשה של ה\"אמת\" של המבנה - אמת חומרית, צורנית ופונקציונלית. חיפוש זה אחר אמת המבנה מביא להשארת חומר הבנייה חשוף ולעושר צורני, לעיתים תוך שימוש באור טבעי ובחומרים פשוטים וזולים. בצורה זו הופכת האתיקה לאסתטיקה. חידוש נוסף של הברוטליזם הוא ההתייחסות למקום ולייחודיות שלו, לא בניסיון להשתלב בו אלא תוך ביסוס יחסי גומלין בינו לבין הבניין. זאת בניגוד למודרניזם המוקדם ולאדריכלות הלבנה שניסתה ליצור מבנים \"נקיים\" ושימושיים, לרוב בלי התייחסות או ייחודיות מקומית.\nמאפייני הסגנון הובילו לראיית המבנים הברוטליסטים, שנבנו בבטון חשוף ובצורות יוצאות דופן, כמכוערים, אטומים וכוחניים. ה\"אמת\" התכנונית הובילה גם לחוסר גמישות באפשרויות השימוש במבנה ובהרחבתו, שבדיעבד הובילה להזנחה ולנטישה של מבנים ברוטליסטיים רבים במהלך השנים.",
    "pageid": 11979
  },
  {
    "title": "ברק אובמה",
    "extract": "ברק חוסיין אובמה השני (באנגלית: ‏‏Ⓘ‏; נולד ב-4 באוגוסט 1961) הוא פוליטיקאי אמריקאי, שכיהן כנשיאה ה-44 של ארצות הברית, בשנים 2009–2017. אובמה הוא האפרו-אמריקאי היחיד שכיהן בתפקיד זה עד כה. הוא חבר המפלגה הדמוקרטית, ולפני בחירתו לנשיא כיהן בסנאט של ארצות הברית מטעם מדינת אילינוי, מינואר 2005 ועד נובמבר 2008.\nבשנת כהונתו הראשונה כנשיא הוענק לו פרס נובל לשלום על \"מאמציו יוצאי הדופן לחיזוק הדיפלומטיה הבין-לאומית ושיתוף הפעולה בין עמים\". בתחילת כהונתו התמודד עם המשבר הכלכלי העולמי של 2008, וייצב את המשק באמצעות תוכנית תמרוץ. הוא התערב במשבר בתעשיית הרכב האמריקאית וסיפק עזרה פדרלית לחברות ג'נרל מוטורס וקרייזלר בתנאי שיתארגנו מחדש. הוא העביר את חוק הגנת החולה וטיפול בר השגה שהוביל לרפורמה בביטוחי הבריאות האמריקאיים, ופתח את שורות מערכת הביטחון לשירות של להט\"ב ללא הגבלות (ביטל את מדיניות אל תשאל, אל תספר). בנוסף, ב-2010 התרחשה דליפת מידע בדלתיים סגורות לידי הציבור שנודעה בכינוי פרשת קייבלגייט.\nלפי הבטחת הבחירות שלו, הוציא את ארצות הברית ממלחמת עיראק ב-2011 והפחית את המעורבות שלה במלחמת אפגניסטן (2001–2021). ממשל אובמה פעל לקדם מדיניות סביבתנית ונאלץ להתמודד מול אסונות טבע ואסונות אקולוגיים, בהם דליפת הנפט במפרץ מקסיקו (2010) וגל סופות הטורנדו בארצות הברית (2011). ב-2012 נבחר בשנית לנשיאות לאחר שגבר על יריבו הרפובליקני מיט רומני. ניצחונו השני הושג בהפרש קטן יותר מהראשון ב-2008. ב-2015 קידם את הסכם פריז שמטרתו הייתה להגביר את המחויבות הבין-לאומית למאבק בשינוי האקלים. לאורך הקדנציה השנייה שלו נערכו סדרת פיגועים המוניים בארצות הברית, בהם הטבח בבית הספר היסודי סנדי הוק והפיגוע במרתון בוסטון. בנוסף, לקראת בחירתו בשנית התרחשה מתקפת טרור בקונסוליה האמריקנית בבנגאזי שבלוב. בהמשך הקדנציה השנייה שלו הביא אובמה לשחזור יחסי ארצות הברית–קובה, שהיו מנותקים מאז המהפכה הקובנית.\nבתחום מדיניות החוץ המשיך במלחמה העולמית בטרור והורה על מבצע חנית נפטון בו נהרג אוסאמה בן לאדן, מנהיג ארגון אל-קאעדה, אשר היה אחראי לסדרת פיגועים רצחניים ברחבי העולם, ובראשם פיגועי 11 בספטמבר. בימיו התחולל האביב הערבי והחלה מלחמת האזרחים בסוריה, שארצות הברית התערבה בה במבצע נחישות טבועה. בהנהגתו ארצות הברית קידמה מגעים עם איראן שהבשילו לכדי הסכם המעצמות על תוכנית הגרעין האיראנית, הסכם שארצות הברית נסוגה ממנו תחת יורשו, דונלד טראמפ. סגנו של אובמה, ג'ו ביידן, נבחר לנשיא בבחירות 2020.",
    "pageid": 262415
  },
  {
    "title": "גרג פופוביץ'",
    "extract": "גרג צ'ארלס פופוביץ' (באנגלית: Gregg Charles Popovich; נולד ב-28 בינואר 1949 באינדיאנה) הוא מאמן כדורסל אמריקאי. מאמן כיום את סן אנטוניו ספרס מליגת ה-NBA, ואת נבחרת ארצות הברית.\nפופוביץ', המכונה גם \"פופ\", נחשב לאחד המאמנים הטובים בליגה. הוא הוליך את קבוצתו כג'נרל מנג'ר וכמאמן לחמישה תוארי אליפות בשנים 1999, 2003, 2005, 2007 ו-2014 והוא מחזיק בשיא הניצחונות כמאמן בליגת ה-NBA. לאחר פרישתו של פיל ג'קסון בשנת 2011, הפך פופוביץ' למאמן הפעיל בעל מספר האליפויות הגדול בליגה. בנוסף, הוא המאמן עם הוותק הרב ביותר בליגה באותה קבוצה, החל מעונת 1994/1995.\nיחודו של פופוביץ' כמאמן וג'נרל מנג'ר הוא בבניית הקבוצה תוך הסתמכות במידה ניכרת על שחקנים לא אמריקאיים כמו טוני פארקר, מאנו ג'ינובילי, טיאגו ספליטר ועוד.\nפופוביץ' ידוע בתשובותיו הסרקסטיות והקצרות לראיונות תוך כדי משחקים.",
    "pageid": 963033
  },
  {
    "title": "דניס לויד",
    "extract": "ניר טיבור (נולד ב-18 ביוני 1993) הוא זמר-יוצר ומפיק ישראלי המוכר בשם הבמה דניס לויד (Dennis Lloyd). לויד האמן המושמע ביותר ברשימת האמנים הישראלים המושמעים ביותר בספוטיפיי.",
    "pageid": 1652271
  },
  {
    "title": "הבעל שם טוב",
    "extract": "רבי ישראל בן אליעזר, הידוע כבעל שם טוב (בראשי תיבות: בעש\"ט ולעיתים ריב\"ש; בין ת\"נ לת\"ס, 1690 ל-1700 – ו' בסיוון ה'תק\"ך, 21 במאי 1760) היה מקובל ומנהיג ציבור יהודי במזרח אירופה, הנחשב לאבי תנועת החסידות.\nהחל משנת ה'ת\"ק (1740) התגורר במז'יבוז', שהייתה אז עיר ראשית במחוז פודוליה (כיום באוקראינה), ובה חי עד פטירתו. שם יצא לו מוניטין של בקיא בחכמת הנסתר שמשך אליו מעגל תלמידים. הוא הדגיש בתורתו מאפיינים כמו חשיבות הכוונה הנאותה בתפילה ובשמירת המצוות, קדושת האותיות המרכיבות את מילות הטקסטים, ועדיפות השמחה על פני הייסורים העצמיים כאמצעי לדבקות באל. תלמידיו ותלמידי תלמידיו, שהיוו את שדרת ההנהגה של החסידות ופיתחו את האידאולוגיה שלה, ייחסו לו את ייסוד התנועה.",
    "pageid": 8045
  },
  {
    "title": "הורדוס",
    "extract": "הוֹרְדוֹס (ביוונית: Ἡρῴδης (הֵרוֹדֵס), 72 ‏לפנה\"ס – ז' בכסלו, 4 לפנה\"ס) היה מלך יהודה משנת 37 לפנה\"ס עד מותו, ומייסד שושלת בית הורדוס. מכונה גם \"הורדוס הגדול\", כדי להבדילו מבניו שנקראו על שמו.\nהביוגרפיה של הורדוס מבוססת בעיקר על כתביו של יוסף בן מתתיהו (פלאוויוס יוספוס), שהמקור העיקרי שלו לנושא היה חיבורו של ניקולאוס איש דמשק, מקורבו של הורדוס והיסטוריון החצר שלו. ידוע גם על קיומו של חיבור בשם \"ההיסטוריה של המלך הורדוס\" מאת היסטוריון בשם פטולמאיוס, אולם הוא לא שרד.\nימי שלטונו של הורדוס ביהודה היו תקופת ביניים, בין שלטון מלכי בית חשמונאי לבין שלטון נציבי רומא, כשהארץ נשלטה באופן עקיף על ידי הרומאים באמצעות שלוחם ועושה דברם – הורדוס, כמלך וסאל. מעמד זה הקנה לו ולממלכת יהודה אוטונומיה בנושאי פנים, אך חייבו להיות כפוף במדיניות החוץ ובכלל – לרומא.\nהורדוס נודע במפעלי הבנייה האדירים והמפוארים שהקים, הודות להם הוא מכונה גם \"המלך הבנאי\". הוא בנה מחדש את בית המקדש, והפך אותו למבנה מפואר מאוד, בנה מחדש את העיר שומרון, ושינה את שמה ל\"סבסטי\", כמחווה לקיסר אוגוסטוס. הקים עיר נמל גדולה בקיסריה, אף היא לכבוד הקיסר אוגוסטוס, ובנה בה אמפיתיאטרון, מהראשונים בעולם שנבנו במישור. שרידים ממפעלי הבנייה של הורדוס ניתן למצוא גם במצדה, שהייתה ארמון-מקלט שבנה לעצמו, בקיסריה, בהרודיון – שבו גם נקבר אחרי מותו באחוזת קבר מפוארת שכרה לעצמו, ובארמונות החורף שבנה לעצמו ליד יריחו.\nדמותו בתודעה נשארה כשליט אכזר, ששלט בכוח הזרוע, תוך התנגדות עזה של העם כלפיו ובמיוחד מצד הפרושים, שלקראת סוף ימי בית שני הייתה להם השפעה רבה על העם היהודי, והשקפותיהם באו לידי ביטוי בספרות חז\"ל. גם יוסף בן מתתיהו תיאר את מעשי הזוועה שהורדוס ביצע, בספריו בשפה היוונית. בברית החדשה מתואר הורדוס כשליט אכזר, שהורה בין השאר על הרג כל הילדים בבית לחם בשל הידיעה על לידתו של משיח בן דוד (כלומר ישו, מי שאמור להיות מלך היהודים במקומו) בבית לחם, ומאוחר יותר הנחילה הנצרות את מסורותיה במרחב ההלניסטי. כך עיצבו שתי קבוצות אלה, הפרושים והנוצרים, את הזיכרון ההיסטורי של תקופת הורדוס. ועוד, עצם היותו ממוצא אדומי, רדיפתו הקנאית את צאצאי בית חשמונאי ורציחתם בזה אחר זה, התנהגותו המתריסה כלפי הסנהדרין ורציחתם, אכזריותו הפראית כלפי בני משפחתו הקרובים בהם אשתו וילדיו, וחנופתו לרומאים, כל אלה תרמו לשנאה ולהסתייגות מהורדוס.\nלמרות זאת, תקופת מלכותו של הורדוס על יהודה מנעה שלטון רומאי ישיר. לאחר מותו, כאשר בניו נכשלו לייצב את שלטונם בארץ, החל עידן של דיכוי קשה תחת שלטון נציבים רומים, שהסתיים במרד הגדול ובחורבן בית המקדש השני.",
    "pageid": 12611
  },
  {
    "title": "המרכז הלאומי לרפואה משפטית",
    "extract": "המרכז הלאומי לרפואה משפטית, המוכר גם בשם \"המכון לרפואה משפטית\" או \"המכון הפתולוגי\", הוא המוסד הציבורי היחיד המספק שירותי רפואה משפטית בישראל. הוא שוכן בשכונת אבו כביר שבתל אביב.\n\n",
    "pageid": 590441
  },
  {
    "title": "הסכם השלום בין ישראל למצרים",
    "extract": "הסכם השלום בין ישראל למצרים הוא הסכם שנחתם על ידי נשיא מצרים אנואר סאדאת, ראש ממשלת ישראל מנחם בגין ונשיא ארצות הברית ג'ימי קרטר, על מדשאות הבית הלבן ב-26 במרץ 1979. חתימת ההסכם הייתה אחד מרגעי השיא בתהליך שהחל עם ביקור נשיא מצרים סאדאת בישראל בנובמבר 1977 ונאומו בכנסת, והסתיים ב-1982 עם השלמת פינוי חצי האי סיני והעברתו לידי מצרים. בהסכם השלום נקבע הגבול בין ישראל למצרים והוא כיום גבול בין-לאומי.",
    "pageid": 25579
  },
  {
    "title": "הפועל ירושלים (כדורגל)",
    "extract": "הפועל ירושלים היא קבוצת כדורגל ישראלית מהעיר ירושלים, המשחקת בליגת העל. המועדון הוקם בשנת 1926 והוא נמנה עם המועדונים הוותיקים ביותר בליגה הבכירה בארץ ישראל כשהשתתף בעונת הבכורה (1931/1932). הישג השיא של הקבוצה הוא זכייה בגביע המדינה ומקום שלישי בליגה הראשונה ב-1973.\nכמחאה על האופי הניהולי של קברניטי המועדון בקבוצת הפועל ירושלים מאז שנות ה-90, הקימו חלק מאוהדי הקבוצה בשנת 2007 את מועדון הכדורגל הפועל קטמון ירושלים, שהיה למועדון הכדורגל הראשון בישראל הנמצא בבעלות אוהדיו. המועדון היה קרוי על-שם מגרש קטמון ששימש בעבר את הפועל ירושלים. הפועל קטמון ירושלים התקיימה במקביל להפועל ירושלים במשך 12 עונות (2007–2019), עד שבשנת 2019 פורקה קבוצת הפועל ירושלים המקורית עקב בעיות תקציביות, ובאוגוסט 2020 רכשה הפועל קטמון ירושלים את הזכויות על השם \"הפועל ירושלים\" והיא הפכה להפועל ירושלים, וכך בסופו של התהליך הגיעה לידי מועדון האוהדים.\nכיום המועדון נמצא בבעלות אוהדיו ומנוהל על ידי ועד מנהל המונה שבעה חברים, מתוכם ארבעה הם נציגי האוהדים, אשר נבחרים מדי שנה בבחירות דמוקרטיות בין כלל חברי עמותת קטמון מועדון אוהדים, מתוכם בוחר הוועד את היו\"ר. אל שלושת המקומות הנותרים העמותה יכולה להזמין גורמים התורמים לקבוצה למשך אותה עונת משחקים.\nצבעי הקבוצה הם אדום ושחור. עד שנות ה-80 שיחקה הקבוצה במגרש קטמון ובאצטדיון ימק\"א, והחל משנות ה-90 היא משחקת באצטדיון טדי.",
    "pageid": 44296
  },
  {
    "title": "הפיגוע בשגרירות ישראל בארגנטינה",
    "extract": "הפיגוע בשגרירות ישראל בארגנטינה היה אחד משני פיגועים שנערכו בשנות ה-90 בבואנוס איירס, בירת ארגנטינה, כנגד מטרות ישראליות ויהודיות.\n\n",
    "pageid": 559478
  },
  {
    "title": "וינר",
    "extract": "וינר היא תוכנית הימורי ספורט ישראלית באחריות הטוטו. במסגרת תוכניות ההימורים צריך לנחש תוצאות של משחקי ספורט מענפים שונים: כדורגל, כדורסל, טניס ועוד. ההשתתפות בהימורי הווינר היא מגיל 18 ומעלה.",
    "pageid": 108000
  },
  {
    "title": "ח'אלד משעל",
    "extract": "ח'אלד עבד א-רחים אסמאעיל עבד אל-קאדר משעל (בערבית: خالد عبد الرحيم إسماعيل عبد القادر مشعل, תעתיק מדויק; נולד ב-28 במאי 1956), המכונה \"אבו אל-וליד\" (أبو الوليد), הוא אחד מבכירי מנהיגי ארגון הטרור חמאס מאז הריגתו של אחמד יאסין ב-2004 והוותיק ביותר בהנהגת התנועה מאז הריגתו של אסמאעיל הנייה. בשנים 1996–2017 שימש כיושב-ראש הלשכה המדינית של הארגון.",
    "pageid": 11230
  },
  {
    "title": "טרשת נפוצה",
    "extract": "טרשת נפוצה (באנגלית: Multiple Sclerosis או MS) היא מחלה כרונית של מערכת העצבים, הפוגעת בתפקודם התקין של תאי העצב במערכת העצבים המרכזית על ידי פגיעה והפחתה במיאלין. המיאלין הוא חומר שומני המבודד את סיבי העצבים (אקסונים), ובכך מאפשר העברה ללא הפרעה של דחפים עצביים בין תאי עצב. הפגיעה בהעברת הזרמים מקשה על תפקוד תקין של המוח (שמבוסס על העברת דחפים עצביים), דבר שמשפיע על תפקוד הגוף כולו. התהליך גורם לפגיעה באיברים שונים, ולרוב בחוט השדרה, במוח ובעצב הראייה. למחלה יש מגוון רחב של תסמינים, ביניהם ראייה מטושטשת, קשיים בהליכה, סחרחורות וחולשת שרירים. חולים רבים חיים עם המחלה שנים רבות ובמקרים מסוימים ללא מגבלה, אך במקרים החמורים יותר גורמת המחלה לפגיעה בתנועה אצל החולה ואף לנכות. במידה שהמחלה מתקדמת, השליטה של החולה בשרירי גופו נחלשת. חוץ מהדמיון בשם, אין לטרשת נפוצה קשר ממשי לטרשת עורקים. שמות המחלות קשורים לנזק שהן גורמות לאיבר שבו הן פוגעות.",
    "pageid": 288957
  },
  {
    "title": "יהדות",
    "extract": "היהדות היא רצף המסורת וההמשכיות הדתית, התרבותית והמשפטית הקולקטיבית של היהודים. מורשת נרחבת זו כוללת נרטיבים היסטוריוגרפיים משותפים ואלמנטים של דת, לאום ותרבות, שהתפתחו בקרב עם ישראל החל מראשית התגבשותו באזור הלבנט בשלהי האלף השני לפנה\"ס.\nהיהדות כדת היא דתם ואמונתם המסורתית של היהודים. זוהי דת אברהמית הלכתית (אורתופרקטית), המבוססת על מערכת של מצוות מעשיות, אמונות, אגדות, סיפורים היסטוריים ועקרונות, שמקורותיה בכתבי הקודש היהודיים: התורה שבכתב והתורה שבעל פה. דת זו השפיעה עמוקות על ראשית הנצרות והאסלאם, אולם בניגוד לשתי הדתות האחרונות היא אינה דת מיסיונרית אלא דת אתנית. חיי הדת היהודיים ידעו התפתחויות ופילוגים לכל אורך ההיסטוריה.\nהיהדות כתרבות היא מכלול הערכים, האמונות ותפיסות של חברה כפי שהן באות לידי ביטוי אצל היהודים. התרבות היהודית כוללת כמה שפות ייחודיות (עברית, יידיש, לאדינו, ערבית יהודית וארמית יהודית) שבכל אחת מהן נוצרה ספרות ענפה; פילוסופיה, הגות ויצירה שהתכתבו עם תרבויות הסביבה; וכן מערכות של התנהגויות ומוסכמות חברתיות.\nהיהדות כלאום משמשת מוקד הזדהות ליהודים רבים בעולם. הציונות, התנועה הלאומית היהודית העיקרית בעת המודרנית, שאבה השראה מהזיקה המסורתית היהודית לארץ ישראל וניסחה אותה במונחי הלאומיות האירופאית. מדינת ישראל, אשר קמה על בסיס הרעיון הציוני, היא מדינת הלאום של העם היהודי.\nלפי הסוכנות היהודית, נכון לשנת 2023 חיים ברחבי תבל כ-15.7 מיליון יהודים, המהווים מיעוט של כ־0.2% מאוכלוסיית העולם. מתוכם, 7.2 מיליון יהודים חיים בישראל.",
    "pageid": 385
  },
  {
    "title": "יוג'ין או'ניל",
    "extract": "יוּג'ין גלדסטון אוֹ'ניל (באנגלית: Eugene Gladstone O'Neill‏; 16 באוקטובר 1888 – 27 בנובמבר 1953) היה מחזאי אמריקאי, זוכה פרס פוליצר ופרס נובל לספרות.",
    "pageid": 21891
  },
  {
    "title": "יחידה 81",
    "extract": "יחידה 81 (קרי: שמונה אחת) או היחידה הטכנולוגית של מערך המבצעים המיוחדים היא יחידה במערך המבצעים המיוחדים תחת אגף המודיעין של צה\"ל העוסקת במתן פתרונות טכנולוגיים לצרכים מבצעיים של אגף המודיעין.\nהיחידה מורכבת בעיקרה מאנשי צבא, אולם משרתים בה גם אזרחים, ובהם בעלי תואר דוקטור לתחומים ייחודיים בפיזיקה ובהנדסה. בראשה עומד קצין בדרגת אלוף-משנה.",
    "pageid": 1293779
  },
  {
    "title": "כ\"ה בשבט",
    "extract": "כ\"ה בשבט הוא היום העשרים וחמישה בחודש החמישי \nבשנה העברית, למניין החודשים מתשרי, והיום העשרים וחמישה בחודש האחד עשר \nלמניין החודשים מניסן.\nעל פי הלוח העברי הקבוע, פרשת בר המצווה של ילד שנולד בכ\"ה שבט היא, ברוב השנים, פרשת משפטים. אבל אם בר המצווה חל בשנה שלמה המתחילה ביום חמישי (שנה מקביעות השא או השג) פרשת בר המצווה היא פרשת תרומה.",
    "pageid": 300683
  },
  {
    "title": "מגפת הקורונה בישראל",
    "extract": "מגפת הקורונה בישראל הייתה התפרצות מגפת הקורונה העולמית במדינת ישראל. החולה המאומת הראשון בישראל נרשם ב-27 בפברואר 2020.",
    "pageid": 1804427
  },
  {
    "title": "מדינה פלסטינית",
    "extract": "מדינה פלסטינית או \"מדינת פלסטין\" (בערבית: دَوْلَة فِلَسْطِين، \"דַוְלת פִלַסטין\" או دَوْلَة فِلَسْطِينِيَّة \"דַוְלה פִלַסטִינִיה\") היא מדינה ששואפים להקים חלק ניכר מהפלסטינים, ובפרט אש\"ף. בפועל, בחלק משטחי יהודה ושומרון ישנה אוטונומיה בשליטת הרשות הפלסטינית, שהוקמה בהסכם אוסלו א' וממונה רשמית על ניהול האוטונומיה, ואילו ברצועת עזה שולט חמאס מאז יוני 2007, לאחר שסילק בכוח את הרשות הפלסטינית ואת אנשי הפת\"ח. הרשות הפלסטינית טוענת לריבונות ביהודה ושומרון וחבל עזה אך בפועל היא נטולת סמכויות מדיניות רבות.\nהניסיון הראשון להקמת מדינה פלסטינית אירע בספטמבר 1948. בתגובה להכרזת העצמאות של מדינת ישראל במאי 1948, הליגה הערבית הקימה בעזה את ממשלת כל פלסטין בנשיאות חג' אמין אל-חוסייני. בחודש שלאחר מכן הכריזה ממשלת כל פלסטין על ייסוד מדינה פלסטינית שבירתה ירושלים. בפועל, לא היו לממשלה זו סמכות או עצמאות והיא הוכפפה לממשלת מצרים. חודשיים לאחר מכן החליט עבדאללה הראשון, מלך ירדן בקונגרס יריחו לספח את הגדה המערבית. עם התקדמות מבצע חורב עברה הממשלה הפלסטינית לקהיר, שם למעשה הפכה לממשלה גולה. לאחר הקמת הרפובליקה הערבית המאוחדת פורקה ממשלת כל פלסטין על ידי נשיא מצרים גמאל עבד אל נאצר.\nב-15 בנובמבר 1988 הכריז ראש אש\"ף יאסר ערפאת בכינוס המועצה הלאומית הפלסטינית באלג'יר על הקמתה של מדינת פלסטין. באותה העת השטחים הפלסטיניים היו תחת שליטה ישראלית מלאה, וההכרזה נועדה לתפוס את הריבונות ביהודה ושומרון שירדן ויתרה עליה באותה שנה. במסגרת הסכמי אוסלו ניתנה אוטונומיה לפלסטינים בחלקים מיהודה ושומרון וחבל עזה במסגרת הרשות הפלסטינית אשר הייתה אמורה להוות שלב ביניים בדרך ליצירת מדינה פלסטינית. במסגרת ההסכמים קיבלו הפלסטינים לידיהם את השליטה האזרחית והביטחונית על רוב האוכלוסייה הפלסטינית באזורים אלה.\nפלסטין התקבלה באוקטובר 2011 לאונסק\"ו והפכה לראשונה לחברה מלאה באחד ממוסדות האו\"ם. ב-29 בנובמבר 2012 התקבלה החלטה 67/19 של העצרת הכללית של האו\"ם שלפיה שודרג מעמדה של הרשות הפלסטינית באו\"ם מישות משקיפה שאינה מדינה, למדינה משקיפה שאינה חברה. בהחלטה תמכו 138 מדינות. קודם לכן, היה לאש\"ף ייצוג של מדינה בליגה הערבית ובכמה ארגונים בינלאומיים אחרים.",
    "pageid": 641143
  },
  {
    "title": "מונדיאל 2026",
    "extract": "מונדיאל 2026 (באנגלית: 2026 FIFA World Cup; בספרדית: Copa Mundial de la FIFA de 2026; בצרפתית: Coupe du monde de la FIFA de 2026) יהיה טורניר גביע העולם בכדורגל לנבחרות גברים של פיפ\"א ה-23, שעתיד להתקיים בקיץ 2026. הטורניר יתקיים ב-16 ערים בשלוש מדינות באמריקה הצפונית: ארצות הברית, מקסיקו וקנדה, כאשר רבע הגמר, חצי הגמר והגמר, יתקיימו בארצות הברית בלבד. טורניר זה יהיה הראשון לכלול 48 נבחרות.\nהצעתן של ארצות הברית, מקסיקו וקנדה גברה על הצעה של מרוקו במהלך הצבעה בקונגרס ה-68 של פיפ\"א שנערך במוסקבה. זהו המונדיאל הראשון מאז מונדיאל 2002 שנערך ביותר ממדינה אחת, והראשון אי פעם שנערך בלמעלה משתי מדינות. מקסיקו, שאירחה בעבר את מונדיאל 1970 ומונדיאל 1986, תהפוך למדינה הראשונה שמארחת את המונדיאל שלוש פעמים. ארצות הברית אירחה בעבר את מונדיאל 1994.\nב-18 במאי 2023 פורסם הלוגו הרשמי של הטורניר, שעוצב על ידי לוסיו בוסקרדין.",
    "pageid": 1475022
  },
  {
    "title": "מועדים בין-לאומיים",
    "extract": "מועדים בין-לאומיים, המכונים גם ימים בין-לאומיים וכן חגים בין-לאומיים, הם מועדים בעלי חשיבות בין-לאומית. מטרתם לציין את המועד ברחבי העולם, להעלות מודעות לנושא, לקדם מטרות ולגייס אנשים לפעולה. רבים מהמועדים נוסדו או הוכרו על ידי העצרת הכללית של האומות המאוחדות, המועצה הכלכלית-חברתית של האומות המאוחדות או אונסק\"ו.\nגופים וסוכנויות מטעם האומות המאוחדות, האחראיים לקידום הנושא, עושים זאת בשם האו\"ם (UN) או אונסק\"ו (UNESCO). אותן סוכנויות רשאיות לפעול מטעם האו\"ם, להשתמש בסמלים שלו ולהיעזר בתשתית שלו כדי לתאם אירועים ברחבי העולם. על הסוכנות האחראית להציג דוחות המסכמים את הפעילות שהתרחשה ברחבי העולם בחסות הבין-לאומית ולתת המלצות לעתיד.",
    "pageid": 780013
  },
  {
    "title": "מיינקראפט",
    "extract": "מיינקראפט (באנגלית: Minecraft)\nהוא משחק בסגנון ארגז חול (שם אחר: עולם פתוח), אשר נוצר במקור על ידי מרקוס \"נוטץ'\" פרסון השוודי, ומאוחר יותר פורסם על ידי חברת epic games. המשחק נחשב למשחק הווידאו הנמכר ביותר בכל הזמנים. מיינקראפט נחשב בעבר למשחק אינדי (לפני שהחברה epic games  נמכרה למיקרוסופט). המשחק יצא למחשב האישי לראשונה ב-2009 בגרסת אינפדב (Infdev), ב-2010 בגרסת אלפא, ב-2011 בגרסת בטא, ובהמשך בגרסה הרשמית. באותה שנה יצאו לאור גם גרסאות ל-iOS ולאנדרואיד בשם \"Pocket Edition\" ב-2012 יצאה גרסה ל-Xbox 360, שפותחה בשיתוף עם 4J Studios. בשנים 2013–2015 הוכרזו גרסאות ל-Xbox one, לפלייסטיישן 3, לפלייסטיישן 4, לפלייסטיישן ויטה, ל-Wii U ולווינדוס 10. יצאו גם כמה משחקי ספין-אוף על מיינקראפט כגון משחקי ההרפתקאות Minecraft: Dungeons ,Minecraft Legends והמשחק האינטראקטיבי Minecraft: Story Mode, בו השחקן צריך לבחור בין אפשרויות שונות בתוך סיפור שמסופר לו, וכל החלטה משנה את מהלך הסיפור.\nכבר מגרסאותיו הראשוניות זכה המשחק להצלחה מרובה. נכון לשנת 2023, המשחק מכר מעל 300 מיליון עותקים לכל הפלטפורמות, מה שהופך אותו למשחק הווידאו הנמכר ביותר בכל הזמנים.\nכרגע ישנן שתי גרסאות עיקריות של מיינקראפט:\n\nג'אווה (Java) - הגרסה המקורית, הכתובה בשפת התכנות ג'אווה, למשחק במחשב האישי.\nבדרוק (Bedrock) - גרסה המיועדת לקונסולות משחק, טלפונים ניידים ול-Windows 10 ו-Windows 11, גרסה זו כתובה ב-++C.\nאדיוקיישן אדישן (Education edition) - לא גרסה עיקרית של מיינקראפט אך כן גרסה מיוחדת שיש בה דברים כמו אלמנטים npcs בלוקים ויצורים חדשים ואפשר אפילו לקודד בה. גרסה זו משומשת לרוב במוסדות חינוך.\nהמשחק הוא מסוגת עולם פתוח או ארגז חול, המאפשר יצירתיות רבה לשחקנים לעשות ככל העולה על רוחם. היבטים אחרים במשחק הם הישרדות, חקר העולם ולחימה. כמו כן, יש גם שרתי משחק קהילתיים שמתרכזים במיני-משחקים.\nב-27 ביוני 2016 הוכרז כי סרט המבוסס על המשחק בשם \"מיינקראפט: הסרט\" ייצא ב-4 באפריל 2025, אך בהמשך תאריך היציאה נדחה מ-4 במרץ 2022 לאחר מכן נדחה ל-4 באפריל 2025. הטריילר לסרט יצא בתאריך 4.9.24 בסרטון שיצא לאתר יוטיוב על ידי Warner Bros. Pictures.\nבשנת 2016 הושקה מהדורת החינוך של מיינקראפט, שבמסגרתה ניתן ללמוד תכנים שונים תוך כדי משחק.\nב-15 בספטמבר 2014 הודיעה מיקרוסופט על עסקה לרכישת Mojang בסך 2.5 מיליארד דולר, יחד עם הבעלות על הקניין הרוחני של מיינקראפט.",
    "pageid": 901741
  },
  {
    "title": "מלחמת המפרץ",
    "extract": "מלחמת המפרץ, הידועה גם כמלחמת המפרץ הראשונה וכמבצע סופה במדבר היא מלחמה שהתנהלה מ-2 באוגוסט 1990 ועד 28 בפברואר 1991 (מבצע \"סופה במדבר\" עצמו החל ב-17 בינואר 1991), ובמהלכה הוקמה, באישור האומות המאוחדות, קואליציה בראשות ארצות הברית בת 34 מדינות, שמטרתה הייתה שחרור כווית הכבושה.\nלאחר הפלישה העיראקית לכווית וכיבושה, נקטה מועצת הביטחון של האומות המאוחדות בסנקציות נגד עיראק והציבה בפניה אולטימטום – נסיגה תוך ארבעה חודשים מכווית, או שקואליציה רחבה תנקוט בפעולה צבאית לשחרור כווית. משפג האולטימטום, פתחה קואליציה בת 34 מדינות, בראשות ארצות הברית, במבצע \"סופה במדבר\" שהחל במתקפה אווירית רחבת היקף, ולאחר מכן גם במהלך קרקעי בן 100 שעות במהלכו שוחררה כווית. במהלך הלחימה תקפה עיראק בטילים את ערב הסעודית ואת ישראל.",
    "pageid": 332821
  },
  {
    "title": "מעוין",
    "extract": "מעוין הוא מרובע שווה-צלעות. מעוין הוא מקרה פרטי של דלתון (דלתון קמור שווה-שוקיים) ושל מקבילית (מקבילית שוות שוקיים). ריבוע הוא מקרה פרטי של מעוין שבו הזוויות שוות.\nבגאומטריה אנליטית ניתן להגדיר מעוין, שאלכסוניו p ו-q מונחים על הצירים, כמקום הגאומטרי של הנקודות (x, y) שמקיימות:\n\n  \n    \n      \n        \n          |\n          \n            \n              x\n              p\n            \n          \n          |\n        \n        \n        +\n        \n          |\n          \n            \n              y\n              q\n            \n          \n          |\n        \n        \n        =\n        1\n      \n    \n    {\\displaystyle \\left|{\\frac {x}{p}}\\right|\\!+\\left|{\\frac {y}{q}}\\right|\\!=1}\n  \n.\nפאון שכל פאותיו הן מעוינים נקרא \"מעוינון\".",
    "pageid": 18764
  },
  {
    "title": "מקבילית",
    "extract": "בגאומטריה, מקבילית היא מרובע בעל שני זוגות של צלעות מקבילות. \nמקרים פרטיים של מקבילית הם מעוין, שכל צלעותיו באורך שווה, המלבן, שבו כל זוג צלעות סמוכות מאונכות זו לזו, והריבוע שהוא מעוין וגם מלבן. \nניתן לראות במקבילית מקרה פרטי של הטרפז (בהגדרתו המרחיבה). \nהצורה התלת-ממדית הבנויה רק ממקביליות היא המקבילון.\nהמילה \"מקבילית\" מגיעה מהמילה היוונית παραλληλό-γραμμον (parallēló-grammon), שפירושה \"צורה של קווים מקבילים\".",
    "pageid": 18773
  },
  {
    "title": "מרב מיכאלי",
    "extract": "מרב מיכאלי (נולדה ב־24 בנובמבר 1966, י\"א בכסלו ה'תשכ\"ז) היא פוליטיקאית ישראלית, יושבת ראש מפלגת העבודה לשעבר וחברת הכנסת מטעמה. כיהנה כשרת התחבורה והבטיחות בדרכים בממשלה ה-36. לפני בחירתה לכנסת הייתה אשת טלוויזיה ורדיו, מרצה בנושאי תקשורת ומגדר, ופובליציסטית.\n\n",
    "pageid": 142298
  },
  {
    "title": "נוהל חניבעל",
    "extract": "נוהל חניבעל הייתה פקודה מטכ\"לית של צה\"ל שעסקה בכללים לפעולה מיידית במקרה של חטיפת חייל בידי האויב. הנוהל גובש בשנת 1986, ובשנת 2017 הוחלף על ידי הרמטכ\"ל, גדי איזנקוט, בפקודה מבצעית חדשה.",
    "pageid": 945718
  },
  {
    "title": "נחמן מברסלב",
    "extract": "רבי נחמן מברסלב (א' בניסן ה'תקל\"ב, 4 באפריל 1772 – י\"ח בתשרי ה'תקע\"א, 16 באוקטובר 1810) מייסד חסידות ברסלב והאדמו\"ר היחיד שלה. רבי נחמן היה מורה רוחני מקורי שהדגיש את המכשולים הרבים בדרך לדעת האל ואת חשיבות השמחה, האמונה הפשוטה והתמימות, וכן ההתקשרות לצדיקים ובפרט \"צדיק האמת\". \nתלמידו הבולט ביותר, רבי נתן מברסלב, חיבר על פי דבריו את ליקוטי מוהר\"ן וספרי יסוד אחרים של החסידות. מאחר שלא מינה לו יורש, הוסיפה חסידות ברסלב לתפקד כתנועה עם מורים הבקיאים בתורתו של רבי נחמן גם לאחר מותו, ולא כחצר בראשות שושלת אדמו\"רים.\nבימי חייו עורר רבי נחמן סערה והתנגדות עזה, שכן הִרבה למחות על מה שראה כהתמסדות ואובדן הדרך של החסידות ונקלע למחלוקות קשות עם אדמו\"רים אחרים, על רקע חזיונותיו שעסקו בעיקר בעצמו וגדולתו. חסידות ברסלב הייתה קבוצה קטנה ונרדפת מימיו ועד שזכתה להתעניינות ותחייה במחצית השנייה של המאה ה-20. חסידיה מונים כיום עשרות אלפים, החלוקים לקהילות רבות, רבים מהם חוזרים בתשובה.",
    "pageid": 41065
  },
  {
    "title": "סילבה קאני סוקפה",
    "extract": "איי סילבה קאני סוקפה (בצרפתית: Ayi Silvain Kangani Soukpe; נולד ב-15 במאי 2003) הוא כדורגלן ישראלי-טוגולזי המשחק בעמדת הקשר בבית\"ר ירושלים.",
    "pageid": 2420627
  },
  {
    "title": "סרט מודעות צהוב",
    "extract": "סרט מוּדָעוּת צהוב הוא סמל להזדהות עם שבויים וסולידריות עם לוחמים ותפילה לשובם לשלום. מקורו בפולקלור האמריקאי. כמו כן הוא גם מסמל מודעות למחלת האנדומטריוזיס, אך הוא נפוץ ברחבי העולם סביב אירועים שונים.\n\n",
    "pageid": 796136
  },
  {
    "title": "עובדיה יוסף",
    "extract": "הרב עובדיה יוסף (י\"ב בתשרי ה'תרפ\"א, 23 בספטמבר 1920 – ג' בחשוון ה'תשע\"ד, 7 באוקטובר 2013) היה רב, פוסק ומחבר חרדי-ספרדי, כיהן כרב הראשי לישראל ('הראשון לציון') בשנים 1973–1983 והיה מנהיגה הרוחני ונשיא מועצת חכמי התורה של מפלגת ש\"ס מאז הקמתה. חתן פרס ישראל לספרות תורנית לשנת ה'תש\"ל (1970). כונה בפי רבים גדול הדור, \"פוסק הדור\" וכן מרן. ממעצבי דרכם הרוחנית של יהודי עדות המזרח במאה ה-20 והדרך החרדית ספרדית.",
    "pageid": 1136785
  },
  {
    "title": "עספור",
    "extract": "עספור (בתרגום מערבית: عصفور; עֻצְפוּר, ציפור) היא סדרת טלוויזיה ישראלית מסוגת קומדיית דרמת מתח של חברת התקשורת HOT שעלתה לשידור ב-7 במרץ 2010, בערוץ HOT3, והסתיימה לאחר 2 עונות ב-27 בדצמבר 2011. יוצריה וכותביה של הסדרה הם חנן סביון וגיא עמיר שגם משחקים כשחקנים ראשיים בסדרה (מגלמים את הדמויות ניוטון וקצר בהתאמה). הסדרה הופקה על ידי אודי סגל \"סומיוקו הפקות\" ומגוללת את סיפורם של ארבעה חברים המתגוררים בתוך חוות שלדי אוטובוסים נטושים, בשולי אזור התעשייה בירושלים ונאבקים על מנת להחזיר את שטח החווה לרשותם לאחר שאגרת חוב כבדה הוטלה על השטח.\nמשמעות המילה \"עַסְפוּר\" היא ציפור בערבית. בסדרה היא מסמלת ציפור מזל שהייתה מגיעה לחווה בעבר הרחוק, בזמן שהחווה הייתה שייכת עוד לסבו של מוטי (שלום מיכאלשווילי), שלימים ירש ממנו את החווה. הרצף שלאורכו מאורגנת העלילה הוא מאבק בין ה\"עשירים\" לבין ה\"עניים\".",
    "pageid": 757621
  },
  {
    "title": "עסקת שליט",
    "extract": "עסקת שליט (או ההסכם לשחרור גלעד שליט) הייתה עסקת חילופין בין ישראל לבין ארגון הטרור חמאס, שנחתמה באוקטובר 2011, ובמסגרתה שחררה ישראל 1,027 אסירים ביטחוניים ועצירים, בהם 450 אסירי חמאס ש-280 מהם נשפטו למאסרי עולם על תכנון וביצוע פיגועי טרור ורצח תמורת חייל צה\"ל החטוף גלעד שליט. ההסכם נחתם לאחר משא ומתן ארוך, שהתנהל בצל פעילות ציבורית בישראל לשחרורו של שליט, ולאחר שחלפו חמש שנים וארבעה חודשים מאז שפעילי החמאס חטפו את שליט בצדו הישראלי של הגבול עם רצועת עזה.\nהעסקה, שהושגה בתיווכם של מתווכים גרמנים ומצריים, תואמה על ידי סוכן שירות הביון הפדרלי הגרמני גרהרד קונרד, ונחתמה במצרים ב-11 באוקטובר 2011. השלב הראשון של העסקה יצא לפועל ב-18 באוקטובר 2011, ובו העביר חמאס את שליט לשטח מצרים (ממנה הועבר לישראל), ובמקביל שחררה ישראל בתמורה 477 אסירים ביטחוניים. השלב השני של העסקה התקיים ב-18 בדצמבר 2011, ובמהלכו שחררה ישראל 550 אסירים ביטחוניים נוספים. אחד המשוחררים היה יחיא סנוואר, לימים אדריכל טבח השבעה באוקטובר 2023, ולאחר מכן ראש הלשכה המדינית של חמאס ומנהיג הארגון עד חיסולו באוקטובר 2024.",
    "pageid": 942149
  },
  {
    "title": "פיגועי טרור נגד ישראלים בישראל ובשטחים ב-2024",
    "extract": "רשימת פיגועי טרור נגד ישראלים שהתרחשו בשנת 2024 במדינת ישראל וביהודה ושומרון, כולל בזירת יהודה ושומרון במלחמת חרבות ברזל. שנה זו נפתחה עם פיגועי טרור קטלניים רבים, בין השאר בהשפעת המלחמה. הפיגועים ובפרט השימוש הגובר במטעני חבלה, הביאו את צה\"ל לפתוח בסוף אוגוסט במבצע \"מחנות קיץ\" במחנות הפליטים בג'נין ובטול כרם.\n\n",
    "pageid": 2292383
  },
  {
    "title": "פרשת טננבוים",
    "extract": "פרשת טננבוים הייתה פרשה ביטחונית שהתרחשה בשנים 2000–2004. במוקד הפרשה עמדה חטיפת אלחנן טננבוים, אזרח ישראלי שהיה קצין מילואים בחיל התותחנים בדרגת אלוף־משנה. טננבוים התפתה להשתתף בעסקת סמים ונחטף ללבנון בידי קייס עובייד הישראלי וקאיד בירו הלבנוני, שם הועבר לידי ארגון החזבאללה. הוא שימש בן ערובה, ושוחרר במסגרת עסקת שבויים שבה הוחזרו גם גופותיהם של שלושת חטופי הר דב. תמורת החזרתו והחזרת גופות החיילים, שחררה ישראל מאות אסירים ביטחוניים, רובם פלסטינים ולבנונים.",
    "pageid": 392841
  },
  {
    "title": "רמת גן",
    "extract": "רָמַת־גַּן היא עיר במחוז תל אביב בישראל. היא גובלת בערים תל אביב, קריית אונו, גבעתיים, אור יהודה, גבעת שמואל ובני ברק. בשטחה נמצאים אצטדיון רמת גן, הפארק הלאומי, הספארי, אוניברסיטת בר-אילן, מרכז רפואי שיבא (תל השומר) ומתחם בורסת היהלומים.\nשטח השיפוט של רמת גן הוא 16,300 דונם. היא הוקמה ב-1921 כמושבה חקלאית, הוכרה כמועצה מקומית ב-1926 והוכרזה כעיר בשנת 1950. העיר חברה בארגון פורום ה-15, פורום הערים אשר אינן מקבלות מענקי פיתוח מהמדינה.",
    "pageid": 7775
  },
  {
    "title": "שאול",
    "extract": "שָׁאוּל בֶּן קִישׁ הוא דמות מקראית, המוזכרת בתנ\"ך כמלך הראשון על ממלכת ישראל המאוחדת. תקופת מלכותו מתוארכת למחצית השנייה של המאה ה-11 לפנה\"ס. לפי הכרונולוגיה המקובלת בחקר המקרא, ייתכן שמלך בערך בשנים 1025–1005 לפנה\"ס.",
    "pageid": 9166
  },
  {
    "title": "שובר שורות",
    "extract": "שובר שורות (באנגלית: Breaking Bad) היא סדרת דרמת פשע אמריקאית, אותה יצר והפיק וינס גיליגאן. הסדרה מגוללת את סיפורו של וולטר וייט (בריאן קראנסטון), מורה לכימיה שמאובחן כחולה סופני בסרטן הריאה. ביחד עם תלמידו לשעבר ג'סי פינקמן (אהרון פול), פונה וייט לעולם הפשע ומתחיל לייצר ולסחור במתאמפטמין (\"קריסטל מת'\") למימון טיפוליו הרפואיים והבטחת עתידה הכלכלי של משפחתו לאחר מותו. הסדרה הופקה על ידי חברת \"Sony Pictures Television\" עבור רשת \"AMC\" האמריקנית ושודרה במשך חמש עונות, החל מ-20 בינואר 2008 ועד ל-29 בספטמבר 2013.\nהסדרה זכתה לביקורות חיוביות מאוד מצד מבקרים וצופים, ולאחוזי צפייה גבוהים מאוד. \"שובר שורות\" נחשבת בעיני רבים לאחת מסדרות הטלוויזיה הטובות ביותר בכל הזמנים והיא במקום ה-1 בדירוג הגולשים באתר IMDb. הסדרה זכתה ב-16 פרסי אמי, שמונה פרסי סטלייט, שני פרסי גלובוס הזהב ופרסים רבים נוספים.\nבשנת 2015 עלתה סדרת ספין אוף בשם \"סמוך על סול\" המתמקדת בדמותו של סול גודמן בתקופה שקדמה לאירועים המתוארים בסדרה \"שובר שורות\".",
    "pageid": 713204
  },
  {
    "title": "שרה נתניהו",
    "extract": "שרה נתניהו (נולדה בכ\"ב בחשוון ה'תשי\"ט, 5 בנובמבר 1958) היא רעייתו של ראש ממשלת ישראל בנימין נתניהו ופסיכולוגית חינוכית במקצועה.",
    "pageid": 921228
  },
  {
    "title": "תומר קאפון",
    "extract": "תומר קאפון (נולד ב-15 ביולי 1985) הוא שחקן קולנוע וטלוויזיה ישראלי. זוכה פרס אופיר בקטגוריית שחקן המשנה הטוב ביותר לשנת 2016 על תפקידו כזולר בסרט הקולנוע \"שבוע ויום\".",
    "pageid": 1364188
  },
  {
    "title": "תמיר ידעי",
    "extract": "תמיר יָדַעִי (נולד ב-16 בדצמבר 1969) הוא קצין צה\"ל בדרגת אלוף. שירת כמפקד זרוע היבשה, מפקד פיקוד המרכז, מפקד פיקוד העורף, מפקד המרכז לאימוני מפקדות, מפקד אוגדת איו\"ש, ראש חטיבת תורה והדרכה באמ\"ץ, מפקד אוגדת אדום, מפקד חטיבת גולני ומפקד יחידת אגוז. ב-14 בפברואר 2025 החליט שר הביטחון, ישראל כ\"ץ, למנותו לסגן הרמטכ\"ל.",
    "pageid": 664206
  },
  {
    "title": "תסמונת סטוקהולם",
    "extract": "תסמונת סטוקהולם (או קרבה רגשית בשבי) היא מושג מהפסיכולוגיה הפופולרית המתאר תופעה שבה שבוי מפגין מה שנראה כמו נאמנות ואפילו חיבה כלפי השובה שלו. השבוי עלול גם לתפוס את המצילים או כוחות המשטרה כאויבים, משום שהם מסכנים את השובה. \nקיימת ביקורת על השימוש במושג תסמונת סטוקהולם. למרות שהמושג נפוץ בתקשורת ובפסיכולוגיה הפופולרית, הוא אינו שכיח במחקר האקדמי, והתסמונת אינה נחשבת לתסמונת פסיכיאטרית ולכן אינה מופיעה בשני ספרי האבחון הפסיכיאטרים המרכזיים: DSM, ICD.\nמאז המצאת המושג, השימוש בו התרחב גם לנשים מוכות, נפגעי עבירות מין, ילדים שחוו התעללות, קורבנות של גילוי עריות, שבויי מלחמה, חברי כתות, אסירים במחנות ריכוז, עבדים וזונות.",
    "pageid": 10769
  },
  {
    "title": "תפילת הדרך",
    "extract": "תפילת הדרך היא תפילה שתיקנו חז\"ל לומר בעת יציאתו של האדם לדרך, ועיקר עניינה הוא, בקשת האדם מהאלוהים שישמור עליו מן הסכנות האורבות לו בדרכו.",
    "pageid": 510841
  },
  {
    "title": "7 באוקטובר",
    "extract": "7 באוקטובר הוא היום ה-280 בשנה בלוח הגרגוריאני (281 בשנה מעוברת). עד לסיום השנה נשארו עוד 85 ימים.\n\nלאחר טבח שבעה באוקטובר ב-2023, נעשה הביטוי \"7 באוקטובר\" לכינוי נפוץ המתייחס לאירועי אותו היום, וכן כינוי כללי לאירועים דומים שעלולים לקרות בעתיד. מלחמת חרבות ברזל מכונה לעיתים קרובות \"מלחמת 7 באוקטובר\".\n\n",
    "pageid": 2888
  },
  {
    "title": "אדם",
    "extract": "אדם או אדם נבון (שם מדעי: Homo sapiens, בלטינית: \"הומו\" – אדם, \"סָפִּיֶינס\" – חושב או תבוני) על פי ההגדרה המדעית הביולוגית, הוא מין של יונק במשפחת ההומינידיים, והמין היחיד שנותר כיום בתת-השבט הומינינים. כל בני-האדם בני-ימינו, וכן בני אדם בעבר אשר היו זהים מבחינה אנטומית לבני אדם בני-ימינו, מסווגים לתת-מין אדם נבון מודרני (Homo sapiens sapiens). סיווג זה נועד להבדילם ממינים נכחדים קרובים אך שונים באנטומיה שלהם, כמו האדם הניאנדרטלי, שמסווג כתת-מין נפרד בתוך המין \"אדם נבון\" או כמין נפרד בסוג אדם (Homo). האדם הנבון המודרני נחשב לתת-המין היחיד ששרד עד ימינו מבין תת-המינים של הומו ספיינס, מבין הסוג הומו ומבין תת-השבט הומינינים.\nהאדם ייחודי בעולם החי במוחו הגדול (יחסית לגודל גופו) יותר מכל בעלי החיים: גדול פי שלושה בערך אפילו ממוחות קופי האדם הקרובים אליו ביותר, שימפנזה וגורילה. האדם נבדל מהם גם בהליכתו הזקופה על שתי גפיו האחוריות, בהתאמת זרועותיו ואצבעות ידיו לשימוש מתקדם בכלים, וביכולת הדיבור שלו. הוא מאכלס מגוון עשיר של בתי גידול יבשתיים, יותר מכל בעל חיים אחר, ומשנה את בתי הגידול שלו כך שיתאימו לצרכיו ולמחייתו, ובכך נחשב למין מהנדס סביבה. הוא מתאפיין בתודעה ובהכרה מפותחות, ביכולתו המתקדמת להמציא ולהשתמש באומנות, בטכנולוגיה, במדע, בסמלים מופשטים דוגמת אלו המשמשים בשפה ובכתב, ברעיונות, בדמיונות, באידאולוגיות ובמוסדות חברתיים מורכבים.\nלאדם יש גם את היכולת לרפלקציה עצמית, דהיינו יכולת התבוננות פנימית וניתוח עצמי.\nהאדם נפוץ כיום בכל יבשות כדור הארץ, והוא חי דרך קבע בכולן למעט באנטארקטיקה.\nבני אדם מודרניים התפתחו לראשונה ביבשת אפריקה לפני כ-200 אלף שנה, ולאחר מכן החלו להתפשט בהדרגה לשאר יבשות העולם הישן, ולאחר מכן גם לאמריקה, תוך החלפה והטמעה של אוכלוסיות אדם קדומות יותר שחיו במזרח התיכון, באירופה ובאסיה. לאורך מרבית הפרהיסטוריה הם חיו כציידים-לקטים, ורק לפני כעשרת אלפי שנים החלו לביית צמחים ובעלי חיים בהיקף נרחב לצורך חקלאות. לפני כחמשת אלפי שנים לכל היותר פיתחו לראשונה כתב, והחלו לתעד את ההיסטוריה שלהם. במאות השנים האחרונות, אפשרו המהפכה התעשייתית וחידושי המדע גידול מהיר באוכלוסיית האנושות, והיא מונה כיום כ-8 מיליארד נפש.",
    "pageid": 697376
  },
  {
    "title": "אדמונד ג'יימס דה רוטשילד",
    "extract": "הברון אַבְרָהָם בִּנְיָמִין אֶדְמוֹנְד גֵ'יימְס דֶה רוֹטְשִׁילְד מכונה אבי היישוב וגם הנדיב הידוע (Edmond James de Rothschild;‏ 19 באוגוסט 1845, ט\"ז באב ה'תר\"ה – 2 בנובמבר 1934, כ\"ד בחשוון ה'תרצ\"ה) היה יהודי בן לענף הצרפתי של משפחת רוטשילד, נדבן וציוני, תומך עיקרי ביישוב היהודי בארץ ישראל בתקופת העלייה הראשונה. ידוע בכינויים \"הנדיב הידוע\" ו\"אבי היישוב\". בישראל, הכינוי הברון רוטשילד מתייחס בדרך כלל אליו, אף שהיו ברונים נוספים במשפחת רוטשילד. בין המושבות שתרם להן: ראש פינה, זכרון יעקב, ראשון לציון, פתח תקווה, מזכרת בתיה, כפר תבור, גבעת עדה, ובנימינה. קיבוץ אשדות יעקב הוקם על אדמות שנרכשו על ידי הברון וקרוי על שם בנו, יעקב-ג'יימס. מזכרת בתיה קרויה על שם אימו.",
    "pageid": 8833
  },
  {
    "title": "אומניפוטנטיות",
    "extract": "אוֹמְנִיפּוֹטֶנְטִיּוּת (בלטינית: Omnipotens, מילולית \"כל הכוח\"), בעברית יכולת-כול, היא תכונה של מי שיש לו כוח אבסולוטי, בלתי נדלה וללא גבולות. דתות מונותאיסטיות מייחסות בדרך כלל את תכונת הכל יכולות רק לאל.\nבפילוסופיה של רוב הדתות המונותאיסטיות בעולם המערבי, תכונת האומניפוטנטיות מיוחסת לאל לצד תכונות רבות אחרות, ביניהן היותו \"אל כל-יודע\", \"אל נוכח בכל\", ו\"אל מלא רחמים\".",
    "pageid": 277915
  },
  {
    "title": "אירופה",
    "extract": "אֵירוֹפָּה היא יבשת מבחינה היסטורית ותרבותית ותת-יבשת מבחינה גאוגרפית. היא נמצאת בחלקה המערבי ביותר של יבשת העל אירואסיה, שבחצי הכדור הצפוני. בצפונה אירופה גובלת באוקיינוס הקרח הצפוני; במערבה – באוקיינוס האטלנטי; במזרחה – בהרי אורל ובים הכספי; ובדרומה – בים התיכון ובים השחור. כ-50 מדינות מרכיבות את אירופה: רוסיה היא הגדולה ביותר, הן מבחינת השטח והן מבחינת האוכלוסייה, ואילו קריית הוותיקן היא הקטנה ביותר. אירופה משתרעת על כ-10,180,000 קמ\"ר, והיא היבשת השישית בגודלה בעולם (מקדימה את אוקיאניה בלבד). עם זאת, היא אחת היבשות המאוכלסות בעולם (שלישית, אחרי אסיה ואפריקה). כ-11% מאוכלוסיית העולם מתגורר ביבשת זו, 744.8 מיליון נפשות (לשנת 2024).\nבאירופה נולדה תרבות המערב – שממלאת תפקידים דומיננטיים בעניינים גלובליים החל מהמאה ה-16, במיוחד מראשית הקולוניאליזם. בין המאה ה-16 למאה ה-20, מדינות אירופאיות שלטו לסירוגין באמריקה, רוב אפריקה, אוקיאניה וכן בחלקים גדולים של אסיה. שתי מלחמות העולם התמקדו בעיקר באירופה, ותרמו רבות לירידת הדומיננטיות של מדינות אירופה המערבית בעניינים דיפלומטיים באמצע המאה ה-20. במהלך המלחמה הקרה, אירופה חולקה לאורך מסך הברזל של נאט\"ו במערב וברית ורשה במזרח. האינטגרציה האירופית הובילה להיווצרותה של מועצת אירופה והאיחוד האירופי במערב אירופה, ששתיהן התרחבו בהדרגה מזרחה עם מהפכת סתיו העמים ונפילת ברית המועצות בתחילת שנות ה-90.\nאירופה דלה, באופן יחסי, במשאבי טבע. מבחינה היסטורית רוב חלק ניכר משטחה היה מכוסה ביערות והיא הייתה משופעת בעצים ובאבנים טובים לבנייה. בנוסף יש בה מרבצי ברזל ופחם ומעט נפט. משאבי טבע אחרים נמצאים בכמויות קטנות יחסית. גם שטחי אדמה חקלאית טובה מצומצמים באופן יחסי. עובדה זו, יחד עם אקלים קריר בצפונה ובמזרחה של היבשת הקשו על חקלאות מפותחת באזורים אלה. עם זאת, אירופה פתוחה לשיט ימי דרך האוקיינוס האטלנטי ושני ימים פנימיים גדולים – הים התיכון שמקשר בינה לבין אסיה ואפריקה והים הבלטי. שני הימים שימשו למסחר פורה ובהמשך נפתחו נתיבי שיט באוקיינוס שהובילו לתגליות גאוגרפיות חשובות.\nאירופה היא גם המקום שבו קיבל המדע את דחיפתו הגדולה ביותר. אמנם, עד העת החדשה אסיה הייתה מתקדמת יותר מבחינה טכנולוגית, אך פיתוחים מדעים חשובים הזניקו את אירופה קדימה. הפריצה הטכנולוגית החשובה החלה עוד לפני תקופת הרנסאנס. הפיתוח הטכנולוגי קיבל תאוצה נוספת עם תחילת הרנסאנס ופרץ קדימה בעת החדשה. מאז ועד היום אירופה וממשיכי דרכה הרעיוניים במערב הם השולטים בכיפה הטכנולוגית והמדעית. הפיתוח המדעי והטכנולוגי אפשר לאירופה להתעשר הרבה יותר מאשר לשכניה המידיים באפריקה ובאסיה ואפשר את מסע התגליות הענף שהביא בתורו את הקולוניאליזם והאימפריאליזם האירופאי.",
    "pageid": 319
  },
  {
    "title": "אלקטרז",
    "extract": "כלא אלקטרז (באנגלית: Alcatraz), המכונה גם הסלע, היה בית סוהר אמריקאי ברמת \"בית סוהר שמור\" (Supermax prison) לעבריינים שהוגדרו כמסוכנים ביותר, על אי במפרץ סן פרנסיסקו שבקליפורניה; האי זכה להיכלל בספר השיאים של גינס בתור \"הכלא השמור ביותר בעולם\". ב-1963 נסגר הכלא בשל העלויות הגבוהות הכרוכות באחזקתו.\n\n",
    "pageid": 106363
  },
  {
    "title": "אנונימי לגמרי",
    "extract": "אנונימי לגמרי (באנגלית: A Complete Unknown) הוא סרט דרמה מוזיקלית ביוגרפית אמריקאי משנת 2024 שבוים על ידי ג'יימס מנגולד על פי תסריט שכתבו מנגולד וג'יי קוקס, המבוסס על הספר \"Dylan Goes Electric!\" משנת 2015 מאת אלייג'ה ולד.\n\n",
    "pageid": 2359768
  },
  {
    "title": "אנטארקטיקה",
    "extract": "אנטארקטיקה היא היבשת שבה נמצא הקוטב הדרומי של כדור הארץ. שטחה כ-14,200,000 קמ\"ר והיא היבשת החמישית בגודלה אחרי אסיה, אפריקה, אמריקה הצפונית ואמריקה הדרומית.\nהשם \"אנטארקטיקה\" הוא הלחם של המילים \"אנטי\" ו\"ארקטיקה\", כלומר \"מול ארקטיקה\", שהיא הקוטב הצפוני.\nאנטארקטיקה היא המקום הקר ביותר על פני כדור הארץ, ורובה ככולה מכוסה קרח לאורך כל השנה. באנטארקטיקה אין תושבי קבע בגלל תנאי מזג האוויר הקשים, אולם ממשלות רבות ברחבי העולם מחזיקות בה תחנות מחקר, שחלקן מאוישות כל השנה וחלקן מאוישות רק בקיץ.",
    "pageid": 4239
  },
  {
    "title": "אקספו תל אביב",
    "extract": "אקספו תל אביב (בעבר נקרא מרכז הירידים והקונגרסים) הוא מתחם בשדרות רוקח בתל אביב, מצפון לנחל הירקון, המשמש לקיום ירידים, תערוכות, כנסים ואירועים נוספים. המקום מופעל על ידי חברת \"אקספו תל אביב – המרכז הבינלאומי לכנסים ותערוכות בע\"מ\", חברה עירונית בבעלותה של עיריית תל אביב-יפו. מדי שנה מתקיימים במקום עשרות אירועים בהיקפים שונים ופוקדים אותו למעלה מ-2.5 מיליון מבקרים. בשנת 2019 שימש המקום כמארח הרשמי של אירועי האירוויזיון שהתקיימו בישראל. המתחם מוכר בציבור גם כ\"גני התערוכה\". כחלק ממיתוג החברה מחדש, החל משנת 2018 שמה שונה לשם \"Expo Tel Aviv\" (אקספו תל אביב).\nאת מתחם אקספו תל אביב מקיף רחוב הקרוי ע\"ש אייזיק רמבה, ורחבת הכניסה הראשית למתחם קרויה על שם מרדכי-חיים שטרן.",
    "pageid": 311015
  },
  {
    "title": "אתיופיה",
    "extract": "הרפובליקה הדמוקרטית הפדרלית של אתיופיה (באמהרית: የፌፈን ዲሞክራሲያዊ ሪፐብሊክ, תעתיק לעברית: יאיתיופ'יה פדראלאווי דימוקיראסייווי ריפביליק) היא מדינה ללא מוצא לים בקרן אפריקה שבמזרח אפריקה, והיא המדינה המאוכלסת ביותר כיום ללא מוצא לים. היא גובלת בצפון באריתריאה, בסודאן ובדרום סודאן במערב, בקניה בדרום, בסומליה במזרח, ובג'יבוטי בצפון-מזרח. אתיופיה היא פדרציה של שבעה מחוזות אתניים, ארבעה מחוזות מולטי-אתניים, ושתי ערים עצמאיות. המדינה מכונה בחוקתה \"הפדרציה האתיופית השנייה\" ומוגדרת כפדרציה דמוקרטית רב-לאומית שצורת שלטונה רפובליקה.\nאתיופיה היא ארץ בעלת היסטוריה רצופה מאז העת העתיקה. המדינה המודרנית היא המשכה של האימפריה האתיופית, שהיא עצמה מקורה בקיסרות אקסום. זו, על פי המסורת, התפתחה ממלכות שבא אשר קמה בשנת 1978 לפנה\"ס. הנצרות הוכרזה כדת המדינה בשנת 325 לספירה, כך הפכה אתיופיה למדינה השנייה ולאימפריה הראשונה שקיבלה את הנצרות[דרוש מקור]. במהלך המאה השביעית הגיע גם אסלאם לאזור, מה שהחל את תקופת החושך האתיופית, שבמהלכה התפשטה ממלכת אקסום דרומה, ואיבדה שטחים בצפון שנכבשו על ידי המוסלמים. בתחילת ימי הביניים הפכה אתיופיה לאחת מהאימפריות החזקות בתבל, ובסופם החלה הידרדרות. במהלך העת החדשה התרחבו גבולות המדינה, והמדינה נותרה עצמאית עד לכיבוש האיטלקי ב־1936. שמה הקודם של אתיופיה הוא חבש.\nאתיופיה מנהלת מדיניות עצמאית השונה מיבשת אפריקה וממדינות המזרח התיכון, אך מאידך היא מובילה במספר תחומים ביבשת. בשנת 1923 היא הפכה לחברה בחבר הלאומים, ובשנת 1942 היא חתמה על הצהרת האומות המאוחדות, והייתה אחת מ-51 המדינות המייסדות של הארגון. בעקבות כך היא קיבלה עמדת בכורה ביבשת וזכתה לארח את מרכז האו\"ם באפריקה. אתיופיה היא גם אחת ממייסדות האיחוד האפריקאי, ומזכירות הארגון שוכנת בבירתה, אדיס אבבה.",
    "pageid": 4155
  },
  {
    "title": "בובה של לילה",
    "extract": "בובה של לילה היא תוכנית ספורט סאטירית ישראלית, המשודרת בערוץ הספורט משנת 2011. התוכנית מככבות, כנרמז משמה, בובות בנוסח \"החרצופים\", שמהוות סאטירה על דמויות בולטות שונות מעולם הספורט בישראל, ובעיקר מתחום הכדורגל. התוכניות בנויות לפי תבנית קבועה, עם פינות, דמויות ואלמנטים חוזרים. עד לשנת 2025 צולמו 9 עונות. \nבעבר שודרה גם סדרת ספין אוף בערוץ 10 בשם \"בובה של מדינה\" שעוסקת בפוליטיקה.\nעונה חמישית לתוכנית שהייתה אמורה לעלות במרץ 2018 נדחתה למועד בלתי ידוע, שלושה ימים לפני עלייתה המיועדת לשידור.\nבאפריל 2020 הודיע ערוץ הספורט כי התכנית תחזור לעונה חדשה לרגל המלחמה בנגיף הקורונה, והפרק הראשון שודר ב-19 באפריל. לבסוף שודר פרק אחד נוסף ועוד שניים ביולי 2020, והם אינם מהווים עונה חדשה אלא רק מספר פרקים מיוחדים.\nבאפריל 2021 עלתה לשידור העונה החמישית שכללה 4 פרקים והסתיימה ב-1 ביוני 2021. העונה השישית של התוכנית עלתה לשידור ב-22 בנובמבר 2021. העונה השביעית שודרה במהלך שנת 2023, והעונה השמינית שודרה בין החודשים -מרץ 2024 עד מאי 2024.\nעונה תשיעית עלתה לשידור ב-24 ביולי 2024",
    "pageid": 900539
  },
  {
    "title": "בני גנץ",
    "extract": "בנימין (בני) גנץ (נולד ב-9 ביוני 1959) הוא איש צבא ופוליטיקאי ישראלי, יושב ראש \"המחנה הממלכתי\" וחבר הכנסת מטעמה. כיהן כראש ממשלת ישראל החלופי, יושב ראש הכנסת, שר הביטחון, שר המשפטים, סגן ראש ממשלת ישראל, יושב ראש \"כחול לבן\" ושר בלי תיק בממשלה ה-37. כאיש צבא שירת כראש המטה הכללי ה-20 של צבא הגנה לישראל.\nקודם לשירותו כרמטכ\"ל שימש, בין היתר כמפקד יחידת שלדג, מפקד חטיבת הצנחנים, מפקד יק\"ל, מפקד אוגדת איו\"ש, מפקד פיקוד הצפון, מפקד זרוע היבשה, נספח צה\"ל בארצות הברית וסגן הרמטכ\"ל.\nלאחר שחרורו מהצבא, ובטרם נכנס למגרש הפוליטי, שימש כיו\"ר יד דוד בן-גוריון, יו\"ר חברת המימד החמישי, ובעוד מספר תפקידים.",
    "pageid": 118352
  },
  {
    "title": "ברכת שהחיינו",
    "extract": "בִּרְכַּת שֶׁהֶחֱיָנוּ (נקראת גם ברכת הזמן) היא ברכת שבח שתיקנו חכמים לברך בשני סוגי מצבים: בשעה שזוכים להגיע לחג או מועד, או בזמן קיום מצווה שקבוע לה זמן כמו תקיעת שופר, נטילת לולב והדלקת נרות חנוכה. וכן בזמן שמתרחש לאדם אירוע חיובי, כמו קניית בגד חדש, אכילת פרי חדש, ראיית חבר טוב שלא ראה 30 יום, או בשורה טובה ששמע.",
    "pageid": 89078
  },
  {
    "title": "גוש עציון",
    "extract": "גּוּשׁ עֶצְיוֹן הוא גוש התנחלויות מדרום לירושלים, בין בית לחם לחברון. ניסיונות ההתיישבות היהודית באזור החלו ב-1927. ארבעה קיבוצים שהוקמו בגוש בשנים 1943–1947 נחרבו במהלך הקרב על גוש עציון במלחמת העצמאות שבו נפלו כ-240 לוחמים ותושבים. לאחר מלחמת ששת הימים חודשה ההתיישבות היהודית בגוש עציון, וכיום מתגוררים בו כ-27,000 אזרחים ישראלים. כל יישובי הגוש, למעט אפרת וביתר עילית משתייכים למועצה אזורית גוש עציון.\nהאזור נקרא על שמו של שמואל צבי הולצמן (הולץ בגרמנית הוא עץ, מכאן המילה עציון).",
    "pageid": 43229
  },
  {
    "title": "דב נבון",
    "extract": "דב נבון (נולד ב-15 ביוני 1959) הוא שחקן קולנוע, תיאטרון וטלוויזיה, קומיקאי קריין וסטנדאפיסט ישראלי; זוכה פרס התיאטרון הישראלי, פרס האקדמיה לטלוויזיה ופרס מסך הזהב.",
    "pageid": 118069
  },
  {
    "title": "דלתון",
    "extract": "בגאומטריה, דלתון הוא מרובע בעל שני זוגות נפרדים של צלעות סמוכות השוות באורכן.\nדלתון יכול להיות קמור ויכול להיות קעור. בדלתון קמור שני האלכסונים עוברים בתוך הדלתון, ואילו בדלתון קעור אחד האלכסונים עובר מחוץ לדלתון.\n\nדלתון קמור מורכב משני משולשים שווי־שוקיים שבסיסיהם הזהים צמודים זה לזה, וזוויות הראש שלהם מהוות זוויות נגדיות בדלתון. באיור המופיע, אלו הם המשולשים \n  \n    \n      \n        △\n        B\n        A\n        D\n      \n    \n    {\\displaystyle \\triangle BAD}\n  \n ו־\n  \n    \n      \n        △\n        B\n        C\n        D\n      \n    \n    {\\displaystyle \\triangle BCD}\n  \n. לכן ניתן לקרוא לזוויות \n  \n    \n      \n        ∠\n        A\n      \n    \n    {\\displaystyle \\angle A}\n  \n ו־\n  \n    \n      \n        ∠\n        C\n      \n    \n    {\\displaystyle \\angle C}\n  \n גם \"זוויות הראש\" ולשתיים האחרות \"זוויות הבסיס\", מתוך אנלוגיה למשולש שווה־שוקיים. האלכסון שמפריד את הדלתון למשולשים שווי שוקיים נקרא אלכסון משני, והאלכסון השני (שמפריד את הדלתון לשני משולשים חופפים) נקרא אלכסון ראשי.\nדלתון קעור גם הוא מורכב משני משולשים שווי־שוקיים בעלי בסיס משותף - אם כי במקרה זה אחד מהמשולשים נמצא בתוך השני (משולש \n  \n    \n      \n        △\n        B\n        C\n        D\n      \n    \n    {\\displaystyle \\triangle BCD}\n  \n נמצא בתוך משולש \n  \n    \n      \n        △\n        B\n        A\n        D\n      \n    \n    {\\displaystyle \\triangle BAD}\n  \n). ניתן לראות דלתון קעור כמעין \"חיסור\" של משולשים שווי-שוקיים בעלי בסיס משותף, כלומר חיסור שטח המשולש \n  \n    \n      \n        △\n        B\n        C\n        D\n      \n    \n    {\\displaystyle \\triangle BCD}\n  \n משטח המשולש \n  \n    \n      \n        △\n        B\n        A\n        D\n      \n    \n    {\\displaystyle \\triangle BAD}\n  \n (במקום חיבורם בדלתון קמור). בדלתון קעור, האלכסון המשני עובר מחוץ לדלתון והאלכסון הראשי בתוכו.\nמעוין הוא מקרה פרטי של דלתון שבו כל הצלעות שוות.\nריבוע הוא מקרה פרטי מיוחד של דלתון שבו כל הצלעות שוות וכל הזוויות שוות.",
    "pageid": 34224
  },
  {
    "title": "האח הגדול (תוכנית טלוויזיה ישראלית)",
    "extract": "האח הגדול היא תוכנית מציאות ישראלית המבוססת על תוכנית האח הגדול העולמית – פורמט הולנדי, ששודר לראשונה בשנת 1999 ומאז משודרת בקרוב ל-70 מדינות בעולם. בתוכנית נאספים מספר מתמודדים, שנבחרו על ידי הפקת התוכנית והם מוכנסים למרחב מגורים גדול עם דיירים נוספים, המכונה \"בית האח הגדול\". בזמן שהותם בבית, מצולמים ומוקלטים המתמודדים בכל רגע, והתוכנית מאפשרת צפייה בהם בשידור חי (באינטרנט או בערוץ טלוויזיה) או כתוכנית סיכום מדי כמה ימים. המתמודדים שוהים ב\"בית האח הגדול\" למשך פרק זמן מוגדר ובמהלכו עליהם למלא משימות שמטילה עליהם הפקת התוכנית. במהלך התוכנית, מודחים דיירי הבית (לרוב מתקיימת הדחה אחת לשבוע) עד לתוכנית הגמר, בה לוקחים חלק חמשת הדיירים האחרונים שנשארו בבית. בסיום הגמר, מוכרז הדייר האחרון שנותר בבית כמנצח וזוכה בפרס.\nשמה של התוכנית נלקח מהרומן \"1984\" מאת ג'ורג' אורוול, בו \"האח הגדול\" הוא דמות טוטליטארית, \"רואה כול\", השולטת ב\"אוקיאניה\" ובחיי תושביה.\nבישראל, עלתה העונה הראשונה של התוכנית ב-1 בספטמבר 2008 במסגרת שידורי קשת של ערוץ 2 בהנחיית ארז טל ואסי עזר. בנובמבר 2015 לאחר תום עונת ה-VIP השנייה פרש אסי עזר מהנחיית התוכנית, ובשתי העונות הבאות והאחרונות ב\"קשת\", הנחו התוכנית ארז טל וקורין גדעון. במאי ועורך הסדרה, וגם הקול מאחורי האח הגדול, היה יורם זק. במקביל לשידור התוכנית בטלוויזיה, באתר האינטרנט של התוכנית ובאפליקציה MakoTV של הזכיינית קשת (ששידרו מתוך בית האח הגדול במשך 24 שעות ביממה), חברת הכבלים HOT הקדישה לתוכנית ערוץ ייעודי ובו שידור מצלמה רצוף מהבית, במשך 24 שעות ביממה; והחל מהעונה השנייה גם חברת הלווין yes הקדישה ערוץ ייעודי לתוכנית, בדומה לזה של \"HOT\", שבעבר שודר בערוץ 20 (שהפך בהמשך לערוץ המורשת), ומאז העונה השישית משודר בערוץ 26.\nעם סיומה של העונה השביעית, נודע שבסיום העונה השמינית של התוכנית, בשל שינויי בעלות בחברות בתחום הפקת התוכן הטלוויזיוני (חברת אנדמול שיין ישראל), הזכויות לשידורה של התוכנית יהיו בבעלות \"רשת\". כך, רשת שידרה את העונה התשיעית, שהיא בעצם הראשונה בבעלותה, לאחר פיצול ערוץ 2 והמעבר לערוץ 13.\nביולי 2017 פרסמה חברת \"רשת\" כי רווית ליאור-מנדל תשמש כעורכת הראשית של התוכנית ובכך למעשה תשמש כ\"אחות הגדולה\". בסוף מרץ 2018 פורסם כי המנחים החדשים לאחר המעבר לרשת יהיו עפר שכטר, אסי ישראלוף ולירון ויצמן. ב-23 במאי 2018 פרשה רווית ליאור-מנדל מתפקידה כ\"אחות הגדולה\" ועורכת התוכנית. במקומה מונה רועי עוז-פרבשטיין, ששימש כעורך העונה הראשונה של התוכנית בארץ, לפני כניסתו של יורם זק לנעליו.\nהאח הגדול עונה 9 שודרה ב-5 במאי 2018 בערוץ 13. פרק הבכורה זכה ל-29% רייטינג, ובנקודת שיאו זכה הפרק ל-33% אחוזי רייטינג עם כמיליון צופים. השידור החי מבית האח הגדול לאורך כל העונה הזו שודר בערוץ 26 ב-HOT וב-YES, ולראשונה גם בסלקום TV, פרטנר TV, באתר ובאפליקציית \"רשת\".\nהאח הגדול VIP עונה 3 שודרה ב-12 בינואר 2019 והסתיימה ב-2 במרץ 2019. בנובמבר 2018 נודע כי גיא זו-ארץ ינחה את התוכנית לצד לירון ויצמן ויחליף את ישראלוף ושכטר בתפקיד ההנחיה.\nהעונה העשירית של התוכנית הועלתה לשידור ב-1 בינואר 2020 והסתיימה ב-4 באפריל 2020. כחודש לפני סיום התוכנית משדרי ההדחה היו ללא קהל לאור הנחיות התפרצות נגיף הקורונה בישראל.\nהאח הגדול VIP עונה 4 עלתה לשידור ב-10 ביולי 2021. זוהי עונת ה-VIP השנייה של רשת.",
    "pageid": 577035
  },
  {
    "title": "האר\"י",
    "extract": "רבי יצחק בן שלמה לוריא (ה'רצ\"ד, 1534 – ה' באב ה'של\"ב, 15 ביולי 1572) מכונה האר\"י הקדוש היה גדול מקובלי צפת במאה ה־16, והוגה שיטה חדשה בקבלה הנקראת על שמו, קבלת האר\"י, שאומצה על ידי בתי מדרש רבים העוסקים בתורת הסוד. תלמידיו מכונים גורי האר\"י. אף שנסתלק בקיצור שנים, תורתו השפיעה רבות על דורו ועל הדורות הבאים אחריו.",
    "pageid": 8084
  },
  {
    "title": "הבחירות לכנסת העשרים וחמש",
    "extract": "הבחירות לכנסת העשרים וחמש התקיימו ב-1 בנובמבר 2022, ז' בחשוון ה'תשפ\"ג, ותוצאותיהן קבעו את הרכב הכנסת העשרים וחמש.\nהבחירות נערכו לאחר פירוק ממשלת לפיד-בנט ופיזור הכנסת הקודמת ב-20 ביוני 2022. הבחירות התקיימו בתקופת המשבר הפוליטי בישראל, שנמשך כשלוש שנים וחצי, מאז אי-ההצלחה להקים ממשלה לאחר הבחירות לכנסת העשרים ואחת (אפריל 2019). במהלך המשבר התקיימו חמש מערכות בחירות. בבחירות נובמבר 2022 התמודדו 40 רשימות מטעם 49 מפלגות (מהן 13 מפלגות שכיהנו בכנסת היוצאת, ו-2 מפלגות של ח\"כים בודדים שפרשו ממפלגותיהם).",
    "pageid": 1966556
  },
  {
    "title": "הכותל המערבי",
    "extract": "הַכֹּתֶל הַמַּעֲרָבִי (בקיצור: הַכֹּתֶל) הוא אחד מארבעת קירות התמך המקיפים את הר הבית זה כאלפיים שנה, משלהי תקופת בית שני ועד ימינו. במסורת היהודית מיוחסת לכותל המערבי קדושה יתרה, ויהודים מתפללים בו כבית כנסת במשך מאות שנים.\nבגניזה הקהירית מתועדות תפילות יהודים בכותל כבר במאות התשיעית והעשירית וככל הנראה כבר במאה ה-14 נקבע מקום תפילה בסמוך אליו, המשמש לכך עד היום.\nלכותל המערבי חשיבות דתית והיסטורית עקב קרבתו למיקום קודש הקודשים, ואחרי הצהרת בלפור החלו המוסדות הציוניים להבליט אותו כסמל לאומי. כתוצאה מכך מגיעים אליו מיליוני מבקרים בכל שנה, יהודים (כ-10 מיליון איש בשנה) ושאינם יהודים. בני מצווה עולים שם לתורה בימי שני וחמישי, חיילי צה\"ל נשבעים אמונים ברחבתו העליונה, ואנשים מרחבי העולם מבקרים בו.",
    "pageid": 18816
  },
  {
    "title": "הפרעה נפשית",
    "extract": "הפרעה נפשית (ידועה בסיווג ICD-10 של ארגון הבריאות העולמי כ\"הפרעה נפשית והתנהגותית\"; מונחים אחרים בשימוש הם הפרעה פסיכיאטרית (באנגלית: Mental disorder או Psychiatric Disorder), ובעבר – מחלת נפש או \"מחלה נפשית\" (באנגלית: Mental Illness) היא מערך מובנה של תסמינים המופיעים אצל האדם בו זמנית לפחות חלק מהזמן ויש להם ממד התנהגותי, רגשי או קוגניטיבי, או צירופים של ממדים אלה.\nהפרעה נפשית מתבטאת בדפוס מתמשך או חזרתי של מחשבות או רגשות הגורמים לאדם סבל ומצוקה נפשיים ולעיתים גורמים גם לפגיעה בתפקודו ובהתנהגותו. מקור המצוקה הנפשית יכול להיות אישיותי או תגובתי לאירועי חיים של דחק או אובדן. תחולת המושג הפרעה נפשית קשורה קשר הדוק למושג סטייה חברתית, המשתנה מתרבות אחת לאחרת. לכן מה שנחשב כנורמלי בתרבות אחת יכול להיחשב כלא נורמלי בתרבות אחרת.\nקשת רחבה של מצבים רגשיים התנהגותיים ומחשבתיים סוּוגו על ידי הפסיכולוגיה כאבנורמליות (סטייה מן הנורמה). סיווג זה השתנה עם השנים, וייתכנו בו הבדלים בין תרבויות. העיסוק טעון במשמעויות רפואיות, חברתיות, פוליטיות, מוסריות, דתיות ועוד. הסיווג להפרעות נפשיות הנפוץ בקרב מרבית העוסקים במקצועות בריאות הנפש בארצות הברית הוא המדריך לאבחון וסטטיסטיקה של הפרעות נפשיות של האגודה הפסיכיאטרית האמריקאית.\nההפרעות הנפשיות יכולות להיות בדרגות חומרה שונות: קלות, בינוניות, חמורות, זמניות או כרוניות.\nבשפה המדוברת, המונח הישן והצר \"מחלת נפש\" או \"מחלת רוח\" מתייחס בעיקר למקרים חמורים של הפרעה נפשית שלרוב מלווים בתסמינים פסיכוטיים. בישראל המונחים \"חולה נפש\" ו\"מחלת נפש\" המופיעים בחוקי המדינה אכן מתייחסים למצב פסיכוטי. כך בחוק הטיפול בחולי נפש 1991, וכן בחוק העונשין (\"מחלה שפגעה ברוחו\" של אדם). מושג רחב יותר של \"נכי נפש\" מופיע ב\"חוק לשיקום נכי הנפש בקהילה\" משנת 2000. המושגים \"טירוף הדעת\" או \"בלתי שפוי בדעתו\" המתייחסים גם הם למצבים פסיכוטיים, מופיעים בישראל במסמכים של מוסדות ממשלה וחברות ביטוח.",
    "pageid": 608562
  },
  {
    "title": "הפרעת קשב, ריכוז והיפראקטיביות",
    "extract": "הפרעת קשב, ריכוז והיפראקטיביות, (לפי האקדמיה ללשון העברית: הַפְרָעַת קֶשֶׁב וּפְעַלְתָּנוּת יֶתֶר) או בקיצור הפרעת קשב (מוכרת כ-ADHD, ראשי תיבות באנגלית של Attention Deficit Hyperactivity Disorder), היא הפרעה נוירו-התפתחותית שתסמיני הליבה שלה הם קשיי קשב וקשיי ריכוז, היפראקטיביות (פעלתנות יתר) ואימפולסיביות. עם זאת, לא כל התסמינים חייבים להופיע כדי לענות על הקריטריונים של אבחנת הפרעת קשב.\nהפרעת קשב היא תופעה שכיחה הקיימת בקרב כ-7%-10% מהאוכלוסייה.\nהיא מתפתחת במשך חמש שנות החיים הראשונות. בהתאם לכך, ניתן למצוא אותה בכל שכבות הגיל, כולל תקופת הבגרות והזקנה.\nהפרעת קשב יכולה לבוא לידי ביטוי בכל תחומי החיים. היא עלולה להפריע בלמידה, בעבודה, ביחסים בין-אישיים ובפעילויות הטיפול העצמי. במהלך השנים נשמעו טענות כי חלק גדול מההפרעה נעלם וקיימת דעיכה עצמונית של התסמונת. ואכן, בחלק לא מבוטל מהילדים שלקו ב-ADHD פחת החלק ההיפראקטיבי ב-50% כל חמש שנים לאחר גיל 15 שנים. אולם, למרות הדעיכה בפעילות היתר, לא נמצאה דעיכה דומה בחלק הקשור לקשב ולריכוז. שני שלישים מכלל הילדים הלוקים מהפרעת קשב בילדות ממשיכים ללקות בהפרעה בצורתה המלאה או החלקית גם מעבר לגיל 18 שנים.\nבהתאם לכך, רבים מהחוקרים והעוסקים בתחום זה טוענים כי כל מקרה של הפרעת קשב צריך להיות מאובחן ומטופל באופן יעיל. בנוסף, הפרעת קשב מאופיינת בתחלואה נלווית משמעותית, כך שלעיתים קרובות קיים יותר ממקור אחד הגורם לתסמינים; איתור או שלילה של מקורות נוספים לתסמינים נעשה במסגרת תהליך אבחון הפרעת קשב, ומסייע להתאים את הטיפול לכל אדם באופן אישי.\nאף על פי שהתפקוד האקדמי עלול להיפגע בעקבות הפרעת קשב, היא אינה מוגדרת על ידי המדריכים האבחוניים DSM ו-ICD כלקות למידה. זאת משום שהתפקוד בתחום זה אינו מושפע בהכרח מהפרעת הקשב, ומשום שהיא יכולה לפגוע גם בתחומים שאינם אקדמיים.\nכמו כן, אין קשר בין המנגנונים העומדים בבסיס לקויות הלמידה דיסלקסיה, דיסגרפיה ודיסקלקוליה לבין אלו של הפרעת קשב.\nעם זאת, יש המכלילים גם מיומנויות הקשבה כתחומי למידה שנפגעים בלקות למידה, ולפיכך הם כוללים בהגדרת לקויות הלמידה גם קשיים כגון הפרעת קשב.",
    "pageid": 42273
  },
  {
    "title": "חטיבת החילוץ וההדרכה",
    "extract": "חטיבת החילוץ וההדרכה של פיקוד העורף (עד מרץ 2016 פעלה ב\"נפת אלון\", וכונתה גם \"הנפה הסדירה\" או \"נפה 60\") הידועה לשעבר גם בשם פלח\"צ (פלוגות חילוץ והצלה), היא חטיבת חילוץ והצלה קרבית סדירה, התופסת בין היתר קווים ביהודה ושומרון, ובפיקוד דרום. ומבצעת בשגרה את כל פעילויות הביטחון השוטף ובמקרי חירום מוקפצת החטיבה לאתרי הרס על מנת לחלץ לכודים מתחת להריסות. החטיבה מורכבת מארבעה גדודים: גדוד שחר (498), גדוד קדם (489), גדוד תבור (894) וגדוד רם (668). בנוסף לגדודים הלוחמים, חטיבת החילוץ מונה את הבא\"ח - הממונה על הכשרות הלוחמים, הבא\"פ - הממונה על הכשרות הגדודים הסדירים והגדודים במילואים ואת בית ספר לפיקוד ולמקצועות העורף הממונה על הכשרות הפיקוד, הקצונה וההדרכה של פיקוד העורף.\n\nגדודי החטיבה מעורבים ומורכבים מחיילות וחיילים. הלוחמים והלוחמות חובשים כומתה כתומה, עונדים סיכה של חיל העורף ונועלים נעלי חי\"ר שחורות.",
    "pageid": 20429
  },
  {
    "title": "חטיבת עוז",
    "extract": "חטיבת עוֹז (חטיבה 89), הידועה בכינוי חטיבת הקומנדו, היא עוצבת חיל רגלים למבצעים מיוחדים של זרוע היבשה בצה\"ל. החטיבה מאגדת תחתיה ארבע יחידות קומנדו – יחידת אגוז, יחידת מגלן, יחידת דובדבן ויחידת הסיוע המבצעי (יחס\"מ) וכפופה לעוצבת האש (אוגדה 98).\nהחטיבה קיבלה את המספר 89, לציון גדוד הקומנדו 89, גדוד פשיטה בפיקוד משה דיין ודב צסיס, שפעל במלחמת העצמאות תחת פיקוד חטיבה 8.",
    "pageid": 1294537
  },
  {
    "title": "טל רוסו",
    "extract": "טל רוּסוֹ (נולד ב-27 בספטמבר 1959, כ\"ד באלול ה'תשי\"ט) הוא אלוף בדימוס בצה\"ל אשר שימש מפקד מפקדת העומק, מפקד פיקוד הדרום, ראש אגף מבצעים, מפקד עוצבת הפלדה ומפקד עוצבת האש. כיהן כחבר הכנסת מטעם העבודה.",
    "pageid": 251754
  },
  {
    "title": "יחסי אישות (הלכה)",
    "extract": "יחסי אישות (או בלשון חז\"ל: תשמיש המיטה) בהלכה הם אוסף הכללים והחוקים בהלכה היהודית הנוגעים לקיום יחסי מין.\nבהלכה ישנה הדרכה מפורטת לגבי האופן שבו יש לקיים יחסי אישות, כולל התייחסות למקום, לתדירות, לעיתוי, וכן לדיבור, למחשבה ולכוונה בשעת קיום היחסים.\nאיש ואישה נשואים מחויבים זה לזה לקיום יחסי אישות, חוץ מזמן הנידה שבו הם אסורים זה על זה. תדירות חובת קיום היחסים בהלכה נקבעת באופן המותאם למצבם של בני הזוג. בהלכה ישנן דוגמאות הקובעות פרקי זמן של בין אחת ליום ועד אחת לחצי שנה, לפי עיסוקו של הבעל. מחויבותו של הבעל לקיום היחסים מכונה מצוות עונה, אך לפי הפסיקה די בכוונתו לשמח את אשתו באמצעות יחסי המין כדי להפוך אותם לדבר מצווה.\nחלק מהיהדות רואה את התשוקה ואת ההנאה ביחסי אישות כמרכיבים חיוביים, ובלבד שהשימוש בהם ייעשה גם לשם מצווה. השקפה זו נובעת מתוך גישה של קידוש החומר כשהוא נעשה בכוונה נכונה ובאופן של קדושה וצניעות. עם זאת, זרם שני ביהדות התנגד להפרזה ביחסי אישות ואפילו המותרים, והדבר התבטא בדברי הרמב\"ן שכינה את ה\"שטוף בזימת אשתו\" ומפריז בקיום יחסי אישות \"נבל ברשות התורה\".\nישנם הוגים הקושרים את יחסה של היהדות למין ליחסה לצרכים גופניים בכלל, כגון אכילה, שתייה וכדומה. הרמב\"ם כותב כי האדם צריך לכוון כל מעשיו לידיעת הבורא ועבודתו, ובפרט שהאכילה, השתייה ואף הבעילה ייעשו לשם בריאות הגוף והנפש כאמצעי לעבודת הבורא, כמאמר הפסוק: \"צדיק אוכל לשובע נפשו\".",
    "pageid": 454125
  },
  {
    "title": "יניב עשור",
    "extract": "יניב עשור (נולד ב-15 ביולי 1972) הוא קצין צה\"ל בדרגת אלוף  ששירת כראש אכ\"א. קודם לכן שירת בין היתר כראש חטיבת המבצעים באמ\"ץ, מפקד אוגדת הבשן, מפקד חטיבת גולני, מפקד עוצבת חירם ומפקד יחידת אגוז.",
    "pageid": 969255
  },
  {
    "title": "כריסטופר קולומבוס",
    "extract": "כריסטופר קולומבוס (בעברית השתרש השם באנגלית: Christopher Columbus; בלטינית: Christophorus Columbus; באיטלקית: Cristoforo Colombo; בספרדית: Cristóbal Colón; 31 באוקטובר 1451 – 20 במאי 1506) היה ספן איטלקי בשירות ספרד, הנחשב לאחד מגדולי מגלי הארצות בכל הדורות.\nבניגוד לתפיסה הרווחת, קולומבוס ככול הנראה לא היה האירופאי הראשון שהגיע ליבשת אמריקה. ישנן עדויות לא מוכחות כי בתקופה הפרה-קולומביאנית, התרחשו מסעות מוקדמים ליבשת אמריקה, והראשון בהם היה כנראה של לייף אייריקסון שעמד בראש מסע של ויקינגים בסביבות 1000 לספירה. ככל הנראה, קולומבוס מעולם לא ידע כי הגיע ליבשת אמריקה, וסבר עד יומו האחרון כי מצא את הנתיב הימי להודו. הראשון שהבין שמדובר ביבשת שאינה מוכרת לאירופה היה אמריגו וספוצ'י, וכבר ב-1507 נתן לה את שמה \"אמריקה\" השרטט הגרמני מרטין ולדזמילר על שמו של וספוצ'י. עם זאת, האדמה שגילה קולומבוס בעת הפלגתו הראשונה מערבה היא הגילוי המתועד והמוכח הראשון של יבשת אמריקה על ידי בני אירופה. נחישותו להפליג אל הלא-נודע, גילתה לאירופה בעת ההיא את \"העולם החדש\", ובכך פתחה פרק חדש בהיסטוריה של העולם, וחוללה שינויים מרחיקי לכת בשתי היבשות.",
    "pageid": 622
  },
  {
    "title": "מארק איווניר",
    "extract": "מארק איווניר (נולד ב-6 בספטמבר 1968) הוא שחקן קולנוע, טלוויזיה ותיאטרון ישראלי, בעל קריירה בינלאומית.",
    "pageid": 842673
  },
  {
    "title": "מברישניים",
    "extract": "מברישניים (שם מדעי: Sparassidae) הם משפחה של עכבישים הידועים גם בשמות עכבישים ציידים בשל מהירותם והאופן שבו הם צדים. הם קרויים גם עכבישי סרטן ענקיים בשל מראם וגודלם. מינים גדולים יותר מוכרים גם בשם עכבישי עץ בשל העדפתם להתגורר במקומות שבהם יש גזעי עצים כגון יערות, מכרות, ערימות עצים ובקתות עץ. הסוג Palystes מדרום אפריקה ידוע גם בשם עכבישי גשם או עכביש אוכל-לטאות. לעיתים נוטים לבלבלם עם טרנטולה מסוג Harpactirinae, אם כי הם אינם קרובים במיוחד.\nמשפחת המברישניים כוללת יותר מאלף מינים הנפוצים ברוב האזורים החמימים עד טרופיים בעולם, כולל רוב אוסטרליה, אפריקה, אסיה, אגן הים התיכון ושתי האמריקות.",
    "pageid": 1085919
  },
  {
    "title": "מין אוראלי",
    "extract": "מין אוראלי הוא פעילות מינית הכוללת מגע בין הפה, הלשון, השיניים או הגרון ובין איברי המין (הפין והפות) או פי הטבעת. מין אוראלי מתבצע כחלק מהמשחק המקדים או כעיקר הפעילות מינית. גירויים אוראליים על חלקים אחרים בגוף האדם, כנשיקה או ליקוק, אינם נכללים בהגדרה המקובלת של מין אוראלי. בסלנג עברי מקובל לתאר מין אוראלי הנעשה לגבר כ\"מציצה\", והנעשה לאישה כ\"ירידה\".\nהיחס החברתי למין אוראלי נע בין חלחלה ורתיעה לאהדה והערצה. מהעת העתיקה ועד ימינו היו גישות שליליות וחיוביות כלפי אקט זה בסין, ברומי ובתרבויות נוספות. בתרבות המערבית המודרנית ישנן השגות רבות לגבי התנהגות מינית זו, אך מדובר בפרקטיקה שכיחה למדי הן בקרב מבוגרים והן בקרב בני נוער. יש הרואים במין אוראלי מעשה לא טבעי או לא מוסרי, שכן מדובר ביחסי מין שלא למטרות ילודה.\nיש שאינם רואים מין אוראלי כמעשה השקול למין וגינלי או למין אנאלי. רבים לא רואים בקיום יחסי מין אוראלי אקט שבו אובדים הבתולים, אך יש הרואים גם בו כקיום יחסי מין גם במובן זה, בעיקר בקרב לסביות. סוגיה זו זכתה לפרסום נרחב בפרשת מוניקה לווינסקי. בחוק העונשין הישראלי, מין אוראלי ומין אנאלי קרויים \"מעשה סדום\" (להבדיל ממין וגינלי, הקרוי \"בעילה\").\n\n",
    "pageid": 287653
  },
  {
    "title": "מיקי הרן",
    "extract": "מרים (מיקי) הרן (נולדה ב־13 בספטמבר 1949) היא כימאית ישראלית המכהנת כיו\"ר מרכז ויץ לפיתוח בר קיימא. בעבר הייתה יושבת ראש המועצה הישראלית לצרכנות ומנכ\"לית המשרד להגנת הסביבה.",
    "pageid": 748495
  },
  {
    "title": "מכניקת הקוונטים",
    "extract": "מכניקת הקוונטים (באנגלית: Quantum mechanics), או בשמות אחרים: פיזיקה קוונטית, תורת הקוונטים, מֵכָנִיקָה קְוַנְטִית או QM, היא תורה פיזיקלית המתארת את התנהגות הטבע בקני מידה קטנים ביותר או בטמפרטורות נמוכות מאוד, עם השלכות על תחומי הפיזיקה בכל הסקאלות. התורה מספקת תיאור כמותי ויכולת ניבוי של שלל תופעות שלא ניתנות להסבר במסגרת המכניקה הקלאסית (זו שקדמה למכניקת הקוונטים) והאלקטרודינמיקה הקלאסית.\nאת מרבית התאוריות הקלאסיות ניתן לקבל כגבול של מכניקת הקוונטים, ממש כשם שהמכניקה הניוטונית מתקבלת כגבול של תורת היחסות הכללית. התאוריות המודרניות הללו, שהפכו את פני הפיזיקה בתחילת המאה ה-20, מכילות את שקדם להן כמקרה קצה ומרחיבות לתיאור נכון ומדויק יותר של הטבע. על אף ניסיונות רבים (כמו תורת המיתרים ותורת כבידה קוונטית), טרם נמצאה חד-משמעית תורה המאחדת את תורת הקוונטים עם תורת היחסות הכללית.\nבמכניקת הקוונטים, תכונות פיזיקליות מדידות מסוימות, כמו רמות האנרגיה באטום המימן, מקבלות ערכים בדידים (דיסקרטיים, \"מקוונטטים\") ולא רציפים. תופעה זו נקראת \"קווינטוט\", או קוונטיזציה, והמרווחים הקטנים ביותר בין הערכים הבדידים נקראים קוונטה (קוונטום - מלטינית: כמות). גודל של קוונטום טיפוסי משתנה ממערכת למערכת.\nתחת תנאים ניסיוניים מסוימים, עצמים קטנים מאוד, כמו אטומים או אלקטרונים, מגלים התנהגות גלית, כמו התאבכות. תחת תנאים אחרים, אותם עצמים מגלים תכונות של חלקיק (עצם שניתן לומר בוודאות באיזה תחום מרחבי הוא נמצא), למשל פיזור. תופעה זו נקראת דואליות גל-חלקיק. על פי מכניקת הקוונטים, דואליות זו קיימת בעצמים מכל סדר גודל. עבור עצמים מאקרוסקופיים אורכי הגל כה קצרים עד כי לא ניתן להבחין בתכונות הגליות כלל.\nמכניקת הקוונטים היא תורה הסתברותית. כלומר, בניגוד למכניקה הקלאסית, במקרה הכללי מכניקת הקוונטים אינה יכולה לחזות איזו תוצאה תתקבל בניסוי, אלא רק את ההסתברות לקבל אותה. מבדיקות שנעשו על צבר של ניסויים זהים, התפלגות התוצאות שהתקבלה התאימה בדיוק רב לחיזוי שסיפקה מכניקת הקוונטים.\nיישומים של התאוריה הקוונטית כוללים לייזרים, שבבים, מוליכים למחצה, מוליכי על, מחשוב קוונטי, מכשור רפואי (כמו MRI), מכשירי תקשורת ועוד. חלק גדול מהטכנולוגיה שבה משתמשים כיום מבוסס על מכניקה קוונטית.",
    "pageid": 99817
  },
  {
    "title": "נוף הגליל",
    "extract": "נוֹף הַגָּלִיל (בערבית: نوف هچليل) היא עיר מעורבת בגליל התחתון ובמחוז הצפון בישראל. היא הוכרזה כעיר בשנת 1974, לאחר שהייתה מועצה מקומית החל מ-1963. עד יוני 2019 נקראה העיר בשם נָצְרַת עִלִּית (نتسرات عيليت) – בשל סמיכותה לעיר ההיסטורית נצרת. נוף הגליל היא עיר מעורבת ולפי הלמ\"ס נכון לסוף שנת 2022 – כ-52% מתושביה הם יהודים, לצד מיעוטים של כ-19.8% ערבים-נוצרים ושל כ-12.4% ערבים-מוסלמים.\nהעיר נמצאת בחלקו המזרחי והגבוה של רכס הרי נצרת, צפונית ומזרחית לעיר נצרת, רכס ארוך המזדקר מתוך הגליל התחתון השטוח, בגובה של כ-500 מ' מעל לפני הים. שיא גובהה של העיר הוא 573 מ', באזור הר יונה (\"ג'אבל סיח'\").",
    "pageid": 7754
  },
  {
    "title": "נורמן פינקלשטיין",
    "extract": "נורמן גארי פינקלשטיין (באנגלית: Norman Gary Finkelstein; נולד ב-8 בדצמבר 1953) הוא דוקטור למדע המדינה, יהודי-אמריקני העוסק בנושאים יהודיים ובסכסוך הישראלי-פלסטיני. פינקלשטיין ידוע בביקורת החריפה שהוא מותח כלפי ישראל והציונות.",
    "pageid": 536976
  },
  {
    "title": "ניב סולטן",
    "extract": "ניב שוויצר ברדוגו סולטן (נולדה ב-16 בספטמבר 1992) היא שחקנית ודוגמנית ישראלית. זוכת פרס האקדמיה לטלוויזיה לשנת 2020 בקטגוריית \"השחקנית הראשית הטובה ביותר בסדרת דרמה\" על כיכובה בסדרת הריגול \"טהרן\" מבית כאן 11.",
    "pageid": 1352434
  },
  {
    "title": "ניוטון (יחידת מידה)",
    "extract": "ניוטון היא יחידת מידה המשמשת במערכת היחידות הבין-לאומית למדידת כוח, וסימנה \n  \n    \n      \n        N\n      \n    \n    {\\displaystyle N}\n  \n. הניוטון נקרא על שמו של המדען האנגלי אייזק ניוטון. \"ניוטון\" מוגדר ככוח הנדרש על מנת להאיץ מסה של קילוגרם אחד בתאוצה של מטר לשנייה בריבוע. נוסחתה היא: \n\n  \n    \n      \n        \n          N\n          =\n          k\n          g\n          ⋅\n          \n            \n              m\n              \n                s\n                \n                  2\n                \n              \n            \n          \n        \n      \n    \n    {\\displaystyle \\mathrm {N=kg\\cdot {\\frac {m}{s^{2}}}} }\n  \n\nהניוטון היא גם יחידת משקל, כיוון שמשקל הוא הכוח הפועל בין שני גופים עקב כוח המשיכה. מסה של קילוגרם אחד בגובה פני הים משקלה בערך 9.81 ניוטונים, אם כי נתון זה משתנה בכמה עשיריות האחוז במקומות שונים על פני כדור הארץ וכן משתנה בהתאם על פני כוכבי לכת אחרים בחלל. ולהפך, חפץ שמסתו 102 גרם משקלו בערך ניוטון אחד.\nהיחידה המקבילה (שכמעט אינה בשימוש) למדידת כוח במערכת סנטימטר-גרם-שנייה (CGS) היא הדיין (dyne).",
    "pageid": 972
  },
  {
    "title": "ניר בן ארצי",
    "extract": "ניר בן ארצי (נולד בשנת 1957) הוא מנהיג רוחני המתגורר במושב תלמים ומפעיל את עמותת \"תאיר נרי\". בן ארצי עוסק בקבלה ובגאולה, וטוען שהוא מחזיק ביכולות על-טבעיות.",
    "pageid": 650174
  },
  {
    "title": "סחלב (משקה)",
    "extract": "סָחְלֶבּ (בערבית: سحلب) הוא משקה סמיך על בסיס חלב, עמילן תירס (קורנפלור), סוכר ותבלינים אשר מקורו במדינות המזרח התיכון.\nמקור שמו של הסחלב הוא צמח הסחלב, אשר פקעותיו הטחונות משמשות באופן מסורתי כבסיס להכנת המשקה. כיום, בישראל כבר לא משתמשים באבקת פקעות הסחלב בהכנת המשקה, לאור מחירה הגבוה, ועמילן התירס מהווה לה תחליף.\nמשקה הסחלֶב עשוי מעמילן של פקעת הסחלב ובגלל מחירו הגבוה הוא מעורבב עם עמילן ממקורות אחרים ובמי ורדים. בעיר קרמאנמרש בדרום טורקיה מכינים אבקת סחלבים מיובשת מסוג \"טיוברס\" (Tubers) הנקראת \"מילד\" (Milled), המשמשת להכנת גלידה מסטיק טורקית הנקראת דונדורמה.\nבעקבות הדרישה הגבוהה זן צמח הפקעות כמעט נכחד ולכן מחירו מרקיע שחקים.\nהסחלב מוגש חם ונמכר בעונת החורף בטורקיה, ביוון ובמדינות ערב. בישראל נמכר הסחלב בקיוסקים בעיקר ביפו, בדרום תל אביב ובישובים ערביים, ובעת האחרונה הוכנס המשקה גם לתפריטיהם של בתי הקפה המודרניים. כמו כן נמכרת בישראל אבקת סחלב להכנה מהירה. בטורקיה מוגשת גלידת מסטיק הידועה הנקראת \"סאלפ דונדורמה\", מבוססת סחלב.\nלמשקה הסחלב נהוג להוסיף תוספות כגון קוקוס, קינמון, אגוזים, בוטנים, מי ורדים ופיסטוק. קיימת גרסת פרווה בה החלב מוחלף בחלב קוקוס.",
    "pageid": 299182
  },
  {
    "title": "פולין",
    "extract": "רפובליקת פּוֹלִין (בפולנית: Rzeczpospolita Polska, \"זֶ'צְ'פּוֹסְפּוֹלִיטַה פּוֹלְסְקַה\") היא מדינה במרכז אירופה, הגובלת בגרמניה במערב, בצ'כיה ובסלובקיה בדרום, באוקראינה ובבלארוס במזרח, ובליטא, ברוסיה (מחוז קלינינגרד) ובים הבלטי בצפון.\nפולין נשלטה במשך מאות שנים על ידי שושלת פיאסט. היא הגיעה לתור הזהב שלה לקראת סוף המאה ה-16 תחת השושלת היגיילונית, כאשר פולין הייתה אחת המדינות העשירות והחזקות ביותר באירופה. ב-3 במאי 1791 הצביע הסיים (הבית התחתון של הפרלמנט) של ברית פולין-ליטא בעד קבלת \"חוקת מאי\" לפולין, החוקה הכתובה הראשונה באירופה והשנייה בעולם אחרי חוקת ארצות הברית. זמן קצר לאחר מכן חדלה פולין מלהתקיים, לאחר שחולקה על ידי שכנותיה: האימפריה הרוסית, אוסטריה, ופרוסיה.\nפולין קיבלה את עצמאותה מחדש ב-1918 לאחר חתימת חוזה ורסאי. תקופה זו בתולדותיה של פולין נקראת \"הרפובליקה השנייה של פולין\". בספטמבר 1939 פלשו גרמניה הנאצית וברית המועצות לפולין וכבשו אותה, במהלך שפתח את מלחמת העולם השנייה. לאחר המלחמה הפכה פולין למדינת חסות של ברית המועצות. ב-1989 התקיימו בפולין בחירות חופשיות למחצה, הראשונות שנערכו בה מאז מלחמת העולם השנייה, ובהן השתתפה תנועת סולידריות, שהנחילה תבוסה למפלגה הקומוניסטית. תקופה זו בתולדותיה של פולין נקראת \"הרפובליקה השלישית של פולין\". בשנת 1997 נכתבה חוקה חדשה. במרץ 1999 הפכה פולין לחברה רשמית בברית נאט\"ו, וב-2004 הצטרפה המדינה לאיחוד האירופי.",
    "pageid": 411
  },
  {
    "title": "צדק (כוכב לכת)",
    "extract": "צֶדֶק (בלועזית: Jupiter, יופיטר) הוא כוכב הלכת החמישי במרחקו מהשמש, וכוכב הלכת הגדול ביותר במערכת השמש. צדק הוא ענק גזים ומרבית מסתו היא מימן והליום. בדומה לכוכבי לכת גזיים אחרים במערכת השמש, לצדק יש מערכת טבעות וכן מערכת ירחים.\nצדק מוכר לאנושות לאורך כל ההיסטוריה של האסטרונומיה. הוא נראה בקלות בעין בלתי מזוינת בתצפית מכדור הארץ, והוא גרם השמים השלישי בבהירותו הנראית בשמי הלילה, אחרי הירח ונוגה.",
    "pageid": 295
  },
  {
    "title": "קופיקו (סדרת טלוויזיה)",
    "extract": "קופיקו היא סדרת טלוויזיה ישראלית לילדים המבוססת על סדרת ספרי הילדים הישראלית קופיקו מאת הסופרת תמר בורנשטיין-לזר. העונה הראשונה של הסדרה החלה את שידוריה בשנת 1993 בערוץ הילדים. מרבית מצילומי החוץ התקיימו בפתח תקווה וצילומי האולפן בחלקם צולמו באולפני מימד. ב-2003 העונה הראשונה שודרה בשידורים חוזרים באותו ערוץ. ב-2 באוגוסט 2009, כ-16 שנים לאחר ששודרה העונה הראשונה, החלו שידורי העונה השנייה, שהופקה עבור ערוץ ג'וניור ו-yes וכללה שחקנים חדשים ודמויות חדשות. לסדרה נוצרו חמש סדרות ספין-אוף, ובינן קופיקו חוקי הג'ונגל (2010), קופיקו המנהל (2018), קופיקו במשטרה (2018), וקופיקו בספרייה (2022) וקופיקו: אתגר הבישול (2024).\nלאורך השנים יצאו לשוק בישראל כל פרקי הסדרה המקורית והמחודשת בקלטות וידאו וב-DVD על ידי חברות ההפצה קלסיקלטת ופליי רקורדס.\nהסדרה גם זכתה למוצרי מזון שונים מביניהם נמנים: ארטיק קופיקו מבית שטראוס, ארטיק הבננה של קופיקו מבית נסטלה, מיני חלווה קופיקו מבית אחוה ודגני בוקר המכונים \"קופיקו לומד חשבון\" בצורת מספרים מבית תלמה.\nבשנת 2008 יצא DVD של \"קופיקו\", שנקרא \"קופיקו – שעת סיפור\" בקולה של תמר בורנשטיין־לזר שמקריאה את הסיפורים \"מעשה בשואב אבק\", \"איזו הקלטה\", \"החופש נגמר\", \"קופיקו האורח\", \"חולים חולים\" ו\"הכלב חולה\".\nבשנת 2009 הפכה דמותו של קופיקו מהסדרה החדשה לכוכב ילדים לצד קוגומלו, פיקו, מני ממטרה, הדוד חיים, רוי בוי, מיקי, מיכל הקטנה ויובל המבולבל, והשתתף בהצגות ובמופעים שונים.\nבובת קופיקו בסדרה המקורית שיצאה בשנת 1993 בעונה הראשונה, שונה במעט מהבובה ששימשה את הסדרה וההצגות שהחלו בשנת 2009, מחידוש הסדרה בעונה השנייה.\nבשנת 2014 יצא DVD נוסף של \"קופיקו\", שנקרא \"קופיקו והחונטוזים\" ובו בדרך להופעה קופיקו מסביר לאימו על החיים בארץ דרך שירים וריקודים.\nבשנת 2015 נוצרה דמות חדשה בשם קוגומלו שהופיע יחד עם קופיקו במופעים, בהצגות ובהפקות חנוכה כמו \"קופיקו - מלך הג'ונגל\", \"פנטזיה\", \"מותק של פסטיבל - מותק בארץ הילדים\", \"כוכבים מהספרים\", \"עולם האגדות\", \"תחרות התעלול והבלבול\" ו\"קופיקו והקפואריסטים\", והקליטו שיר משותף בשם \"כיף להיות ביחד!\".",
    "pageid": 434165
  },
  {
    "title": "ראש העין",
    "extract": "רֹאשׁ הָעַיִן היא עיר במחוז המרכז בישראל. העיר שוכנת במרזבה המזרחית של השרון, למול הרי השומרון.\nראש העין נקראת על שם מיקומה במוצא נחל הירקון (ראס-ראש, (מקור), עין- מזרקה, מעיין).\nראש העין הוכרזה כעיר בשנת 1994, היא משתרעת על פני שטח של כ-16,000 דונם. שכונותיה המזרחיות של ראש העין גובלות בקו הירוק והעיר מהווה גבול בין מחוז המרכז למחוז יהודה ושומרון. בראשות העיר עומד רז שגיא.\nראש העין היא אחת הערים שצומחות בקצב הכי מהיר בישראל, נכון לאוגוסט 2024 אוכלוסייתה עומדת על 78,010 תושבים וקצב הגידול השנתי הוא 6%.",
    "pageid": 7771
  },
  {
    "title": "רבי עקיבא",
    "extract": "רבי עקיבא בן יוסף (נולד במאה הראשונה - מת בין שנת 132 לשנת 136 לספירה), מגדולי חכמי ישראל, היה תנא ארץ ישראלי, בן הדור השלישי של התנאים והיה מתומכי מרד בר כוכבא. מקובל כי נהרג על קידוש השם כאחד מעשרת הרוגי מלכות, אך יש שפיקפקו בכך. התגורר בבני ברק ובלוד.\nהיה בר פלוגתא של רבי ישמעאל, רבי טרפון, רבי יוחנן בן נורי ואחרים. פיתח שיטה לפירוש המקרא שעל פיה יש לייחס משמעות לכל מילה ואף לכל אות במקרא. הטביע את חותמו על הלכות רבות ועל ערכים במסורת ובחשיבה היהודית.",
    "pageid": 14002
  },
  {
    "title": "רועי ניק",
    "extract": "רועי ניק (נולד ב-8 ביוני 1992) הוא שחקן ישראלי; זוכה פרס השחקן הראשי הטוב ביותר בטקס פרסי אופיר לשנת 2023.",
    "pageid": 1212586
  },
  {
    "title": "רכבת ישראל",
    "extract": "רכבת ישראל בע\"מ היא חברה ממשלתית, האחראית להפעלת צי הנייד על מסילות הברזל הבין עירוניות בישראל. החברה עוסקת בשינוע נוסעים ומטען באמצעות רכבות, מפעילה את תחנות הנוסעים ותחנות טעינת משא ואחראית על תכנון ופיתוח תשתיות הרכבת במדינה.\nאיגרות חוב של החברה נסחרות בבורסה לניירות ערך בתל אביב.\n\nמנכ\"ל רכבת ישראל הוא משה (שיקו) זנה ויושב ראש דירקטוריון הרכבת הוא משה שמעוני.",
    "pageid": 5152
  },
  {
    "title": "שבעת פלאי תבל החדשים",
    "extract": "\"שבעת פלאי תבל החדשים\" היא רשימת אתרים בולטים ברחבי העולם, שערך תאגיד שווייצרי שנוסד בידי היזם ואיש הקולנוע ברנרד ובר בשנת 2007. במהלך קיומה של האנושות נוצרו מספר רשימות של שבעת פלאי תבל: הראשונה נוצרה בתקופה ההלניסטית וכללה רק אתרים שהיו ידועים בעת העתיקה באגן הים התיכון. בתקופת הרנסאנס נוצרו רשימות שהגדירו את שבעת פלאי תבל של ימי הביניים, ומאז היו מספר ניסיונות להרכיב רשימה דומה שתכלול את האתרים בעולם.\nבשנת 2000 נוסד תאגיד \"קרן שבעת פלאי תבל החדשים\", ששם לעצמו כמטרה להרכיב רשימת פלאי עולם שתיבחר על ידי הציבור ולא על ידי מומחים. בשלב מוקדם הרכיב התאגיד רשימה בת 21 מועמדים. מבין מועמדים אלה נבחרו שבעת האתרים המובילים על ידי הצבעה בטלפון ובאינטרנט (שבה ניתן היה לקנות[דרושה הבהרה] זכות הצבעה מוגברת). התהליך לווה במסע בחירות נרחב שקיימו כמה מדינות, על מנת שהאתר המצוי בשטחן ייבחר. מסעות אלה בלטו במיוחד במדינות דרום ומרכז אמריקה (שם נבחרו שלושה אתרים), ובסין.\nההכרזה על האתרים הזוכים נערכה ב-7 ביולי 2007 בעיר ליסבון, בירת פורטוגל.\nאופן ההצבעה, המצריך גישה לאינטרנט, נתקל בביקורת של מספר ארגונים, ובראשם אונסק\"ו. לטענת הארגון, הבחירה נעשתה מנימוקים של לאום, וללא התייחסות היסטורית-תרבותית לחשיבות המקומות הנבחרים.\nאחרי בחירת שבעת פלאי עולם החדשים היו ביקורות רבות על הבחירה. רבים קישרו את העובדה שלא נבחר אף פלא מכל יבשת אפריקה - אפילו לא הפירמידה הגדולה של גיזה, היחיד משבעת פלאי תבל של העולם העתיק ששרד עד ימינו - לעובדה ששיעור הגישה לאינטרנט באפריקה הוא הנמוך מכל היבשות.",
    "pageid": 382562
  },
  {
    "title": "שלמה ארצי",
    "extract": "שלמה חיים ארצי (נולד ב־26 בנובמבר 1949) הוא זמר־יוצר, מוזיקאי, מלחין, פזמונאי, מפיק מוזיקלי, שחקן, שדרן רדיו ובעל טור ישראלי, נשיא עמותת \"צימאון\". מהזמרים החשובים והמשפיעים בתולדות התרבות הישראלית.\nדרכו המוזיקלית החלה בלהקה שהקים כנער בתנועת הצופים והייתה מופיעה בערבי שישי. ארצי התפרסם לראשונה כסולן בלהקת חיל הים והפך לכוכב עם זכייתו בפסטיבל הזמר והפזמון 1970. מאז ראתה הקריירה המוזיקלית שלו עליות ומורדות. בשנים 1970–1976 הוציא כמה אלבומים, חלקם עם להקת גברת תפוח. בשנים אלו זכה עשר פעמים בתואר זמר השנה בקול ישראל וזכה בפרס כינור דוד, זכה פעם נוספת בפסטיבל הזמר 1974 ונבחר כנציג ישראל באירוויזיון 1975. עם זאת שני אלבומיו הבאים נכשלו מבחינה מסחרית. בשנת 1977, כאשר כמעט היה מוכן לוותר על קריירה מוזיקלית, ביקש להוציא אלבום אחד אחרון, \"גבר הולך לאיבוד\", ולהפיק אותו בעצמו לפי ראות עיניו וללא התערבות חברת התקליטים. בעקבות הצלחתו של אלבום זה זכה ארצי בהכרה ובפופולריות מחודשת, שהגיעה לשיאה החל משנות השמונים, ועד לעשור השלישי של המאה ה־21.\nארצי נבחר להיות חתן פרס ישראל לזמר עברי בשנת 2023, אך סירב לקבלו על רקע המחלוקת בעניין הרפורמה המשפטית בישראל.",
    "pageid": 4550
  },
  {
    "title": "תסמונת הלב השבור",
    "extract": "תסמונת הלב השבור (נקראת גם טַקוֹצוּבּוֹ קרדיומיופתיה, באנגלית: Takotsubo cardiomyopathy) היא כשל לבבי זמני הנגרם עקב מועקה נפשית חמורה. הלוקים בתסמונת זו מפתחים כאבים בחזה ושינויי א.ק.ג. ולעיתים גם סימני אי ספיקת לב, אלה עלולים לגרום לאבחנה שגויה של אוטם שריר הלב. תפקוד הלב יורד באופן חד והצורה האופיינית היא שחוד הלב והחלקים הסמוכים אליו אינם מתכווצים ורק החלק הבסיסי של הלב מתכווץ.",
    "pageid": 1556921
  },
  {
    "title": "קטגוריה:שמות משפחה יהודיים",
    "extract": "קטגוריה זו מכילה ערכים העוסקים בשמות משפחה יהודיים.",
    "pageid": 1044864
  },
  {
    "title": "אורגזמה",
    "extract": "אורגזמה או אֲבִיּוֹנָה (מיוונית: ὀργασμός) היא פורקן מיני המתרחש אצל יונקים. אורגזמה יכולה להתרחש במהלך ההזדווגות, במהלך אוננות ואף בזמן השינה (למשל, קרי לילה). אצל שני המינים, האורגזמה מלווה בתחושת עונג, ואצל הזכר כוללת פליטת נוזל זרע. אצל האדם, וגם אצל יונקים רבים אחרים, כגון דולפינים ובונובו, קיום מגע מיני אינו לצורכי רבייה בלבד אלא גם לצורך הנאה פיזית, שהאורגזמה היא שיאה.\n\n",
    "pageid": 98554
  },
  {
    "title": "איסלנד",
    "extract": "איסלנד (באנגלית : Iceland, באיסלנדית: Ísland) היא מדינת אי בצפון האוקיינוס האטלנטי הממוקמת בין גרינלנד, נורווגיה וסקוטלנד, צפון מערבית לאיי פארו. המדינה שוכנת על אי מרכזי ומספר איים סמוכים. צפיפות האוכלוסייה בה היא מהקטנות בעולם- הואיל ושטחה 103,000 קמ\"ר ואוכלוסייתה מונה כ־406,032 איש נכון לינואר 2025. כשבערך מחציתה מתרכזת בעיר הבירה רייקיאוויק.\nבשנים האחרונות נהנית איסלנד מגידול האוכלוסין הגבוה ביותר באירופה, בעיקר בשל כניסת מהגרים המהווים כ־7% מאוכלוסייתה (2015), רובם מנורווגיה ופולין. האי איסלנד הוא חלק מהרכס המרכז־אטלנטי שנקודתו הגבוהה ביותר היא הר קְוואנַדַלְסְנְיוּקוּר (Hvannadalshnjúkur) בדרום המדינה אשר גובהו 2,111 מטר מעל פני הים. 11% משטח האי מכוסה בקרחונים ובהם קרחון ואטנאייקוטל, הקרחון הגדול באירופה. באי פעילות געשית וגאותרמית רבה המספקת אנרגיה זולה ונקייה.\nאיסלנד חברה בנאט\"ו על אף שלה עצמה אין צבא קבע.",
    "pageid": 16887
  },
  {
    "title": "אסון המסוקים",
    "extract": "אסון המסוקים (נקרא גם \"אסון היסעורים\") היה אסון תעופה שהתרחש בליל כ\"ח בשבט ה'תשנ\"ז, 4 בפברואר 1997. שני מסוקי סיקורסקי CH-53 סי סטליון, \"יסעור\", של חיל האוויר הישראלי התנגשו זה בזה מעל עמק החולה, בעת שהובילו לוחמים מחטיבת הנח\"ל ומחטיבת גולני לפעילות מבצעית במוצבי צה\"ל שברצועת הביטחון, דלעת ובופור שבדרום לבנון. הלוחמים שהיו במסוקים היו שייכים בעיקר לחס\"ע של חטיבת הנח\"ל – שני צוותים של פלוגת ההנדסה (פלחה\"ן) וצוות של הפלוגה נגד טנקים (פלנ\"ט). בנוסף היו במסוקים חיילים מפלוגת הקשר (פלחי\"ק) של חטיבת גולני וחיילים מסיירת גולני, יחידת אגוז, חיל השריון, ועוד.\nאחד המסוקים התרסק בחצר של מבנה ששימש כצימר לנופשים במושב שאר ישוב, והשני התרסק בסמוך, בערוץ נחל בין שאר ישוב לקיבוץ דפנה. באירוע נהרגו כל 73 החיילים שהיו במסוקים. 8 מתוכם היו אנשי הצוות שהטיסו את המסוקים. לא היו נפגעים על הקרקע.\nאסון המסוקים היה אסון התעופה הקטלני ביותר בעולם כולו לאותה עת שבו היו מעורבים מסוקים, עד שנת 2002, שבה הופל מסוק צבאי רוסי מעל צ'צ'ניה, כאשר באירוע זה מספר הנספים היה גבוה יותר ועמד על 127 בני אדם.\nהאסון הגביר את התמיכה הציבורית בקריאה ליציאת כוחות צה\"ל מרצועת הביטחון שבדרום לבנון, שהתבצעה לבסוף במאי 2000.",
    "pageid": 21149
  },
  {
    "title": "אפרת",
    "extract": "אֶפְרָת (אֶפְרָתָה) היא התנחלות עירונית במעמד מועצה מקומית בגוש עציון, דרומית לבית לחם. שטח השיפוט שלה הוא 6,000 דונם, ומספר תושביה (נכון לתחילת פברואר 2024) הוא 13,437 תושבים.\nהיישוב כולל שלושה מרכזים מסחריים, מרכזי ספורט ובתי ספר. חוק העזר העירוני באפרת קובע שכל מבנה חייב להיות מצופה באבן ירושלמית, וכי כל גגות הרעפים חייבים להיות אדומים. בשנת תש\"ע זכה היישוב בפעם התשיעית ברציפות, בפרס הניהול התקין של משרד הפנים.",
    "pageid": 7904
  },
  {
    "title": "ארגון צבאי לאומי",
    "extract": "הארגון הצבאי הלאומי בארץ ישראל (בראשי תיבות: אצ\"ל) היה ארגון צבאי מחתרתי עברי, שנוסד בירושלים בשנת 1931. הארגון הוקם על ידי מפקדים שפרשו מארגון \"ההגנה\" בשל דרישתם לפעולה נחרצת יותר אל מול התוקפנות הערבית של אותם ימים, בעיקר זו של מאורעות תרפ\"ט. מרבית אנשיו היו צעירים מתנועת הנוער הרוויזיוניסטית בית\"ר. מטעמי חשאיות לא נהגו לקרוא לארגון בשמו כי אם \"ההגנה\" או \"המעמד\". אנשי הארגון הצטרפו לצה\"ל במהלך מלחמת העצמאות.\nהאצ\"ל נחשב בעיני ממשלת המנדט הבריטי כארגון טרור. לקביעה זו היו שותפים חלק ממתנגדי הארגון, כמו גם גורמים נוספים אחרים כגון ועדת החקירה האנגלו-אמריקאית לענייני ארץ ישראל, הסוכנות היהודית ועיתונים בין-לאומיים בתקופה שלפני קום המדינה.\nישנם היסטוריונים הרואים במאבק, שבו השתתף האצ\"ל, גורם משמעותי ביציאת הבריטים מארץ ישראל. היסטוריונים אחרים רואים במאבק נגד הבריטים גורם משני בהשפעתו על החלטת הבריטים לוותר על המנדט ובסופו של דבר לעזוב את הארץ.",
    "pageid": 6786
  },
  {
    "title": "בולגריה",
    "extract": "בּוּלְגַרְיָה, או בשמה הרשמי: הָרֶפּוּבְּלִיקָה הַבּוּלְגָרִית (בבולגרית: Република България) היא מדינה בחצי האי הבלקני, במזרח אירופה. היא גובלת ברומניה בצפון, בים השחור במזרח, ביוון ובטורקיה מדרום, ובמקדוניה הצפונית ובסרביה במערב. מבחינה מנהלית, מחולקת בולגריה ל-28 מחוזות, סופיה היא בירת בולגריה וב-2011 נמנו בה 1.2 מיליון תושבים, מתוך 6 מיליון בבולגריה כולה. לאורך גבולה הצפוני של המדינה עובר תוואי הדנובה ובמזרחה היא גובלת בים השחור. בבולגריה שני רכסי הרים מרכזיים: הרי הבלקן והרודופי.\nשבטים תראקים התיישבו באזור בולגריה עוד במהלך המאה ה-12 לפנה\"ס, אך ההיסטוריה הלאומית הבולגרית החלה בשלהי המאה ה-7, תקופת האימפריה הבולגרית הראשונה אשר בראשית המאה ה-9 הפכה למעצמה אזורית וליריבתה של האימפריה הביזנטית. במקביל אימצו הבולגרים את הנצרות האורתודכסית. ב-1018 עלה בידי הביזנטים להכריע את הבולגרים והם איבדו את עצמאותם המדינית למשך 167 שנים. ב-1185 הוקמה האימפריה הבולגרית השנייה אשר הייתה לפרקים עצמאית ולפרקים וסלית של אורדת הזהב והאימפריה הביזנטית. בשלהי המאה ה-14 פלש צבא האימפריה העות'מאנית לאזור בולגריה והכריע את הבולגרים. העות'מאנים שלטו בבולגריה עד לתבוסתם על ידי צבא האימפריה הרוסית במהלך המלחמה העות'מאנית-רוסית (1877–1878). לאחר המלחמה, הוקמה נסיכות בולגריה מתוקף סיכומי קונגרס ברלין.\nב-1908 הפכה בולגריה לממלכה תחת המלך פרדיננד הראשון. הבולגרים לחמו במלחמת הבלקן הראשונה, השנייה ובמלחמת העולם הראשונה ובכולן, לאחר הצלחות ראשוניות הובסו ואיבדו שטחים נרחבים ובכלל זה המוצא לים האגאי. במרבית שלבי מלחמת העולם השנייה, הייתה בולגריה בעלת בריתה של גרמניה הנאצית ואף חתמה על ההסכם התלת-צדדי. עם זאת, צבא בולגריה לא השתתף בפועל בקרבות לצד הוורמאכט. במהלך תקופה זו אימצה בולגריה מדיניות גזע והחילה על יהודי בולגריה את החוק להגנת האומה. במרץ 1943 גירשו הבולגרים לטרבלינקה את 11,343 יהודי תראקיה, מקדוניה הווארדארית ופירוט ונכשל ניסיון גירושם של יהודי בולגריה \"הישנה\". בספטמבר 1944 הופל השלטון המלוכני בהפיכת חזית המולדת הבולגרית ובהמשך עלה בידי המפלגה הקומוניסטית להשתלט באלימות על המדינה והיא הפכה לרפובליקה עממית. בולגריה הייתה גרורה נאמנה של ברית המועצות וחברה בברית ורשה. טודור ז'יבקוב היה שליטה בפועל של בולגריה למשך מרבית שנות השלטון הקומוניסטי והוא הפך לסמלה של התקופה. אירועי סתיו העמים לא פסחו על המדינה, ב-1989 הודח ז'יבקוב וב-1991 הפכה המדינה לרפובליקה והונהגה חוקה חדשה. בולגריה היא דמוקרטיה פרלמנטרית, נשיאה נבחר אחת ל-5 שנים ובפרלמנט הבולגרי 240 חברים.\nלאחר קריסת השלטון הקומוניסטי עברה בולגריה מכלכלה מתוכננת לכלכלה חופשית. המעבר המהיר לווה במשבר כלכלי חריף שהוביל גם למשברים פוליטיים. בשנת 2004 הצטרפה בולגריה לברית נאט\"ו, ב-2007 הפכה לחברה באיחוד האירופי, הצטרפות שהובילה לתנופת פיתוח ובכלל זה פיתוח תשתיות כגון חיבורה של המדינה לנתיבי התעבורה הפאן-אירופיים.\nבשלהי העשור הראשון של המאה ה-21 הושפעה כלכלת בולגריה מהמשבר הכלכלי העולמי, אחוזי האבטלה האמירו ונרשמה הגירה משמעותית מהמדינה, בעיקר הגירת עבודה, שצמצמה את אוכלוסייתה לכ-7 מיליון לעומת כ-9 מיליון שהתגוררו במדינה באמצע שנות ה-80.",
    "pageid": 17504
  },
  {
    "title": "בית שמש",
    "extract": "בית שמש היא עיר במחוז ירושלים שבישראל, אשר הוקמה בראשית שנות החמישים כמעברה והוכרזה כעיר ב־25 ביוני 1991. בית שמש נמצאת במרכז הגאוגרפי של מדינת ישראל, בין גוש דן (מטרופולין תל אביב) ובין מטרופולין ירושלים – בין הרי ירושלים לשפלת יהודה. בשנת 2024 אוכלוסיית העיר מנתה מעל 175,000 תושבים ואלפי יחידות דיור נוספות בתהליך פיתוח.\n\n",
    "pageid": 7731
  },
  {
    "title": "בנגלדש",
    "extract": "הרפובליקה העממית של בנגלדש (בבנגלית: গনপ্রজাতন্ত্রী বাংলাদেশ, ‏‏Ⓘ‏) היא מדינה מוסלמית בדרום יבשת אסיה, השוכנת לחופו הצפוני של מפרץ בנגל, במזרח האזור שנודע בעבר בשם \"בנגל\". לבנגלדש גבול יבשתי עם הודו ועם מיאנמר, והיא קרובה גם לסין, לנפאל ולבהוטן. משמעות השם \"בנגלדש\" היא \"המדינה של בנגל\". הייתה בעברה חלק ממזרח פקיסטן, והכריזה על עצמאות ממערב פקיסטן ב-26 במרץ 1971.\nמעל ל-90% מאוכלוסיית בנגלדש הם מוסלמים, ואסלאם היא דתה הרשמית של המדינה. היא גם חברה בארגון לשיתוף פעולה אסלאמי.",
    "pageid": 4444
  },
  {
    "title": "בתי המשפט בישראל",
    "extract": "בית משפט הוא ערכאה לה נותנת המדינה סמכות שפיטה כללית. שיטת המשפט הישראלית, שפועלת במסגרת הרשות השופטת, כוללת מערכת בתי משפט אזרחיים, ולצידם בתי דין דתיים, בתי דין לעבודה, בתי דין צבאיים, ובתי משפט מנהליים. על אכיפה וביצוע פסקי הדין הניתנים בערכאות אלו מופקדת ההוצאה לפועל.\nככלל, סמכות שיפוט בעניין כלשהו במדינת ישראל תהא נתונה לאחת משלוש הערכאות של בתי המשפט, אלא אם כן, ניתנה סמכות זו לבית דין (ובלעז – \"טריבונל\"). ניתן לומר באופן כללי כי \"בית משפט\" הוא חלק ממערכת בתי המשפט הכללית של המדינה, בעוד ש\"בית דין\" דן בעניין מסוים, ובדרך כלל לפי מערכת דינים מיוחדת ושונה ממערכת החוקים הרגילה.",
    "pageid": 29324
  },
  {
    "title": "ג'סטין ביבר",
    "extract": "ג'סטין דרו ביבר (באנגלית: Justin Drew Bieber; נולד ב-1 במרץ 1994) הוא זמר-יוצר ושחקן קנדי. מהזמרים עם שיאי השמעות ומכירות מהגבוהים בהיסטוריה.\nלאחר שהתגלה באתר יוטיוב בשנת 2008 על ידי המפיק סקוטר בראון דרך סרטוני הקאברים שהעלה, ביבר הוחתם בחברת ההקלטות RBMG והוציא את המיני-אלבום הראשון שלו, My World לקראת סוף 2009. האלבום הגיע למעמד פלטינה בארצות הברית ובמדינות נוספות ולמעמד פלטינה כפולה בקנדה ובממלכה המאוחדת. הזמר קבע הישג חסר תקדים ראשון בקריירה כאשר כל שירי האלבום נכנסו למצעד האמריקאי הפופולרי בילבורד הוט 100. ב-2010 הוציא את אלבום הבכורה שלו My World 2.0, שנחל אף הוא הצלחה עם מכירות עולמיות של למעלה מארבעה מיליון עותקים. והסינגל המוביל מתוך האלבום, \"Baby\", הפך לנצפה ביותר בהיסטוריה של יוטיוב.\nבקיץ 2010 הוא קיים את סיבוב ההופעות הראשון שלו, \"My World Tour\". לאחריו פרסם את שני אלבומי הרמיקס My Worlds Acoustic ו-Never Say Never: The Remixes, כאשר האחרון יצא בשנת 2011 במקביל ליציאת סרט ההופעה התיעודי \"ג'סטין ביבר: הסרט\", שהפך לסרט ההופעה הרווחי ביותר. בהמשך אותה השנה הוא הוציא את אלבומו השני, Under the Mistletoe ואיגד שירים באווירת חג המולד. ב-2012 הוא הוציא את אלבומו השלישי, Believe, שהתאפיין בצלילי דאנס-פופ, שהחליפו את סגנון הטין פופ, ובכך סימן האלבום את השינוי המוזיקלי של ביבר והתפתחותו כאמן. בשנת 2015 יצא אלבומו הרביעי Purpose, ושלושה סינגלים מתוכו, \"Sorry\", \"What Do You Mean?\" ו-\"Love Yourself\", הפכו ללהיטים שהגיעו למקום הראשון במצעד הבילבורד. בהמשך, השתתף בשורה של להיטים כדוגמת: \"Cold Water\" של מייג'ור לייזר, \"Despacito\", \"Let Me Love You\" ו-\"I'm the One\".\nג'סטין קיבל את הכינוי \"נסיך הפופ\" ועם תחילת הקריירה ביבר ביסס את מעמדו כאייקון פופ, אליל נוער פורץ דרך וכסמל הערצה, שגרמה לתופעה הסוציולוגית ה\"בליברס\".\nלאורך שנות הקריירה זכה ביבר ב-368 פרסים (מתוך 806 מועמדויות). ביניהם, 18 פרסים בטקס פרסי המוזיקה האמריקאית, שני פרסי גראמי (מתוך 24 מועמדויות), שני פרסי בריטי, פרס אחד של טקס פרסי הבמבי, 23 פרסים בטקס בחירת הנוער, 21 פרסים בטקס פרסי המוזיקה של MTV אירופה (אשר שבר את מספר הזכיות) ו-34 שיאי גינס.\nהמכירות העולמיות של ביבר מסתכמות בלמעלה מ-150 מיליון עותקים והוא נחשב לאחד המוזיקאים הנמכרים ביותר בהיסטוריה הממוקם במקום ה-21 ברשימה זו והצעיר ביותר בה. כתב העת \"פורבס\" כלל את ביבר שלוש שנים ברציפות ברשימת עשרת האנשים החזקים בעולם בין השנים 2011–2013. בשנים 2016–2017, ג'סטין נבחר פעמיים לכוכב הפופ המשפיע ביותר בעולם ונכון לשנת 2022, סקרים באתרים שונים בעולם ממקמים את ביבר ברשימת עשרת האנשים הידועים והמשפיעים בעולם. בדצמבר 2024 דורג על ידי מגזין בילבורד במקום השמיני ברשימת כוכבי הפופ הגדולים ביותר של המאה ה-21 .",
    "pageid": 828601
  },
  {
    "title": "גיוס בני ישיבות",
    "extract": "גיוס בני ישיבות לצה\"ל והימנעותם מגיוס מהווה נקודת מחלוקת בחברה הישראלית מאז הקמת המדינה ועד ימינו. עם הקמת מדינת ישראל הונהג שירות חובה בצה\"ל, אך גיוסם של תלמידי ישיבות נדחה בהסדר המכונה \"תורתו אומנותו\", שלפיו ניתנה אפשרות לדחות את הגיוס לצה\"ל כדי לעסוק בלימוד תורה. רוב תלמידי הישיבות שגיוסם נדחה במסגרת \"תורתו אומנותו\" הם חרדים, ורובם ככולם דוחים את גיוסם מדי שנה עד לחציית גיל הגיוס, כך שאינם מתגייסים כלל. מנהלת החרדים הצבאית היא האמונה על נושא גיוס החרדים בצה\"ל.\nבציבור הדתי-לאומי המועמדים לגיוס לרוב מתגייסים לשירות צבאי מלא בגיל מאוחר מהרגיל או במסגרת ישיבות ההסדר, ויש המשרתים שירות מקוצר במסגרת הסדרים כמו הסדר מרכז ושלב ב' או מתגייסים לשירות לאומי-אזרחי.\nבשנת 1998 פסק בג\"ץ כי הפטור הגורף משירות, שנתן שר הביטחון לכלל תלמידי הישיבות, אינו חוקתי בשל הפגיעה הלא-מידתית בשוויון, ופסל אותו. מאז פסל בג\"ץ את כל ההסדרים שהושגו בסוגיה זו. החל מ-1 ביולי 2023 אין תוקף חוקי לשחרורם של בני הישיבות משירות בצה\"ל. במרץ 2024 החל להתגבש מתווה לחקיקת תיקון לחוק שירות ביטחון שנועד להסדיר את פטור \"תורתו אומנותו\" תוך צמצום השימוש בו, ולהסדיר את חובת הגיוס לצבא או לארגוני התנדבות חלופיים למי שאינו עונה על הגדרות הפטור. ביוני 2024 פסק בג\"ץ שאין מסגרת חוקית המאפשרת להבחין בין בני ישיבות לאזרחים אחרים בישראל המחויבים בגיוס, ולכן לממשלה אין סמכות חוקית למנוע את גיוסם לצבא, ובהתאם לכך חובה לפעול לגייסם. ההחלטה גם אסרה על העברת כספי תמיכה לישיבות וכוללים עבור תלמידים שקיבלו פטור.\n\n",
    "pageid": 858407
  },
  {
    "title": "גלריית דגלי מדינות העולם",
    "extract": "גלריית דגלי מדינות העולם:\n\nא • ב • ג • ד • ה • ו • ז • ח • ט • י • כ • ל • מ • נ • ס • ע • פ • צ • ק • ר • ש • ת  מדינות עצמאיות שאינן מוכרות או שנויות במחלוקת",
    "pageid": 1094082
  },
  {
    "title": "גרמניה הנאצית",
    "extract": "גרמניה הנאצית (בגרמנית: NS-Staat, \"המדינה הנאצית\"; NS-Zeit, \"התקופה הנאצית\"; או NS-Regime, \"המשטר הנאצי\") הוא הכינוי המקובל כיום לגרמניה שבין השנים 1933–1945. בתקופה זאת הונהגה בגרמניה דיקטטורה, על ידי המפלגה הנאצית בראשותו של אדולף היטלר. שם המדינה בתקופה ההיא כפי שהיה בשימוש על ידי הנאצים היה \"האימפריה הגרמנית הגדולה\".\nהחל מסוף שנות ה-30 של המאה ה-20 דרשה גרמניה הנאצית תביעות טריטוריאליות אגרסיביות, ואיימה במלחמה אם לא יתקיימו. היא סיפחה את אוסטריה וצ'כוסלובקיה ב־1938 וב־1939 בהתאמה. היטלר חתם הסכם אי-תוקפנות עם יוסיף סטלין ופלש לפולין בספטמבר 1939 (הסכם שהפר שנתיים לאחר מכן עם תחילת מבצע ברברוסה), דבר שגרם לפרוץ מלחמת העולם השנייה באירופה. בנוסף, היטלר חתם על ברית עם איטליה הפשיסטית ושאר מדינות הציר, עובדה שסייעה לו לכבוש את רוב אירופה עד אמצע 1940. עד סוף שנה זו, בריטניה נותרה כיריבה הגדולה היחידה שלה באירופה.\nהגזענות שימשה יסוד מוסד לבניינה של כל האידאולוגיה הנאצית, ובתקופה זו גברה האנטישמיות בגרמניה. דבר מרכזי שהניע את היטלר היה שאיפתו ללבנסראום, האמונה שהעם הגרמני ראוי להתפשט ולקיים מרחב מחיה בשטחים הסלאביים במזרח, תוך ניצול משאבי הטבע. בסיס ההנחה הנאצית היה שהסלאבים נחותים משמעותית מהגזע הארי ועל כן הוא ראוי להתקיים ולשגשג על חשבונם. עם פרוץ מלחמת העולם השנייה החלו הנאצים ביישום צעדים נגד היהודים במדינות הכבושות, ובמהלך המלחמה התרחשה השואה.\nהשם הרשמי של המדינה היה \"הרייך הגרמני\" בין השנים 1933–1943 ו\"הרייך הגרמני רבתי\" בין השנים 1943–1945. המשטר הנאצי הסתיים לאחר שבעלות הברית הביסו את גרמניה במאי 1945 והביאו לכניעתה, ובכך גם סיימו את הזירה האירופית במלחמת העולם השנייה.",
    "pageid": 330
  },
  {
    "title": "דוד הלוי סגל",
    "extract": "הרב דוד הלוי סגל (הט\"ז) (1586, ה'שמ\"ו – 1667, כ\"ו בשבט ה'תכ\"ז) היה רבן של קהילות חשובות בפולין, אחד מנושאי כליו של השולחן ערוך ומגדולי הפוסקים האשכנזיים במאה ה-17. מכונה על שם חיבורו טורי זהב.",
    "pageid": 107204
  },
  {
    "title": "דרור (יישוב)",
    "extract": "דרור הוא יישוב בהקמה, אשר עתיד לקום במקום בו שכן הכפר הבדואי הבלתי מוכר אום אל-חיראן, על אחת משלוחות הר חירן, הממוקם על הציר שבין מיתר לערד, בצפון־מזרח הנגב. כיום (2019) יש במקום גרעין התיישבות.\nעד ליוני 2022 נקרא היישוב בשם הזמני \"חירן\" על שם ההר עליו הוא מוקם.",
    "pageid": 1782588
  },
  {
    "title": "האוס (סדרת טלוויזיה)",
    "extract": "האוס (באנגלית: .House M.D) היא סדרת דרמה רפואית אמריקאית, ששודרה ברשת פוקס בין 16 בנובמבר 2004 ל-21 במאי 2012. הדמות הראשית בסדרה היא הרופא דוקטור גרגורי האוס (יו לורי), גאון רפואי המכהן כראש מחלקת אבחון רפואי (דיאגנוסטיקה) בבית החולים האוניברסיטאי הבדיוני פרינסטון-פליינסבורו שבניו ג'רזי. בסיסה הרעיוני של הסדרה נהגה על ידי פול אטנסיו ודייוויד שור, שהיה גם האחראי הראשי ליצירת הדמות גרגורי האוס. הסדרה צולמה בעיקר בסנצ'ורי סיטי.\nההיפותזות של דוקטור האוס על מחלותיהם של חוליו מבוססות על תובנות שנויות במחלוקת, ובשל כך הוא מתעמת רבות עם חברי הצוות שלו ועם דוקטור ליסה קאדי (ליסה אדלשטיין), מנהלת בית החולים ודיקנית הרפואה. חברו האמיתי היחיד של האוס הוא דוקטור ג'יימס וילסון (רוברט שון לאונרד), ראש המחלקה לאונקולוגיה. חברי צוות האבחון של האוס בשלוש העונות הראשונות של הסדרה הם הרופאים רוברט צ'ייס (ג'סי ספנסר), אליסון קמרון (ג'ניפר מוריסון) ואריק פורמן (עומאר אפס). בסיום העונה השלישית מפורק הצוות, אך תוך זמן קצר פורמן חוזר אליו, והאוס בוחר בהדרגה שלושה חברי צוות חדשים: רמי \"13\" האדלי (אוליביה ויילד), כריס טאוב (פיטר ג'ייקובסון) ולורנס קאטנר (קאל פן), שדמותו הוצאה מהתסריט לקראת סיום העונה החמישית. עד תחילת העונה השישית, מופיעים צ'ייס וקמרון בתפקידים אחרים בבית החולים. קמרון עזבה את בית החולים בחלק זה של העונה, וצ'ייס חזר לצוות האבחון. בעונה שמונה ד\"ר קאדי לא משחקת.\nהסדרה זכתה לביקורות חיוביות רבות ולאחוזי צפייה גבוהים, ובין העונה השנייה לרביעית היא אף הייתה אחת מעשר התוכניות הנצפות ביותר בארצות הברית. הסדרה זכתה במספר פרסים, בהם פרס פיבודי, שני פרסי גלובוס הזהב וארבעה פרסי אמי. הסדרה נכנסה לספר השיאים של גינס לשנת 2012 כסדרה הנצפית ביותר בעולם, המשודרת ב-66 מדינות לכ-82 מיליון צופים; גם השחקן יו לורי נכנס לספר, כשחקן סדרת הדרמה בעל השכר הגבוה ביותר (700 אלף דולר לכל פרק בעונה השמינית).\nבפברואר 2012 הודיעו יוצרי הסדרה כי שידור הסדרה יסתיים בתום העונה השמינית, פרק הסיום שודר בארצות הברית ב-21 במאי באותה שנה.\nבישראל שודרה הסדרה בערוץ HOT3 בכבלים ובערוצי התאגיד מַכַּאן 33 וכאן 11, ומאוחר יותר בנטפליקס.",
    "pageid": 180779
  },
  {
    "title": "הארגון לשחרור פלסטין",
    "extract": "הארגון לשחרור פלסטין (בערבית: منظمة التحرير الفلسطينية, תעתיק מדויק: מֻנַטַ'מַת אלתַחְריר אלפלסטיניה, תרגום מילולי: ארגון השחרור הפלסטיני), הנודע בעיקר בראשי התיבות של שמו אש\"ף (م.ت.ف, באנגלית: PLO), הוא ארגון המאגד כמה תנועות לאומיות פלסטיניות. התנועה הגדולה ביותר והמרכזית בארגון היא פת\"ח. מאז הקמתו ב־1964 ועד סוף שנות ה-80 היו מטרות הארגון המרכזיות ייצוג פוליטי של העם הפלסטיני, ומאבק במדינת ישראל עד כדי חיסולה. ב-1993 הכיר יו\"ר אש\"ף יאסר ערפאת במדינת ישראל במכתב רשמי לראש ממשלת ישראל, יצחק רבין. בתגובה הכירה ישראל באש\"ף כנציג לגיטימי של העם הפלסטיני.",
    "pageid": 4211
  },
  {
    "title": "הדרדסים – דמויות",
    "extract": "הדרדסים (באנגלית: The Smurfs) הן דמויות בדיוניות שהמציא המאייר הבלגי פייר קוליפור, הידוע בכינויו \"פיו\" (\"Peyo\"). הדמויות כיכבו ברצועת קומיקס שהתפרסמה בכתב העת ספירו ב-23 באוקטובר 1958. מאוחר יותר עובדו הדמויות לסדרת אנימציה טלוויזיונית בת 421 פרקים, שהופקה בידי חברת האנה ברברה ושודרה בשנים 1981–1989 ברשת NBC; וכן לסדרת סרטים  הנושאת את שמן של הדמויות.",
    "pageid": 1480876
  },
  {
    "title": "ההגנה",
    "extract": "ארגון ההגנה היה הארגון הצבאי הגדול והמרכזי של היישוב היהודי והתנועה הציונית בארץ ישראל בתקופת המנדט הבריטי, בין 1920 ל-1948, והיה התשתית להקמת צבא ההגנה לישראל עם הקמת המדינה.\n\"ההגנה\" הוקמה ב-1920 על מנת לכונן הגנה כוללת ליישוב מפני התקפות ערביי הארץ. בתחילה עבר הארגון תחת בעלויות של מוסדות שונים, היה מצומצם בהיקפו, מפוזר בכמה כוחות מקומיים, חסר פיקוד מרכזי, סבל ממחסור בתקציב ומסכסוכים שונים. תפקוד הארגון במאורעות תרפ\"ט הבהיר להנהגת היישוב את הצורך החיוני בהגנה מאורגנת, ומתחילת שנות ה-30 החל הארגון לגדול ולהתפתח. הוקמו מפקדה ארצית ומטכ\"ל (\"הפיקוד העליון\") לניהול הארגון ברמה הכלל ארצית ולתיאום פעילויות מבצעיות, שפעלו תחת מרות הנהגת היישוב בראשות דוד בן-גוריון. לנוכח המרד הערבי הגדול, החלה \"ההגנה\" לשתף פעולה עם הבריטים בגיוס נוטרים להגנה על היישובים היהודיים, ובהקמת יחידות לוחמים (הנודדת, פלוגות השדה ופלוגות הלילה) מתוך אסטרטגיה חדשה של התקפות יזומות נגד הפורעים, ופתחה קורסים מבצעיים ומפעלי ייצור נשק בשם תע\"ש, שהפכו אותה לארגון מבצעי של ממש. \"ההגנה\" גם החלה להשתתף במנגנון ההעפלה החשאית לארץ בהובלת ספינות המעפילים, וסייעה להקמת יישובי \"חומה ומגדל\".\nבמלחמת העולם השנייה החל שיתוף פעולה עם הבריטים נגד סכנת הפלישה של גרמניה הנאצית, בעידוד הארגון לגיוס לצבא הבריטי ובהקמת כוח צבאי סדיר ומאומן בארץ – הפלמ\"ח. לאחר המלחמה פעלה \"ההגנה\" נגד הבריטים במסגרת תנועת המרי העברי בפעולות גדולות, כגון פיצוץ תחנות הרדאר וליל הגשרים, ואחריהם החל דוד בן-גוריון להכין את הארגון להוות את הצבא העתידי של המדינה. לשם כך התפתח חיל השדה, והוחל בגיוס כוחות לוחמים לחטיבות רגלים ובהקמת יחידות שונות בארגון (שירות אווירי, ימי, תותחנים, שריון ועוד), כדי שיוכלו לעמוד בהתקפות ערביי הארץ ובעיקר מפני צבאות ערב.\n\"ההגנה\" ניהלה את השלבים הראשונים של מלחמת העצמאות, מהלחימה ביישובים ובכבישים וליווי השיירות אליהם, דרך המבצעים הגדולים לכיבוש הערים ואזורי הארץ מהגליל ועד הנגב באמצעות 11 חטיבות הלוחמים שהקימה מכוחותיה, ועד תחילת פלישת מדינות ערב לארץ ישראל. ל\"הגנה\" תרומה מכרעת לניצחון במלחמה זו. בשלהי מאי 1948, תוך כדי סערת הקרבות, הפך הארגון לצה\"ל.",
    "pageid": 10690
  },
  {
    "title": "היפותרמיה",
    "extract": "היפותרמיה (מיוונית, Hypothermia, בעברית, על־פי האקדמיה ללשון העברית: חֹם נָמוּךְ, תַּת-חֹם) היא ירידה בטמפרטורת הגוף כתוצאה ממחלה, חשיפה לטמפרטורות נמוכות או גורמים אחרים.\nטווח הירידה בטמפרטורת הגוף במקרה של היפותרמיה, רחב מעט מטווח העלייה במקרה של פירקסיה (חום גבוה):\n\nהמצב מוגדר כהיפותרמיה כשמתרחשת ירידה של יותר מ־C°‏ 2 מטמפרטורת גוף נורמלית (C°‏ 35 ומטה).\nטמפרטורת גוף נמוכה מ־C°‏ 32 נחשבת למסוכנת ועלולה לגרום אף למוות.\nטמפרטורת גוף נמוכה מ־C°‏ 27 תגרום כמעט תמיד למוות.\nטמפרטורת הגוף הנמוכה ביותר שנרשמה אי-פעם ושלא גרמה למוות היא C°‏ 13.",
    "pageid": 65574
  },
  {
    "title": "הנשיקה (קלימט)",
    "extract": "הנשיקה (בגרמנית: Der Kuss) היא יצירה בשמן ועלי זהב, כסף ופלטינה על בד שנוצרה על ידי הצייר והסימבוליסט האוסטרי גוסטב קלימט. היצירה נוצרה בשנים 1907–1908, והיא הוצגה כבר ב-1908 תחת השם \"Liebespaar\" (בעברית: האוהבים). בציור מתוארים זוג אוהבים מחובקים השלובים זה בזו עם גלימות בסגנון האר נובו ותנועת האמנויות והאומנויות. כיום, היצירה מוצגת בגלריה האוסטרית בלוודר, וינה, והיא נחשבת לאחת היצירות החשובות ביותר של תנועת \"הזצסיון הווינאי\" וכן ליצירה המפורסמת ביותר של קלימט.",
    "pageid": 1825257
  },
  {
    "title": "הרפובליקה הדמוקרטית של קונגו",
    "extract": "הרפובליקה הדמוקרטית של קונגו (בצרפתית: République Démocratique du Congo, לשעבר זאיר בין שנת 1971 לשנת 1997; בין 1885–1908 היא נקראה מדינת קונגו החופשית, ובשנים 1908–1960 היא נקראה \"קונגו הבלגית\" או \"קונגו לאופולדוויל\"), היא מדינה במרכז אפריקה. לעיתים היא נקראת \"קונגו-קינשאסה\" על שם עיר בירתה, על מנת להבדילה מהרפובליקה של קונגו (\"קונגו-ברזוויל\").\nהמדינה גובלת ברפובליקה המרכז אפריקאית מצפון, דרום סודאן ואוגנדה מצפון מזרח, רואנדה, בורונדי ואגם טנגניקה ממזרח, זמביה ואנגולה מדרום, האוקיינוס האטלנטי והרפובליקה של קונגו ממערב.\nהרפובליקה הדמוקרטית של קונגו היא המדינה השנייה בגודלה ביבשת אפריקה לאחר אלג'יריה, כמו גם המדינה שגובלת במספר הרב ביותר של מדינות ביבשת.\nמאז הקמתה המדינה היא זירה ערה של מאבקים אלימים, ובעקבות סדרה ארוכה של אסונות ומשברים לצד הזנחה של תשתיות, בתחילת שנת 2020 מדורגת הרפובליקה הדמוקרטית של קונגו במקום השני ברשימת מעקב החירום העולמית של ארגון ה-IRC .\nקיבלה את עצמאותה מבלגיה ב-1960.\nבין השנים 1971 עד 1996 תחת שלטונו של מובוטו ססה סקו שנולד בשם ג'וסף דיסייר מובוטו, שונה שמה של המדינה ל״רפובליקה של זאיר״ (Republique de Zaire) על שמו הקודם של נהר קונגו – נהר זאיר.",
    "pageid": 4578
  },
  {
    "title": "יאנוש קורצ'אק",
    "extract": "יאנוּש קוֹרצ'אק (בפולנית: Janusz Korczak‏; 22 ביולי 1878 – 7 באוגוסט 1942) הוא שם העט שבו נודע הנריק גולדשמיט (Henryk Goldszmit), רופא, מחנך והוגה חינוכי, סופר, פובליציסט ופעיל חברתי יהודי-פולני.\nקורצ'אק היה ממבשרי הפעילות למען זכויות הילד ושוויון זכויות לילדים. בתי היתומים שהקים וניהל יחד עם שותפתו סטפניה (סטפה) וילצ'ינסקה היו מהניסיונות המוקדמים בחינוך דמוקרטי, שכללו גם בית דין של ילדים. אחד מהחלוצים בתחום שיקום ילדים ובני נוער ואבחון חינוכי, ומחלוצי המחקר בתחום ההתפתחות הפיזית והנפשית של הילד. חיבר ספרים בתחום התאוריה והמעש של החינוך, לצד ספרי ילדים. יהודי פולני שהצהיר כל חייו על השתייכותו לשני העמים. בימי השואה, כשהגיע תורם של ילדי בית היתומים שלו בגטו ורשה להישלח לטרבלינקה, סירב להצעה להינצל לבדו, ובחר, יחד עם וילצ'ינסקה, ללכת לטרבלינקה עם חניכיהם. בכך הפך לאחד הסמלים ההיסטוריים-יהודיים הגדולים של ימינו.",
    "pageid": 372
  },
  {
    "title": "יעל שלביה",
    "extract": "יעל שלביה כהן (נולדה ב-31 באוגוסט 2001, י\"ב באלול ה'תשס\"א) היא דוגמנית בין-לאומית ושחקנית ישראלית.\nשלביה הופיעה בקמפיינים בין-לאומיים של דוגמנות. הוצגה על ידי TC CANDLER בשנת 2018 במקום השלישי ברשימת מאה הנשים היפות בעולם, בשנת 2019 במקום השני, ובשנת 2020 במקום הראשון.",
    "pageid": 1754745
  },
  {
    "title": "כמיל שמעון",
    "extract": "כמיל נימֶר שַׁמְע֫וּן (בערבית: كميل نمر شمعون; 3 באפריל 1900 – 7 באוגוסט 1987) היה פוליטיקאי לבנוני נוצרי מרוני. היה נשיא לבנון בין השנים 1952–1958.",
    "pageid": 234685
  },
  {
    "title": "מאיר שטרית",
    "extract": "מאיר שטרית (נולד ב-10 באוקטובר 1948) הוא פוליטיקאי ישראלי, שכיהן כחבר הכנסת ושר בממשלות ישראל. קודם לכן כיהן כראש העיר הראשון של יבנה.",
    "pageid": 28715
  },
  {
    "title": "מבצע אנטבה",
    "extract": "מבצע אנטבה או מבצע יונתן (שם המבצע שנקבע בצה\"ל היה \"כדור הרעם\") הייתה פעולת פשיטה צבאית שביצע צה\"ל באוגנדה במוצאי שבת, אור ליום ראשון, 4 ביולי 1976 (ו' בתמוז ה'תשל\"ו), במטרה להציל 105 נוסעים יהודים, ישראלים ואנשי צוות מטוס אייר פראנס, שנחטפו על ידי טרוריסטים גרמנים ופלסטינים, במהלך טיסתם מישראל לצרפת. למרות התבצרותם של החוטפים במדינה עוינת, כמעט כל החטופים חולצו בשלום. במהלך המבצע נהרגו שלושה בני ערובה וכן מפקד סיירת מטכ\"ל, סגן אלוף יוני נתניהו, ובעקבות זאת נקרא המבצע על שמו.",
    "pageid": 7795
  },
  {
    "title": "מג'דל שמס",
    "extract": "מַגְ'דַל שַׁמְס (בערבית: مجدل شمس) היא מועצה מקומית דרוזית במחוז הצפון בישראל, השוכנת צפונית לרמת הגולן, במורדות הר החרמון. היישוב ממוקם מאות מטרים ספורים מערבית לגבול ישראל–סוריה, בצמידות לגדר הגבול, ופחות מק\"מ דרומית לגבול ישראל–לבנון. הוא נחשב לפיכך ליישוב השני הצפוני ביותר בישראל, אחרי מטולה. גובהו הממוצע הוא 1,229 מטר מעל גובה פני הים, ולפיכך הוא נחשב ליישוב הגבוה בישראל. רבים מתושבי מג'דל שמס, כמו רבים מהדרוזים ברמת הגולן, מגדירים עצמם כאזרחים סורים, ובחרו במעמד תושבי קבע בישראל ולא אזרחים ישראלים. ב-1982 הוכרזה מג'דל שמס כמועצה מקומית, ובראשה עומד כיום דולאן אבו סאלח.",
    "pageid": 7974
  },
  {
    "title": "מגרש הרוסים",
    "extract": "מגרש הרוסים הוא מתחם משולש המשתרע על שטח של כ-68 דונם במרכז ירושלים, וכולל מספר מבני ציבור. המתחם נבנה ב-1860 ביוזמתה ובמימונה של משפחת הצאר הרוסי אלכסנדר השני, בגבול רחוב יפו מדרום, רחוב שבטי ישראל ממזרח, ורחוב הלני המלכה מצפון. מבנה אחד חורג מתחום \"המגרש\" והוא חצר סרגיי, שנבנתה בתקופה מאוחרת יותר. המתחם משמש מאז תקופת המנדט הבריטי כמרכז שלטוני הכולל תחנת משטרה, בית מעצר ואת בית משפט השלום בירושלים (בעבר שימש גם את בית המשפט העליון).",
    "pageid": 33427
  },
  {
    "title": "מוחמד סינוואר",
    "extract": "מוחמד איברהים חסן אל-סִנְוַאר (בערבית: محمد إبراهيم حسن السنوار, מכונה \"אבו איברהים\"; נולד ב-16 בספטמבר 1975 במחנה הפליטים ח'אן יונס) הוא טרוריסט פלסטיני מנהיג הזרוע הצבאית של ארגון הטרור חמאס, גדודי עז א-דין אל-קסאם, ואחיו של מנהיג החמאס לשעבר יחיא סינוואר. בעבר היה מפקד חטיבת ח'אן יונס של הזרוע הצבאית ונכון ל-2025 מתפקד כמנהיג חמאס.\nהיה כלוא במשך שלוש שנים בידי הרשות הפלסטינית. היה מעורב בפיגועי טרור רבים נגד יעדים אזרחיים וצבאיים של ישראל מאז ראשית שנות ה-90, ובפרט מאז פרוץ האינתיפאדה השנייה. עמד מאחורי שיגור וייצור רקטות קסאם ופצצות מרגמה, וכן מאחורי מאות פיגועי ירי, הנחת מטענים, ומימון ייצור אמל\"ח. ישראל ניסתה כמה פעמים להתנקש בחייו.\nהיה שותף בתכנון טבח שבעה באוקטובר, במהלכו התבצעו פשעים נגד האנושות ופשעי מלחמה כדוגמת אונס, רצח המוני, ביזה וחטיפת אזרחים ביניהם נשים וילדים.\nמאז אוקטובר 2024, לאחר מותם של מוחמד דף (ביולי אותה שנה) ואחיו יחיא סינוואר, נחשב מוחמד סינוואר למנהיג הזרוע הצבאית של ארגון הטרור חמאס ברצועת עזה ולדמות הבכירה ביותר ברצועה.\n\n",
    "pageid": 497630
  },
  {
    "title": "מחנה הפליטים ג'נין",
    "extract": "מחנה הפליטים ג'נין (בערבית: مخيم جنين) הוא מחנה פליטים פלסטיני הממוקם, מאז 1953, בשטח העיר ג'נין למגוריהם של פליטים פלסטינים שנמלטו במהלך מלחמת העצמאות, בעיקר מאזור הכרמל וחיפה. שטחו הנוכחי של המחנה הוא כ-0.42 קמ\"ר, ורשומים בו למעלה מ-16,000 פליטים פלסטיניים. כרבע מאוכלוסיית המחנה הם חסרי בית ועקורים. לפי האו\"ם, מחנה הפליטים נחשב כאזור נפיץ.\nבמהלך מבצע חומת מגן, כחלק מהאינתיפאדה השנייה, נערך במחנה קרב קשה בין כוחות צה\"ל ובין מחבלים. המאמץ להכריע את המחבלים שהתרכזו במרכז מחנה הפליטים הביא לאבדות רבות בקרב הפלסטינים, ולהרס רב במחנה הפליטים ג'נין, לאחרי שהוחלט להרוס כל בית שבו יש חשש להסתתרות מחבלים וכן עקב ריבוי מטעני החבלה שהוטמנו ברחבי המחנה ואף בעיר ג'נין עצמה. נוהל הריסת הבית כלל כריזת אזהרה לפינוי הבניין ומתן הזדמנות למבוקשים להסגיר את עצמם לפני שהדחפור החל לטלטל את הבית עם ה\"סכין\" שלו. בישראל העריכו כי נהרסו כ־80 בתים בשטח שגודלו כעשרה דונם. עם זאת, הארגון Human Rights Watch טען כי ישראל הרסה 140–170 בתים לחלוטין וגרמה נזק חלקי למספר רב יותר של מבנים, ושתוך כדי הריסת הבתים פגעו גם באזרחים לא חמושים רבים. שיא ההרס נגרם בשכונת חאוואשין, שנהרסה ושוטחה כליל באמצעות הדחפורים המשוריינים, בעקבות הערכות ששם מצויים רוב המחבלים ורוב מלכודות הנפץ שהכינו הפלסטינים. הקרב זכה לתהודה בינלאומית עקב ההרס הרב וההאשמות שהעלו הפלסטינים על טבח שביצע צה\"ל במחנה, טענות שהופרכו בסופו של דבר על ידי דו\"ח מיוחד של האו\"ם. דו\"ח זה קבע כי במהלך הקרב 52 פלסטינים ו-23 חיילים ישראלים נהרגו.\nבשנים 2022–2023 יצאו פיגועים רבים ממחנה הפליטים ג'נין, ועקב כך נהרסו בתי מחבלים במחנה, ונערכו, במסגרת מבצע שובר גלים, פשיטות אחדות של צה\"ל על המחנה, שבהן נהרגו פלסטינים, מרביתם מחבלים, שפתחו באש על כוחות צה\"ל. אחת מפשיטות אלה, ב-26 בינואר 2023, התפתחה לקרב במחנה הפליטים ג'נין, שבו נהרגו 11 פלסטינים (10 מהם מחבלים) ונעצרו מבוקשים אחדים, וסוכל פיגוע שהוגדר כפצצה מתקתקת. ביולי אותה ערך צה\"ל את מבצע בית וגן לחיסול תאי הטרור במחנה. במבצע ההרגו 13 פלסטינים ויותר מ-120 נפצעו. ב-19 בספטמבר 2023 נהרגו ארבעה פלסטינים בפעולה נוספת של צה\"ל במחנה.\nמבין 19 מחנות הפליטים הפלסטיניים, למחנה הפליטים ג'נין יש את השיעורים הגבוהים ביותר של אבטלה ועוני. חלק מתושבי מחנה הפליטים הסתמכו בעבר על עבודה בישראל, שצומצמה מאוד מאז הקמת גדר ההפרדה ויישום היתר כניסה לישראל. מחנה הפליטים ג'נין כולל גם צפיפות אוכלוסייה גבוהה ורשת ביוב גרועה.\nבינואר 2025 החל צה\"ל במבצע חומת ברזל במחנה הפליטים, במהלכו נהרגו עשרות פלסטינים, רובם פעילי טרור. במבצע נגרם הרס רב למחנה ורוב תושביו נטשו את בתיהם. בית החולים הממשלתי במחנה נותק ממים ומחשמל, וחובר שוב רק לאחר מספר ימים.",
    "pageid": 2191431
  },
  {
    "title": "מכות מצרים",
    "extract": "מכות מצרים הן סיפור מקראי על עשר מכות שהביא אלוהים על מצרים. המכות באו בשל סירובו של פרעה מלך מצרים להיענות לדרישתו של אלוהים, על ידי שליחו משה, לשלח את בני ישראל. רק האחרונה שבהן, מכת בכורות, הביאה לשילוחם של בני ישראל וליציאת מצרים.\nלפי הסיפור המקראי עשר המכות פגעו במצריים (האוכלוסייה המצרית) בלבד, למרות סמיכות המגורים של בני ישראל.\nסיפור עשר המכות מופיע במקרא בספר שמות בפרשות וארא ובֹּא. קיימים כינויים מקובלים לכל מכה ומכה, שמקורם בהגדה של פסח, טקסט שנקרא באופן מסורתי על ידי יהודים בליל הסדר. בהגדה מופיעה רשימה של עשר המכות: דם, צפרדע, כינים, ערוב, דֶּבֶר, שחין, ברד, ארבה, חושך ומכת בכורות. בהגדה מופיע גם סימן לזכירת עשר המכות על ידי ראשי התיבות שלהן: דצ\"ך עד\"ש באח\"ב.",
    "pageid": 89037
  },
  {
    "title": "מכתש רמון",
    "extract": "מכתש רמון הוא המכתש האירוזי הגדול בעולם. הוא מצוי בישראל ומהווה אחד מחמשת המכתשים שבנגב, ואחד מחמישים \"שמורות אור כוכבים בינלאומיות\" בעולם. נופו של מכתש רמון הוא ייחודי. על שפת המכתש הצפונית מצויה העיירה מצפה רמון.\nאורכו של המכתש כ-40 ק\"מ, רוחבו המרבי כ-9 ק\"מ ועומקו המרבי כ-350 מטר. במזרח, מחולק המכתש על ידי הר ארדון לשתי בקעות: בקעת ארדון ובקעת מחמל. רוב שטחו של המכתש מנוקז על ידי נחל רמון, שנקרא בערבית \"ואדי א-רוּמאן\", ייתכן משום שרומאים עברו באזור זה, בדרך הבשמים.\n\n",
    "pageid": 199649
  },
  {
    "title": "מלכי ישראל ויהודה",
    "extract": "מלכי ישראל ויהודה היו השליטים המונרכיים של ממלכת ישראל וממלכת יהודה, מממלכת ישראל המאוחדת ועד חורבן ממלכת יהודה בידי הבבלים.\nעל פי המתואר בספר שמואל, שבטי ישראל שבארץ ישראל התגבשו לממלכה אחת שעליה מלך תחילה שאול המלך ולאחריו דוד המלך. בספר מלכים ובדברי הימים מתואר כיצד לאחר מות שלמה, בנו של דוד, מתפצלת ממלכת ישראל המאוחדת לשתי ממלכות: ממלכת ישראל וממלכת יהודה.\nלפי המקרא, ממלכת ישראל כללה את עשרת השבטים, ומלכה הראשון היה ירבעם; ממלכת יהודה כללה את השבטים יהודה ובנימין, ומלכה היה רחבעם בן שלמה. ממלכת ישראל כללה כמה שושלות, בעוד שושלת בית דוד לא פסקה (לפי המקרא; אמינות רציפות השושלת נתונה במחלוקת במחקר) עד לאובדן העצמאות והיציאה לגלות בבל.",
    "pageid": 2429
  },
  {
    "title": "מריה קאלאס",
    "extract": "מריה קאלאס (ביוונית: Μαρία Κάλλας; 2 בדצמבר 1923 –  16 בספטמבר 1977) הייתה זמרת סופרן אמריקנית ממוצא יווני, שהייתה לזמרת האופרה הפופולרית ביותר בתקופה שלאחר מלחמת העולם השנייה. קאלאס נחשבת עד היום כאחת מזמרות הסופרן הבולטות ביותר במאה העשרים ובין הדמויות המשפיעות ביותר בעולם האופרה.",
    "pageid": 187095
  },
  {
    "title": "משפחת רוטשילד",
    "extract": "משפחת רוֹטשילד היא שושלת של בנקאים יהודים באירופה. משפחת רוטשילד או בית רוטשילד נחשבת לאחת ממשפחות האצולה העשירות והחזקות ביותר בעולם, מייסד השושלת הוא מאיר אנשל רוטשילד (1744–1812), בנקאי יליד פרנקפורט בגרמניה. מאיר אנשל מינה את כל אחד מחמשת בניו לנהל מערכת בנקאית בחמשת המרכזים הפיננסיים האירופיים הגדולים ביותר: בריטניה, צרפת, גרמניה, אוסטריה ואיטליה. נתן מאיר רוטשילד (1777–1836) הקים בלונדון את הענף הבריטי של משפחת רוטשילד וג'יימס (יעקב) מאיר רוטשילד (1792–1868) הקים בפריז את הענף הצרפתי של משפחת רוטשילד, שני הענפים היחידים ששרדו עד היום. כוחה של המשפחה התחזק, ובמהלך המאה ה-19 הייתה משפחת רוטשילד למשפחה העשירה באירופה.\nלמשפחת רוטשילד, ובראשה הברון אדמונד דה רוטשילד חלק נכבד בהקמתו של היישוב היהודי בארץ ישראל, ובניית מדינת ישראל. משכן הכנסת בירושלים, הספרייה הלאומית ובניין בית המשפט העליון הם תרומתם של בני המשפחה.\nלאחר מלחמות העולם ירדה עצמתה והשפעתה של משפחת רוטשילד, אף שגם בימינו מחזיקים בני משפחה בתפקידי מפתח פיננסיים באירופה ופעילים גם בתחום היין והפילנתרופיה. בין ממשיכי השושלת הבולטים בימינו נמנים בני הזוג בנג'מין ואריאן דה רוטשילד, מן הענף הצרפתי של המשפחה, שהונם נאמד בכארבעה מיליארד אירו.\nהסמל של משפחת רוטשילד (בצד שמאל) מכיל אגרוף קפוץ עם חמישה חיצים המסמלים את חמש שושלות שהוקמו על ידי חמשת בניו של מאיר אנשל רוטשילד, כשהמקור לכך הוא בפסוק בתהילים ”כחצים ביד גיבור” (קכז, ד). מתחת לסמל מופיעות בלטינית המילים שהיו נר לרגליה של משפחת רוטשילד: Concordia (הרמוניה), Integritas (יושרה), Industria (חריצות).",
    "pageid": 7403
  },
  {
    "title": "נטפליקס",
    "extract": "נטפליקס (באנגלית: Netflix) היא חברה אמריקאית שמושבה בלוס גאטוס שבקליפורניה. הוקמה בשנת 1997 על ידי ריד הייסטינגס ומארק רנדולף בסקוטס ולי שבקליפורניה. עיקר פעילות החברה הוא במתן שירותי צפייה ישירה תמורת תשלום חודשי בשיטת Over the Top של ספריית סרטים ותוכניות טלוויזיה, שחלק מהן הופקו על ידי החברה. נכון לינואר 2025 יש לנטפליקס 301.63 מיליון מנויים. נטפליקס זמינה בכל מדינות העולם פרט לסין העממית, קוריאה הצפונית, רוסיה וסוריה. בנוסף לארצות הברית, ישנם לחברה משרדים גם בהולנד, ברזיל, הודו, יפן, קוריאה הדרומית וקנדה.\nנטפליקס התחילה כחברה להשכרת תקליטורי DVD, בה הלקוחות מזמינים תקליטור DVD להשכרה דרך האינטרנט, מקבלים אותו ומחזירים אותו באמצעות הדואר. ב-2007 התחילה נטפליקס להזרים תכנים, תוך שהמשיכה להפעיל את שירות השכרת התקליטורים. בשנת 2010 הרחיבה החברה את פעילותה לקנדה, לאמריקה הלטינית ולאיים הקריביים. בשנת 2013 החלה נטפליקס להפיק תוכן מקורי משלה והשיקה את הסדרה הראשונה \"בית הקלפים\" ומאז הפכה לספק שירותי הזרמת מדיה הגדול בעולם.\nבינואר 2016 הרחיבה נטפליקס את פעילותה ל-190 מדינות פעילות זו כוללת בין השאר גם שירותי כתוביות ודיבוב לשפות מקומיות והצגת התפריטים והפוסטרים בשפה המקומית, כולל לעברית.",
    "pageid": 555899
  },
  {
    "title": "ניו יורק",
    "extract": "נְיוּ יוֹרְק (באנגלית: New York או New York City; בראשי תיבות: NYC) היא עיר במדינת ניו יורק והעיר המאוכלסת והצפופה ביותר בארצות הברית. לניו יורק שטח עירוני מהגדולים בעולם והיא מהווה עיר עולם בשל השפעתה העצומה על התקשורת, הפוליטיקה, הכלכלה, החינוך, הבידור, התרבות, האמנות והאופנה. לניו יורק מספר כינויים, כגון \"התפוח הגדול\" ו\"העיר שלא ישנה\".\nהעיר היא מרכז לפעילות בין-לאומית, ושוכן בה המטה של ארגון האומות המאוחדות. ראש עיריית ניו יורק מתחילת 2022 הוא אריק אדמס.\nהעיר ניו יורק מורכבת מחמישה רבעים: הברונקס, ברוקלין, מנהטן, קווינס וסטטן איילנד. אוכלוסיית העיר מגוונת מבחינה אתנית, נכון לשנת 2020 ניו יורק מונה 8.8 מיליון, המשתכנים בשטח של 1,214 קילומטר רבוע.\nרבות משכונות העיר ומאתריה ידועים ברחבי העולם. פסל החירות קידם את פניהם של מיליוני המהגרים בבואם לאמריקה בשלהי המאה ה-19 ובתחילת המאה ה-20. וול סטריט, השוכן במנהטן תחתית, מהווה מרכז פיננסי עולמי מאז סוף מלחמת העולם השנייה ומשכנה של הבורסה לניירות ערך. בעיר שוכנים כמה מהבניינים הידועים בעולם, כמו מגדל החירות והאמפייר סטייט, וכן שכנו בה מגדלי התאומים, שנהרסו בפיגועי 11 בספטמבר 2001.\nניו יורק היא מקום היווסדן של תנועות תרבות אמריקאיות רבות, כמו תנועת הספרות והאמנות הידועה בשם \"הרנסאנס של הארלם\", סגנון הציור האקספרסיוניסטי המופשט (שידוע גם כאסכולת ניו יורק), והסגנונות המוזיקליים היפ הופ, פאנק וסלסה. 36 אחוזים מאוכלוסייתה נולדו מחוץ לארצות הברית, ובשנת 2005 דוברו בה כמעט 170 שפות שונות. הרכבת התחתית של ניו יורק פועלת 24 שעות ביממה, רחובותיה סואנים בהולכי רגל ובמכוניות והיא מכונה \"העיר שאינה ישנה לעולם\".",
    "pageid": 986
  },
  {
    "title": "ניימאר",
    "extract": "ניימאר דה סילבה סנטוס ז'וניור (בפורטוגזית: Neymar da Silva Santos Júnior; נולד ב-5 בפברואר 1992 במוז'י דאס קרוזס, סאו פאולו), המוכר בשמו הפרטי בלבד, ניימאר, הוא כדורגלן ברזילאי המשחק בסנטוס מהליגה הברזילאית ובנבחרת ברזיל בעמדת הקיצוני. סגנון המשחק שלו כולל שימוש בטכניקה גבוהה ובתרגילים ייחודיים. הוא מצטיין בשליטה בכדור, במהירות, בזריזות ובכדרור. הוא מדורג ראשון יחד עם פלה בטבלת הכובשים הגדולים ביותר בהיסטוריה של נבחרת ברזיל, לאחר מונדיאל 2022. הוא גם הופיע כשחקן בטלוויזיה ובקולנוע.",
    "pageid": 806467
  },
  {
    "title": "נלסון מנדלה",
    "extract": "נלסון רוֹלִיהְלַאלַה מנדלה (באנגלית: Nelson Rolihlahla Mandela; ‏18 ביולי 1918 – 5 בדצמבר 2013) היה מדינאי ומהפכן דרום-אפריקאי, הנחשב בהווה כאבי האומה הדרום-אפריקאית. כיהן כנשיא דרום אפריקה בשנים 1994–1999 והיה חתן פרס נובל לשלום.",
    "pageid": 17642
  },
  {
    "title": "סטטיק",
    "extract": "לירז רוּסוֹ (נולד ב-8 בדצמבר 1990), המוכר בשם הבמה סטטיק (לעיתים גם סטטבוי) הוא זמר פופ וראפר ישראלי. היה חבר בצמד סטטיק ובן-אל תבורי עם בן-אל תבורי והמפיק ג'ורדי, יחד הוציאו להיטים שזכו להצלחה בישראל, ובהם \"טודו בום\", \"כביש החוף\", \"ברבי\", \"אפס מאמץ\" ואחרים. הלהיטים זכו לעשרות מיליוני צפיות באתר יוטיוב.",
    "pageid": 1409690
  },
  {
    "title": "ערן צור",
    "extract": "ערן צור (נולד ב-11 ביולי 1965 בקריית ביאליק) הוא זמר רוק, יוצר וסופר ישראלי הפועל מאז סוף שנות ה-80. צור היה חבר בלהקות \"טאטו\", \"כרמלה גרוס ואגנר\" ו\"רביעיית מסנר\".",
    "pageid": 76501
  },
  {
    "title": "פרידריך ניטשה",
    "extract": "פרידריך וילהלם נִיטְשֶׁה (או ניצשה; גרמנית: Friedrich Wilhelm Nietzsche,‏ IPA:‏ [ˈfʁiːdʁɪç ˈvɪlhɛlm ˈniːt͡ʃə] או [- ˈniːtsʃə];‏ 15 באוקטובר 1844 – 25 באוגוסט 1900) היה פילוסוף, פילולוג, מבקר תרבות, משורר ומלחין גרמני. ניטשה היה ממבשרי פילוסופיית החיים והפילוסופיה הקיומית ויש הרואים בו אף כחוזה הפוסטמודרניזם. במרכז הגותו של ניטשה הקריאה לאדם להתגבר בכוחות עצמו על מוסכמות חברתיות ותרבותיות כאחד.",
    "pageid": 955
  },
  {
    "title": "רוברט אופנהיימר",
    "extract": "ג'וליוס רוברט אופנהיימר (באנגלית: Julius Robert Oppenheimer;‏ 22 באפריל 1904 – 18 בפברואר 1967) היה פיזיקאי יהודי-אמריקאי מאוניברסיטת ברקלי שבקליפורניה. בזמן מלחמת העולם השנייה ניהל את המעבדה הלאומית לוס אלמוס כחלק מפרויקט מנהטן לפיתוח הפצצה הגרעינית. בשל השפעתו הרבה על פיתוח הנשק הגרעיני הוא  נחשב ל\"אבי פצצת האטום\".",
    "pageid": 2105
  },
  {
    "title": "רונן מנליס",
    "extract": "רונן צבי מָנֵלִיס (נולד ב-10 בינואר 1979) הוא עיתונאי ופרשן ישראלי הפועל בתאגיד השידור הישראלי. מנכ\"ל המשרד לנושאים אסטרטגיים לשעבר. שימש דובר צה\"ל, בדרגת תת-אלוף, מ-18 במאי 2017 עד 15 בספטמבר 2019. קודם לכן שימש עוזר הרמטכ\"ל.",
    "pageid": 1455990
  },
  {
    "title": "רמלה",
    "extract": "רַמְלָה (נהגה גם: רַמְלֶה; בערבית: الرملة) היא עיר בשפלת יהודה, בירת מחוז המרכז בישראל. כבירת המחוז היא מספקת שירותים מחוזיים, מנהליים, חינוכיים, ואף כלכליים ותעשייתיים. מצפון לעיר נמצאים לוד, ניר צבי וצריפין, מדרום היישובים מצליח וישרש, ממערב נמצאים נס ציונה, באר יעקב ונצר סרני, וממזרח המושבים אחיסמך, כפר דניאל וגמזו.\nהעיר נוסדה בראשית המאה ה-8, בידי מושל ג'נד פלסטין סולימאן אבן עבד אל-מלכ מבית אומיה, שנעשה לאחר מכן לח'ליף, ושימשה כעיר הבירה של הג'נד והחליפות האומיית בתקופה הערבית. מקור שמה של העיר – \"מדינת אל-רמל\", שתרגומו \"עיר החול\" (مدينة ٱلرمل), משום שנבנתה על דיונות חול (רמל رمل בערבית). רמלה נחשבת גם לעיר היחידה שנוסדה על ידי הערבים בתקופת שלטונם בארץ ישראל.\nנכון לשנת 2021 התגוררו בעיר 77,368 תושבים, בהם יהודים רבניים, יהודים קראים, ערבים מוסלמים וערבים נוצרים. רמלה היא עיר קולטת עלייה, ויש בה ייצוג ומיזוג של כל העדות והעליות. כשליש מתושביה עלו מחבר המדינות בגל העלייה שהחל בסוף שנות ה-80.",
    "pageid": 7774
  },
  {
    "title": "רמת הגולן",
    "extract": "רָמַת הַגּוֹלָן (בערבית: هضبة الجولان, בתעתיק מדויק: הצ'בּת אל-ג'ולאן, בהגייה ספרותית: הַ֫דְ֗בַּת אַל-גַ'אוּלַ֫אן, בהגייה מדוברת: הַ֫דְ֗בֶּת אֶל-ג'וּלַ֫אן) היא אזור בצפון-מזרח מדינת ישראל, ממזרח לכנרת ולירדן ההררי. שטח הרמה הוא כ-1,800 קילומטרים רבועים, מהם כ-1,200 קמ\"ר בשליטת ישראל. ברמת הגולן נחלים רבים, המספקים כשליש ממי הכנרת. שלושת הבולטים שבהם מחלקים את רמת הגולן לשלושה חלקים – הצפוני (בין החרמון לנחל גילבון), המרכזי (בין נחל גילבון לנחל דליות), והדרומי (בין נחל דליות לירמוך).\nדיסציפלינות שונות מגדירות באופן שונה את גבולות השטח המוגדר כרמת הגולן:\nכאזור גאולוגי וביוגאוגרפי, רמת הגולן היא רמה שטוחה השוכנת בין אפיק הירמוך ומעיינות חמת גדר בדרומה, רכס החרמון בצפונה, הכנרת ועמק החולה במערבה, ומישורי הבשן והחורן במזרחה. זאת, אף כי הגבול הגאוגרפי בצד מזרח אינו ברור, כיוון שמישורי הבזלת של הבשן והחורן נמשכים עד להר הדרוזים, המרוחק מהגולן הישראלי.\nרמת הגולן כאזור גאופוליטי היא השטח שנמצא בידי ישראל מתום הקרבות בחזית הסורית במלחמת ששת הימים ב-1967, התחום ממזרח בקו סגול. ב-1981 החיל חוק רמת הגולן את החוק הישראלי בשטח רמת הגולן שתחם 'קו סגול', התחום ממזרח בקו הסכם הפרדת הכוחות בין ישראל לסוריה (1974).\nאזור זה שייך מנהלית לנפת רמת הגולן ושטחו 1,154 קמ\"ר. הוא כולל כשני שלישים מרמת הגולן הגאולוגית, וכן את חלקו הישראלי של החרמון. רמת הגולן והחרמון הם החלק המזרחי ביותר והצפוני ביותר שבשליטת מדינת ישראל, ולמעשה החלק היחידי משטח המדינה המצוי מזרחית לבקעת הירדן. רוב הגולן הישראלי הוא שטח בשיפוט המועצה אזורית גולן.\nמרבית הקהילה הבין-לאומית רואה ברמת הגולן כ\"שטח כבוש\" (\"טריטוריה במחלוקת\"). בהחלטה 497 של מועצת הביטחון של האו\"ם – הוגדר סיפוח הרמה בידי מדינת ישראל – כמהלך בלתי-חוקי, והחלטה דומה התקבלה גם על-ידי העצרת הכללית של האומות המאוחדות. ב-25 במרץ 2019 חתם נשיא ארצות הברית דונלד טראמפ, על צו נשיאותי-אמריקני המכיר בריבונות ישראל על רמת הגולן; חרף התנגדות עיקשת וביקורת רחבת-היקף ברחבי העולם על צעד זה.",
    "pageid": 11803
  },
  {
    "title": "שמואל יוסף עגנון",
    "extract": "שְׁמוּאֵל יוֹסֵף עַגְנוֹן, ובראשי תיבות שַׁ״י עַגְנוֹן (נולד: שמואל יוסף הלוי טשאטשקיס, בתעתיק מודרני: צַ'צְ'קֶס; י\"ח באב ה'תרמ\"ז, 8 באוגוסט 1887 – י\"א באדר א' ה'תש\"ל, 17 בפברואר 1970) היה מגדולי הסופרים העבריים בעת החדשה. חתן פרס נובל לספרות לשנת 1966, ופעמיים חתן פרס ישראל לספרות, ב-1954 וב-1958.\nנולד בעיירה בוצ'אץ' שבגליציה המזרחית, באוקראינה של היום. בשנת 1908 עלה לארץ ישראל, כשהוא כבר סופר צעיר, והמשיך בכתיבה בארץ. בשנת 1912 היגר לגרמניה למשך 12 שנים, שלאחריהן, ב-1924, עלה שוב לארץ ישראל והשתקע בה עד סוף ימיו.\nהסיפור הראשון שפרסם בארץ ישראל, באוקטובר 1908, היה \"עגונות\", ובעקבותיו שינה את שמו מטשאטשקיס לעגנון. עגנון פרסם ספרים רבים בימי חייו בהוצאת שוקן, שהוקמה בעיקר בשבילו, וספריו היו הראשונים שפורסמו בה. לאחר מותו פרסמה בתו, אמונה ירון, כתבי יד רבים שאותם לא פרסם בימי חייו. ספריו תורגמו לשפות רבות, וזכו להצלחה ולהערכה ברחבי העולם. כתיבתו עוסקת בשאלות הקשורות לעם היהודי, בארס פואטיקה, בפסיכולוגיה ובנושאים נוספים רבים. בין יצירותיו הבולטות: הרומנים \"הכנסת כלה\" \"אורח נטה ללון\", \"תמול שלשום\", הרומן הקצר \"סיפור פשוט\" והנובלות \"והיה העקוב למישור\", \"בלבב ימים\" ו\"תהילה\".",
    "pageid": 6510
  },
  {
    "title": "שמשון",
    "extract": "שִׁמְשׁוֹן היה, לפי המקרא, השופט השנים עשר והאחרון המוזכר בספר שופטים.\nשמשון גדל כנזיר אלוהים, וכל זמן שנזירותו נשמרה, חנן אותו האלוהים בכוח על-טבעי, שבו השתמש כדי להכות בפלשתים, ששלטו בדרום ארץ ישראל בכל תקופת מנהיגותו.\nשמשון מהווה מופת של גבורה וכוח. ביהדות הוא נודע בכינויו העממי \"שמשון הגיבור\". באמנות ובספרות התאולוגית הנוצרית מסמל שמשון את מעלת הגבורה, אחת משבע המידות הטובות בתאולוגיה הנוצרית, המבוטאת לעיתים באמצעות אלמנטים הלקוחים מקורותיו של שמשון.",
    "pageid": 11366
  },
  {
    "title": "תחותמס השני",
    "extract": "תחותמס השני (בתעתיק קלאסי לאנגלית: Thutmose ולעיתים Thutmosis או Tuthmosis) היה הרביעי בפרעוני השושלת השמונה-עשרה של מצרים העתיקה. הוא בנה מונומנטים קטנים אחדים וערך שני מסעות מלחמה קטנים, אך מלבד אלה לא עשה דבר בעל חשיבות של ממש בימי מלכותו, והיה נתון ככל הנראה להשפעתה החזקה של אשתו חתשפסות. תקופת שלטונו מתוארכת בדרך כלל מ-1493 עד 1479 לפנה\"ס. גופתו החנוטה נתגלתה לצד מומיות נוספות של מלכי מצרים בקבר חבוי בדיר אל-בחרי, מעל מקדש הקבורה של חתשפסות, והיא מוצגת כיום במוזיאון המצרי בקהיר.\n\n",
    "pageid": 1069974
  },
  {
    "title": "אביגדור ליברמן",
    "extract": "אביגדור (איווט) ליברמן (ברוסית: Эве́т Льво́вич Ли́берман; נולד ב-5 ביולי 1958) הוא חבר הכנסת ויושב ראש מפלגת ישראל ביתנו. בעבר היה סגן ראש הממשלה, שר האוצר, שר הביטחון, שר החוץ, שר האנרגיה והתשתיות הלאומיות, שר התחבורה, יו\"ר ועדת החוץ והביטחון, מנכ\"ל תנועת הליכוד ומנכ\"ל משרד ראש הממשלה.",
    "pageid": 27933
  },
  {
    "title": "אברהם חמו",
    "extract": "אברהם (אלברט) חמו (נולד ב-8 ביולי 1934) הוא כדורסלן עבר ישראלי, מאמן כדורסל וקצין משטרה שעסק בתחום מניעת צריכת אלכוהול וסמים בקרב צעירים ואף פרסם ספרים בתחום זה, לאחר שחרורו מהמשטרה הקים את מכון חינוך מפעיל ומונע ובמסגרתו מהווה יו\"ר משותף של עמותת \"עתיד בטוח\".",
    "pageid": 825999
  },
  {
    "title": "אופנהיימר (סרט)",
    "extract": "אופנהיימר (באנגלית: Oppenheimer) הוא סרט דרמה ביוגרפי שנכתב, בוים והופק על ידי כריסטופר נולאן. הסרט מבוסס על הספר הביוגרפי \"פרומותיאוס אמריקאי: הניצחון והטרגדיה של אבי פצצת האטום\" מאת קאי בירד ומרטין ג'יי שרווין, והוא עוסק בחייו של הפיזיקאי היהודי-אמריקאי רוברט אופנהיימר, שעמד בראש מעבדות לוס אלאמוס בניו מקסיקו שבארצות הברית, שבהן פותחו והורכבו פצצות האטום במסגרת פרויקט מנהטן במהלך מלחמת העולם השנייה. קיליאן מרפי מגלם את אופנהיימר לצד אנסמבל שחקנים שכולל את אמילי בלאנט, רוברט דאוני ג'וניור, מאט דיימון, ג'וש הארטנט, קייסי אפלק, ראמי מאלק, קנת בראנה ופלורנס פיו.\nהסרט הכניס למעלה מ-976 מיליון דולר ברחבי העולם והפך לסרט השלישי הרווחי ביותר בשנת 2023, הסרט הרווחי ביותר הקשור למלחמת העולם השנייה, והסרט הביוגרפי הרווחי ביותר. הוא גם זכה לשבחי המבקרים ולפרסים רבים, כולל זכייה בשבעה פרסי באפט\"א לקולנוע, חמישה פרסי גלובוס הזהב ושבעה פרסי אוסקר, כולל פרס אוסקר לסרט הטוב ביותר. הסרט היה לאחד מעשרת הסרטים המובילים של 2023 על פי המועצה הלאומית לביקורת ומכון הסרטים האמריקאי.",
    "pageid": 2033130
  },
  {
    "title": "אורי אוזן",
    "extract": "אוֹרי אוּזן (נולד ב-27 בדצמבר 1978 בנתניה) הוא כדורגלן עבר ישראלי ששיחק בעמדת המגן, וכיום פרשן כדורגל בספורט 1.",
    "pageid": 214893
  },
  {
    "title": "איין ראנד",
    "extract": "אַיין ראנד (באנגלית: Ayn Rand;‏ 2 בפברואר 1905, סנקט פטרבורג – 6 במרץ 1982, ניו יורק) הייתה סופרת ופילוסופית יהודייה-אמריקאית ילידת רוסיה. נודעה בעיקר בשל ספריה \"מרד הנפילים\", \"אנו החיים\" ו\"כמעיין המתגבר\", ובזכות פילוסופיית האובייקטיביזם שלה.",
    "pageid": 7825
  },
  {
    "title": "אינדונזיה",
    "extract": "רפובליקת אינדונזיה (באינדונזית: Republik Indonesia) היא מדינת איים המורכבת מ-17,508 איים (שלושה מהם בגבולות עם מדינות אחרות) בדרום-מזרח אסיה. היא שוכנת בין סינגפור לבין אוסטרליה, וגובלת עם מלזיה (באי בורנאו), מזרח טימור (באי טימור) ופפואה גינאה החדשה (באי גינאה החדשה). הרפובליקה האינדונזית היא המדינה הרביעית בעולם בגודל אוכלוסייתה, והמדינה המוסלמית המאוכלסת ביותר בעולם.\nהרפובליקה נוסדה בשנת 1945, אם כי רק בשנת 1949 קיבלה הכרה באופן רשמי בעצמאותה מהולנד כאחת מטריטוריות איי הודו המזרחיים ההולנדיים (חלק ממושבותיה של האימפריה ההולנדית דאז) עד לאותה עת. כיום, אינדונזיה היא חברה באיגוד מדינות דרום-מזרח אסיה (ASEAN), וגם מדינה חברה בארגון לשיתוף פעולה אסלאמי.",
    "pageid": 4090
  },
  {
    "title": "אירלנד",
    "extract": "הרפובליקה של אירלנד (באירית: Poblacht na hÉireann, באנגלית: Republic of Ireland), או בשמה הרשמי אירלנד (באירית: ‏‏Ⓘ‏, באנגלית: Ireland), היא מדינה הנמצאת באי אירלנד ושולטת על 26 מתוך 32 מחוזותיו, המהווים כחמש שישיות משטחו. האי שוכן צפונית מערבית ליבשת אירופה, ממערב לאי בריטניה הגדולה. שאר שטחו של האי, הידוע כ\"צפון אירלנד\", הוא חלק מהממלכה המאוחדת של בריטניה הגדולה וצפון אירלנד. אירלנד חברה באיחוד האירופי. האומה האירית היא אחת מהאומות הקלטיות והדבר ניכר במסורתה ובשפתה.",
    "pageid": 10480
  },
  {
    "title": "אלכסיי בורקוב",
    "extract": "אלכסיי יורייביץ' בורקוב (ברוסית: Алексей Юрьевич Бурков; נולד בשנת 1990) הוא מתכנת והאקר רוסי, שהורשע בארצות הברית ונידון לתשע שנות מאסר.",
    "pageid": 1851656
  },
  {
    "title": "אלפבית יווני",
    "extract": "האלפבית היווני הוא אלפבית המשמש לכתיבת השפה היוונית מאז המאה ה-8 לפנה\"ס לערך. הוא האלפבית הראשון שבו לכל תנועה ולכל עיצור סימן נפרד. האותיות משמשות גם לציון מספרים – ספרות יווניות – בדומה לספרות רומיות. מלבד השימוש בו לכתיבת יוונית מודרנית, משמש האלפבית היווני גם לכתיבת השפה הקופטית בתוספת של אותיות ייחודיות. בנוסף, אותיות האלפבית היווני משמשות כיום כסמלים במתמטיקה ובמדעים ובשמות חלקיקים, כוכבים, אחוות סטודנטים, סופות ציקלון טרופיות ועוד. האלפבית היווני נוצר מהאלפבית הפיניקי, וממנו עצמו התפתחו האלפבית הגותי, הגלגוליטי, הקירילי ואף הלטיני. אך אין קשר בינו לבין הכתב הקווי ב' או הכתב הקיפרי ההברתי , מערכות הכתב היווניות שקדמו לו.",
    "pageid": 32509
  },
  {
    "title": "אמפטמין",
    "extract": "אמפטמין (alpha-methyl-phenetylamine) הוא תרופה ממשפחת הממריצים הפועלת על מערכת העצבים המרכזית, ומשמשת לטיפול בהפרעת קשב, ריכוז והיפראקטיביות (ADHD), לטיפול בנרקולפסיה (נִרְדָּמוּת) וכמדכא תיאבון בבקרת משקל גוף.\nשילוב של דקסטרואמפטמין  + אמפטמין, משמש לטיפול בתסמיני ADHD וידוע בשמות המסחריים \"אמפטמין מיקס\", אטנט ואדרל (Adderall בארצות הברית).\nלאמפטמין מרכז כיראלי אחד בלבד, ולכן הוא מופיע בשתי תבניות אופטיות פעילות – איזומר ימני (-dextro או d-) ואיזומר שמאלי (levo- או I-). כיום השימוש באיזומר השמאלי של אמפטמין לטיפול תרופתי ב-ADHD הוא בתערובת של מלחים יחד עם תערובת אננטיומרים של אמפטמין (MES-amphetamine), שמכילה ביחס של 1:3 אמפטמין איזומר ימני: אמפטמין איזומר שמאלי. הרכב זה נמכר הן בתצורת שחרור מידי והן בתצורת שחרור מושהה. ריכוז השיא בפלזמה הוא לאחר 3 שעות מנטילת הכדור, נתון שאינו משתנה בין האיזומרים.\nבשנת 2007 הוצגה תרופה חדשה בשם ליסדקסאמפטמין (Lisdexamfetamine Dimesylate) שהוא אמפטמין בצורת קדם-תרופה הידוע גם בשם המסחרי ויואנס (Vyvanse). ליסדקסאמפטמין מכילה את החומצה האמינית הטבעית ליזין, שקשורה בקשר קוולנטי דרך קבוצת האמין לאמפטמין איזומר ימני. התרופה עוברת פירוק לאחר ספיגה למחזור הדם על ידי תאי הדם האדומים היא מפורקת לשני מרכיבי היסוד שלה (אמפטמין וליזין) על ידי הידרוליזה אנזימטית. ריכוז השיא של התרופה בדם מגיע לאחר פחות משעה ונמשך בערך 12 שעות.\nהתרופות הללו נמצאות בשימוש נרחב כבר עשרות שנים. מחקרים רבים, שבחנו את ההשפעה לטווח ארוך של נטילת תרופות ממריצות, לא מצאו שיש סכנה מיוחדת בנטילת התרופה, גם לא לטווח הארוך כאשר האמפטמין נלקח כגלולה, האפקט של התרופה \"חלק\" יותר (מתון יותר) ונמשך לזמן רב יותר. לעיתים אמפטמין נלקח גם כדי להגביר את התופעות השונות של סמים אחרים[דרוש מקור]. בשל השפעותיו הממריצות האמפטמין נחשב כסם אסור בספורט אלא באישור רפואי בלבד. הוא משווק כיום בישראל בשמות המסחריים אטנט, אטנט XR ו\"אמפטמין מיקס\".",
    "pageid": 86088
  },
  {
    "title": "אצטדיון השלום",
    "extract": "אצטדיון השלום או אצטדיון א-סלאם (בערבית: ستاد السلام, תעתיק מדויק: סתאד אלסלאם) הוא אצטדיון כדורגל הממוקם באום אל-פחם.",
    "pageid": 1120279
  },
  {
    "title": "בן שרף",
    "extract": "בן אברהם שָׂרָף (נולד ב-14 באפריל 2006) הוא כדורסלן ישראלי המשחק בעמדת הרכז ברטיופארם אולם מליגת העל הגרמנית בכדורסל.",
    "pageid": 2191984
  },
  {
    "title": "בנק לאומי לישראל",
    "extract": "בנק לאומי לישראל בע\"מ הוא התאגיד הבנקאי הוותיק בישראל. נוסד בלונדון בשנת 1902 בשם \"בנק אנגלו-פלשתינה\", על פי חזונו של ד\"ר בנימין זאב הרצל, שראה צורך בהקמתה של זרוע פיננסית שתתמוך בפעילות התנועה הציונית בארץ ישראל. הבנק הפך בשנת 1951 לבנק לאומי לישראל, או בקיצור בנק לאומי.\nהבנק, הציג בשנת 1902 מאזן של 58,000 ליש\"ט, הפך עם השנים למודרני וגלובלי, ועל פי נתוני הדוחות הכספיים לשנת 2023 הוא הבנק הגדול בישראל במונחי הון עצמי.\nקבוצת לאומי מעסיקה כ-8,000 עובדים. מניות בנק לאומי מוחזקות על ידי הציבור והגופים המוסדיים ונסחרות בבורסה לניירות ערך בתל אביב.\nמנכ\"ל הבנק הוא עו\"ד חנן פרידמן, שהחל לכהן בתפקידו ב-1 בנובמבר 2019 ויו\"ר הבנק הוא אורי אלון.",
    "pageid": 182945
  },
  {
    "title": "בעלי חיים",
    "extract": "בעלי־חיים (שם מדעי: Animalia) הם יצורים חיים אאוקריוטים רב-תאיים, המשתייכים לממלכת בעלי־חיים Animalia. כמעט כל בעלי־החיים צורכים חומר אורגני, נושמים חמצן, יש להם יכולת תנועה, מתרבים (לרוב) ברבייה מינית, ומתפתחים מתוך צבר כדורי של תאים המכונה blastula, שמופיע בתחילת ההתפתחות העוברית. עד היום זוהו 1.5 מיליון מינים של בעלי חיים, מתוכם מעל מיליון מינים הם חרקים. עם זאת, לפי הערכות[דרוש מקור] קיימים מעל 7 מיליון מיני בעלי חיים. בעלי חיים הם בעלי מגוון גדול של צורות, תפקודים וגדלים. בעלי החיים הזעירים ביותר הם בגודל 8.5 מיליונית המטר, והגדולים ביותר מגיעים לגודל 30–40 מטרים ומשקל של למעלה מ־150 טונה מטרית. בעלי החיים מקיימים אינטראקציה מורכבת עם סביבת החיות שלהם, והם יוצרים רשתות מזון מסובכות. הענף בביולוגיה החוקר את בעלי החיים נקרא זואולוגיה.\nרוב מיני בעלי־החיים שקיימים כיום משתייכים לענף הפילוגנטי בילטריה (Bilateria), שבו יצורים בעלי סימטריה דו־צדדית, הכוללת ראש וזנב וכן גב ובטן. הבילטריה כוללת את הענף Nephrozoa, שמתחתיו שני ענפים חשובים: קדמוני הפה (Protostomia) שכוללת קבוצות רבות של חסרי חוליות כמו פרוקי־רגליים (בכלל זה – חרקים), רכיכות (ובכלל זה גם חלזונות וסילוניות), נמטודות, ועוד; ואת ענף שניוני הפה (Deuterostomia) הכולל את קווצי עור ואת המיתרניים; בנוסף הבילטריה כוללת את ענף ה-Xenacoelomorpha וכללה בעבר את ענף Proarticulata שנכחד.\nגם האדם הוא מין של בעל־חיים, השייך למערכת המיתרניים המכילה כ־60 אלף מינים וכוללת גם את כלל הארכוזאורים, העופות, הזוחלים, הדגים, הדו־חיים והיונקים. בשפה המדוברת משמש הביטוי \"בעלי־חיים\" פעמים רבות לתיאור כלל בעלי החיים מלבד האדם, אך ערך זה עוסק במשמעות הטקסונומית של המושג, הכוללת את האדם.\nמאובנים של יצורים חיים שמזוהים כבעלי חיים קדומים נמצאו בביוטה של האדיקר משלהי מתקופת הפרקמבריון. בעלי חיים מודרניים רבים נראים בבירור בממצאי המאובנים כמינים ימיים מתקופת הפיצוץ הקמבריוני שהחל לפני כ־542 מיליון שנים. קיימות 6,331 קבוצות של גנים שמשותפות לכל מיני בעלי־החיים שחיים כיום. גנים אלו יכולים להגיע מאב־קדמון משותף שחי לפני כ־650 מיליון שנה.",
    "pageid": 1155
  },
  {
    "title": "ברכת בורא פרי הגפן",
    "extract": "ברכת בורא פרי הגפן היא אחת מברכות הנהנין החשובות, ונתקנה קודם שתיית יין. הברכה שיש לברך לאחר שתיית היין בשיעור רביעית היא ברכה אחת מעין שלוש.",
    "pageid": 635653
  },
  {
    "title": "ג'סי פלמונס",
    "extract": "ג'סי לון פלמונס (באנגלית: Jesse Lon Plemons; ‏נולד ב-2 באפריל 1988) הוא שחקן קולנוע וטלוויזיה אמריקאי, מועמד לשני פרסי אמי על תפקידו בסדרות הטלוויזיה \"פארגו\" ו-\"מראה שחורה\".",
    "pageid": 1165180
  },
  {
    "title": "דדי שמחי",
    "extract": "דדי שמחי (נולד ב-25 במרץ 1965) הוא איש צבא ישראלי ששימש כנציב כבאות והצלה. קודם לכן שירת כקצין בדרגת תת-אלוף בצה\"ל וכיהן בין היתר כראש מטה פיקוד העורף.",
    "pageid": 1208422
  },
  {
    "title": "דימונה",
    "extract": "דימונה היא עיר במחוז הדרום בישראל, השוכנת בנגב, 35 ק\"מ דרומית-מזרחית לבאר שבע ו-35 ק\"מ מערבית לים המלח. גובהה מעל פני הים 550 מ'. סמוך לה נמצאת הקריה למחקר גרעיני.\nשטח השיפוט של דימונה כולל שטחים לא-מיושבים נרחבים מסביבה, ועל כן באופן רשמי היא העיר הגדולה בישראל בשטחה (220 קמ\"ר), אף שבפועל שטח העיר המיושב הוא קטן בהרבה.",
    "pageid": 6165
  },
  {
    "title": "דירוג רשויות מקומיות בישראל",
    "extract": "זוהי רשימת דירוג של הרשויות המקומיות בישראל, על פי אוכלוסייה‏, שטח שיפוט, צפיפות האוכלוסין לקילומטר רבוע, מדד חברתי-כלכלי - אשכול, מדד ג'יני. מועצות אזוריות מדורגות בנוסף גם לפי מספר היישובים שבכל אחת מהן.",
    "pageid": 1524591
  },
  {
    "title": "דני נישליס",
    "extract": "דני נישליס (29 בינואר 1956 – 1 בנובמבר 2019) היה איש תקשורת ועסקים ישראלי, ממייסדי הרדיו האזורי בישראל ורדיו חיפה. היה מנכ\"ל רדיו חיפה, וקודם לכן יושב ראש התאחדות תחנות הרדיו האזורי בישראל ומנכ\"ל רדיו תל אביב.",
    "pageid": 1076783
  },
  {
    "title": "הכבש השישה עשר",
    "extract": "הכבש השישה עשר הוא ספר שירי ילדים של יהונתן גפן שראה אור בשנת 1978. בעקבותיו יצא גם תקליט ילדים מצליח ולאחר מכן עלו מופע והצגת ילדים.",
    "pageid": 90911
  },
  {
    "title": "המהפכה הצרפתית",
    "extract": "המהפכה הצרפתית (בצרפתית: Révolution française) הייתה תקופת טלטלה וחילופי שלטון בהיסטוריה של צרפת בין 1789 ל-1799, שהתחוללו בה שינויים מהותיים בסדרי החברה והממשל ושמהווה ציון דרך בתולדות העולם המודרני.\nבמהלך שנות ה-80 של המאה ה-18, תחת שלטונו של המלך לואי השישה עשר, קרסה הממלכה תחת עולו של משבר כלכלי בלתי ניתן לתיקון שנגרם בעיקר בגלל המבנה החברתי של חלוקה למעמדות ומשטר זכויות-היתר שהיה נהוג בצרפת של אותה תקופה. ב-1789 לא היה יכול הכתר לשלם עוד את חובותיו או לגייס די כוח פוליטי להעברת הרפורמות הנדרשות, ונאלץ לכנס את אספת המעמדות כדי להשיג את הסכמת כל נתיניו להעלאת מיסים. מהלך זה סימן את התמוטטות סמכותה של המלוכה האבסולוטית, ופתח את הדרך לבחינת מודלים חדשים, בהשפעת רעיונות עידן הנאורות שנפוצו בקרב המשכילים. עם פתיחת אספת המעמדות הכריזו פשוטי העם, \"המעמד השלישי\", כי הם דורשים שוויון אזרחי וחוקה, והקימו את האספה הלאומית. השלטון ניסה לדכאם, אך ב-14 ביולי 1789 יצא ההמון בפריז לרחובות וכבש את הבסטיליה בעוד המשמעת בצבא מתפוררת. המלך נכנע והסכים לשתף פעולה. כמו כן פרץ גל של מהומות איכרים באזורים הכפריים. ב-4 באוגוסט ניצלו זאת רודפי השוויון באספה כאמתלה לביטול זכויות-היתר המעמדיות. ב-26 באוגוסט אושררה הצהרת זכויות האדם והאזרח, והאספה פנתה לערוך רפורמות נרחבות בתקווה ליצור מלוכה חוקתית.\nהניסיון לגבש הסכמה רחבה, שבראשו עמדו דמויות כמו המרקיז דה לה פאייט ואונורה מירבו, נכשל. פערים הולכים וגדלים ניבעו בין השכבות והסיעות באספה ובציבור ככל שנענו התביעות המוקדמות. בתחילה ביקשו הליברלים זכות בחירה מוגבלת בסף הכנסה, הפרדת רשויות ומערכת בלמים ואיזונים. בהמשך עלו כוחות שמאל שתבעו שלטון ריכוזי חזק שייבחר על ידי כלל הציבור ויערוב גם לשוויון חברתי. ככל שהמהפכה התקדמה, כך פנו יותר ממתנגדיה לגלות ולהגירה, ואף ניסו ליזום מרידות נגדה ממדינות אחרות. בקיץ 1790 בוטל מעמד האצולה והאספה תבעה מהכנסייה הקתולית להישבע אמונים למדינה תוך עקיפת הממסד הדתי. סירוב רוב הכמרים הניע מדיניות דיכוי כלפיהם שקוממה את השמרנים, ומחאתם דרבנה הקצנה משמאל שלובתה בעיקר על ידי המועדון היעקוביני רב-ההשפעה. המלך לואי זמם בסתר נגד המהפכה ועמד בפומבי לצד הגולים והכמרים. ב-20 ביוני 1791 ניסה להימלט מפריז והוקיע את כל הצעדים שאולץ להסכים להם. החשש מהתמוטטות מפעלם ומאלימות האספסוף הניע רבים מוותיקי המהפכה להתמתנות עוד קודם. כשהקיצונים בפריז תבעו להדיח ולשפוט את המלך, דיכאו אותם המתונים בכוח בטבח שאן דה מארס ב-16 ביולי והקימו את מועדון הפייאנטים, שפרשו מן היעקובינים. ב-1 באוקטובר אושררה \"חוקת 1791\" שיצרה מלוכה חוקתית, בתקווה לסדר פוליטי יציב.\nבמהרה התחוור שהפערים בין הפייאנטים לכתר גדולים מדי לגישור, וסיעתם איבדה את השלטון. תחתם עלו הז'ירונדינים, שדרשו מלחמה נגד הגולים ופטרוניהם שתאחד את האומה ותאלץ את לואי לחשוף את כוונותיו. ב-20 באפריל 1792 הוכרזה מלחמת הקואליציה האנטי-צרפתית הראשונה נגד קיסר אוסטריה. האחריות לכישלונות הצבאיים נתלתה במלך, שאכן היה במגע חשאי עם האויב וקיווה להצלה על ידו, והתחזקה התביעה להדיחו. אף הז'ירונדינים החלו לחשוש מן השמאל הקיצוני יותר, אך פלישת האויב לצרפת היטתה את שיווי המשקל הפוליטי נגדם. לאחר שהאספה המחוקקת סירבה לשפוט את המלך, חוללו הרדיקלים בפריז הפיכה ב-10 באוגוסט 1792 בגיבוי האספסוף העירוני, הסנקילוטים. הוקמה רשות מכוננת חדשה, הוועידה הלאומית, שהייתה אמורה ליצור חוקה לטעמם. השלטון נתפס בידי סיעת המונטניארדים. הם הכריזו על צרפת כרפובליקה והוציאו להורג את המלך לואי. מדיניות המלחמה הנוקשה הביאה לשורת מרידות בתוך צרפת, ואף הז'ירונדינים בוועידה מחו. בתגובה, ערכו המונטניארדים הפיכה נוספת בתמיכת הסנקילוטים נגד הז'ירונדינים ב-2 ביוני 1793, ואסרו את מנהיגיהם. שורת חוקי חירום למלחמה באויב מבית ומחוץ וריכוז כל הכוח הביצועי בידי הוועד לשלום הציבור, הובילו לתחילת שלטון הטרור באוקטובר, ולהשעיית החוקה הריכוזית החדשה שהכינה הוועידה. רבבות הוצאו להורג או נטבחו. הטרור נרגע בראשית 1794, אך אז פרץ מאבק שליטה בין שלוש הסיעות המונטניארדיות: המתונים תומכי ז'ורז' דנטון, הקיצונים האברטיסטים שקראו להחריף את אמצעי החירום, ואנשי מקסימיליאן רובספייר באמצע. ההתנגשות ביניהן הסתיימה בחיסול שתי הראשונות ובעליית רובספייר ככמעט שליט-יחיד באפריל. הוא הנהיג תקופה נוספת של טרור נגד כל מי שחשד בו, אך בכך איחד את הוועידה נגדו. הוא עצמו הופל בהפיכה והוצא להורג ב-28 ביולי 1794.\nאחרי שהשמאל נחלש עקב מחזורי הטיהורים, החלה המהפכה לנטות ימינה לשמרנות לראשונה לאחר שנים של הקצנה. מנגנוני הטרור פורקו ושרידי המונטניארדים דוכאו בתקופה שנודעה כ\"ריאקציה התרמידורית\". השמאל והימין דוכאו חליפות באיזון זהיר. לאחר שהסנקילוטים ניסו לערוך הפיכה ב-20 במאי 1795, חוסלו בסיסי הכוח שלהם ומארגניהם נעצרו; צעד דומה מצד המלוכנים המתעוררים, שערכו התקוממות ב-5 באוקטובר, הסתיים אף הוא בהבסתם ובדיכויים. הוועידה התרמידורית הכינה את \"חוקת 1795\", שהקפידה על בלמים ואיזונים וכיוונה לרצות את בעלי הרכוש. ב-1 בנובמבר נפתח שלטון הדירקטוריון, גוף מבצע בן חמישה אנשים שהיה אמור להתנהל בפיקוח המחוקק אך למעשה פעל כדיקטטורה. המשטר החדש נשען יותר ויותר על הצבא, שהזרמת המשאבים וכוח האדם אליו הפכה אותו לגוף החזק בפוליטיקה הארצית. ב-4 בספטמבר 1797 ערך הדירקטוריון הפיכה צבאית ותפס את השליטה בגלוי לאחר שתוצאות הבחירות לא היו לרוחו. הממשל החדש איבד את מעט התמיכה שהייתה לו עם פרוץ מלחמת הקואליציה האנטי-צרפתית השנייה ב-1799; בהפיכת 18 בברימר, ב-9 בנובמבר אותה שנה, תפס המצביא נפוליאון בונפרטה את השלטון. הוא ביסס במהרה משטר יציב וסיים למעשה את המהפכה. נפוליאון ויתר אפילו על היומרה להנהיג שלטון ייצוגי, וב-1804 ביטל את הרפובליקה והכתיר את עצמו לקיסר.",
    "pageid": 2968
  },
  {
    "title": "הפיליפינים",
    "extract": "רפובליקת הפיליפינים (בפיליפינית: Repúbliká ng̃ Pilipinas) היא מדינת איים המורכבת מ־7,641 איים. היא שוכנת במערב האוקיינוס השקט, כ־1,000 ק\"מ דרומית מזרחית ליבשת אסיה. נכון ל-2024, מתגוררים בה כ-119 מיליון בני אדם.\nהפיליפינים היא אחת משתי המדינות היחידות במזרח אסיה שבה רוב האוכלוסייה היא קתולית (לצד מזרח טימור), עדות להשפעת הספרדים ששלטו בה מתחילת המאה ה-16 עד לסוף המאה ה-19.\nהמדינה נקראת על שמו של פליפה השני, מלך ספרד (בספרדית: Felipe II de España)",
    "pageid": 4516
  },
  {
    "title": "הראש (סדרת טלוויזיה)",
    "extract": "הראש היא סדרת טלוויזיה ישראלית מסוגת דרמת-מתח, שיצרו רון לשם, עמית כהן, דניאל אמסל ואופיר לובל, שגם ביים אותה. הסדרה הופקה על ידי שנהר הפקות, ותשודר בקשת 12 ב-2025.\nהשם המקורי של הסדרה היה \"האויב שבתוכנו\".\nהסדרה הוצגה בבכורה עולמית בפסטיבל מונטה קרלו. ונרכשה לשידור בנטפליקס העולמית, והייתה אמורה לעלות בכ-20 טריטוריות מרכזיות של רשת הסטרימינג, כולל בארצות הברית ובבריטניה, תחת שם הכותר באנגלית \"Trust No One\".\nהסדרה הייתה מועמדת לזכייה בקטגוריית \"הסדרה הבינלאומית הטובה ביותר\" בתחרות \"Golden Nymph Awards\"במסגרת פסטיבל מונטה קרלו במונקו.",
    "pageid": 2262567
  },
  {
    "title": "זוהר ארגוב",
    "extract": "זוהר ארגוב (16 ביולי 1955, כ\"ו בתמוז ה'תשט\"ו – 6 בנובמבר 1987, י\"ד בחשוון ה'תשמ\"ח) היה זמר ישראלי, נחשב לגדול זמרי המוזיקה המזרחית, ולאחד האמנים הישראלים הפופולריים בכל הזמנים.\nארגוב מוזכר כאחד האחראים להכרה במוזיקה הים תיכונית כחלק מההוויה הישראלית. מכונה \"הזמיר\" ו\"המלך\". עם זאת, ארגוב הוא דמות שנויה במחלוקת, בשל התמכרותו לסמים והעבירות הפליליות שבהן הורשע, בהן אונס.\nמבקר המוזיקה בן זילכה תיאר את חשיבותו המוזיקלית כך: \"ארגוב הוא פורץ דרך אמנותי בסדר גודל של יוצרים ידועי שם מהתרבות הפופולרית המערבית, גאונים מוזיקליים שמעט מאוד מהמהפכה שלהם הייתה קשורה ליד המקרה\".",
    "pageid": 30894
  },
  {
    "title": "זיגמונד פרויד",
    "extract": "זִיגְמוֹנְד פְרוֹיְד (בגרמנית: Sigmund Freud, נולד בשם שלמה פרויד (Sigismund Schlomo Freud);‏ 6 במאי 1856, מוראביה – 23 בספטמבר 1939, לונדון) היה פסיכיאטר ונוירולוג יהודי-אוסטרי, אבי הפסיכואנליזה, אחד ההוגים החשובים בתחום תורת האישיות ומהמדענים ואנשי הרוח הבולטים והמשפיעים ביותר במאה העשרים.",
    "pageid": 1723
  },
  {
    "title": "חטיבה 401",
    "extract": "חטיבה 401, המכונה גם \"עוצבת עקבות הברזל\", היא חטיבת שריון סדירה בצה\"ל תחת פיקוד עוצבת הפלדה (אוגדה 162). כיום החטיבה מפעילה טנקי מרכבה סימן 4מ עם מערכת הגנה אקטיבית לטנקים \"מעיל רוח\" ומערכת ניהול קרב ממוחשבת צי\"ד, וכן החלה בקליטת טנקים מסוג מרכבה ברק. טנקים אלה הם המתקדמים בצה\"ל ובין המתקדמים בעולם.",
    "pageid": 18478
  },
  {
    "title": "חטיבה 7",
    "extract": "חטיבה 7, המכונה גם \"עוצבת סער מגולן\", היא חטיבת שריון סדירה, הנמצאת תחת פיקודה של אוגדה 36 (\"עוצבת געש\") בפיקוד הצפון של צבא ההגנה לישראל. החטיבה הוקמה ב-16 במאי 1948, מייד לאחר הכרזת המדינה, והשתתפה בכל מלחמות ישראל.\nמפקד החטיבה הנוכחי הוא אלוף-משנה אלעד צורי.\nבעשור השני של המאה ה-21 משתמשת החטיבה בטנקים מדגם מרכבה סימן 4מ 400 עם מערכת הגנה אקטיבית לטנקים – \"מעיל רוח\" תוצרת ישראל, מערכת בקרת ירי משופרת, ומערכת ניהול קרב – צי\"ד \"משואה 750\".",
    "pageid": 12730
  },
  {
    "title": "חיים ויצמן",
    "extract": "חיים־עזריאל ויצמן (בכתיב המקורי: װײצמן; 27 בנובמבר 1874, י\"ח בכסלו ה'תרל\"ה – 9 בנובמבר 1952, כ\"א בחשוון ה'תשי\"ג) היה נשיאהּ הראשון של מדינת ישראל, כימאי ומראשי הציונות.\nויצמן היה מנהיג זרם הציונות הסינתטית. ב־1917 נבחר לנשיא הפדרציה הציונית באנגליה, והיה גורם בעל השפעה בדיונים אשר הביאו להצהרת בלפור בסוף אותה שנה. ב־1920 נבחר לנשיאהּ הרביעי של ההסתדרות הציונית.\nלצד פעילותו המדינית והציונית היה ויצמן ביוכימאי. ב-1916, בעת ששימש כמרצה בכיר באוניברסיטת מנצ'סטר שבאנגליה, השתמש ויצמן בחיידק Clostridium acetobutylicum (שמכונה לעיתים \"אורגניזם ויצמן\" על שמו) כגורם ביוכימי בתהליך שבו ייצר אצטון, אתנול ובוטנול מעמילן. על בסיס השיטה שהמציא, הוקמה תעשיית חירום צבאית. ב-1936, לצד עבודתו במפעל הציוני, התמסר ויצמן לעבודה מדעית ב\"מכון זיו\" ברחובות שאותו ייסד ב-1934 ואשר נקרא מ-1949 \"מכון ויצמן למדע\", על שמו.",
    "pageid": 2757
  },
  {
    "title": "חיל הגנת הגבולות",
    "extract": "חיל הגנת הגבולות (איחוד של מערך הגנת הגבולות וחיל האיסוף הקרבי) הוא חיל בצה\"ל הכפוף לזרוע היבשה שתפקידו הוא פעילות ביטחון שוטף, איסוף מודיעין קרבי ושמירה והגנה על גבולות ישראל.\nהחיל, שנקרא לפני יולי 2020 מערך הגנת הגבולות, כולל תחתיו חמישה גדודים אשר כונו בעבר חי\"ר קל: קרקל, אריות הירדן, ברדלס, לביאי הבקעה ופנתר, וחמישה גדודי איסוף קרבי גזרתיים, המורכבים מתצפיתניות ולוחמים, כאשר חלק מהפלוגות הלוחמות כוללות בנים או בנות בלבד וחלקן מעורבות.\nבינואר 2020 צורפה יחידת הגששים של צה\"ל לחיל הגנת הגבולות.\nכמו כן מערך נוסף אשר נמצא תחת החיל הוא מערך ההגמ\"ר. (הגנת היישוב)\nמפקד חיל הגנת הגבולות הנוכחי הוא תת-אלוף אליעד מואטי.",
    "pageid": 1540909
  },
  {
    "title": "ימי הביניים",
    "extract": "יְמֵי הַבֵּינַיִם (בלטינית: Medium Aevum) היא תקופה במהלך ההיסטוריה האירופית שהחלה עם סיום העת העתיקה וסופה עם הופעת הרנסאנס ותחילתה של העת החדשה. המונח הופיע לראשונה באיטליה במהלך המאה ה־15, לציון העידן שבין נפילתה של הקיסרות הרומית בשנת 476, לבין שנת 1492 – שנת גילוי יבשת אמריקה סיום הרקונקיסטה וגירוש היהודים מספרד.\nבהיסטוריוגרפיה קיימים מונחים מקבילים למונח ימי הביניים: \"הזמנים האפלים\" ו\"התקופה החשוכה\" (בגרמנית: Dunkle Zeitalter; באנגלית: The Dark Ages; בספרדית: La Edad Oscura). כוונת המלומדים שהגו את המונחים הייתה להבחין בין התרבות והחשיבה שהיו מקובלות בעת העתיקה, לבין התקופה שבאה אחריה, אותה תיארו כעידן של אפלה ושקיעה.\nתיקוף ימי הביניים – כלומר הקביעה מתי התחילו ומתי נסתיימו, והחלוקה לתת-תקופות על פי שנים – הוא עניין שנוי במחלוקת בין היסטוריונים. ישנה אומנם הסכמה על מסגרת הזמן הכללית של התקופה, והוויכוחים הם לגבי הגדרת תאריכים מדויקת יותר. בשל כך, בהיסטוריוגרפיה קיימים תיקופים שונים של ימי הביניים, בהתאם לזווית ההתייחסות – היסטורית, כלכלית, תרבותית, גאוגרפית, ביולוגית, וכדומה – אך מקובלת חלוקה הממקמת את נקודת הפתיחה של ימי הביניים בשקיעת התרבות העתיקה במאות הרביעית והחמישית, ואת נקודת הסיום שלהם בעליית הרנסאנס במדינות אירופה השונות, החל במאה החמש-עשרה באיטליה ועד תחילת המאה השבע-עשרה בצפון אירופה, ואף מאוחר יותר.",
    "pageid": 298
  },
  {
    "title": "כראמל",
    "extract": "כראמל היא סדרת ספרי ילדים מאת מאירה ברנע-גולדברג, שאוירה על ידי קרן מאי מטקלף (ספרים 1–4), נדב נחמני, ורמי טל (ספר כראמל ואני ואילך). השם הוא ראשי תיבות של ספרה הראשון של ברנע-גולדברג, \"כמה רחוק את מוכנה ללכת\".",
    "pageid": 1951225
  },
  {
    "title": "לה ליגה",
    "extract": "לה ליגה (בספרדית: Primera División (החטיבה הראשונה), או בשמה הרשמי La Liga EA Sports. נודעת מחוץ לספרד בשם La Liga) היא ליגת הכדורגל הבכירה בספרד, הנחשבת לאחת מליגות הכדורגל הטובות בעולם. נכון ל-2025  הליגה מדורגת במקום השני בדירוג אופ\"א לאחר הפרמייר ליג האנגלית.\nלה ליגה היא הליגה הבכירה בכדורגל גברים בספרד. היא מנוהלת בידי ליגת הכדורגל המקצועית הספרדית (LFP), ומתחרות בה 20 קבוצות מדי עונה. הליגה הוקמה בשנת 1929, ומאז מתנהלת מדי שנה ברציפות, למעט 1937–1939, בשל מלחמת האזרחים. בסך הכל התחרו בה מאז הקמתה 62 קבוצות, ו-9 מתוכן אף זכו באליפות. ריאל מדריד היא שיאנית האליפויות (36), וברצלונה סגניתה (27) והאלופה הראשונה (1929).\nלה ליגה הייתה מדורגת במקום הראשון בדירוג אופ\"א שמונה שנים ברציפות (2013–2020). בסך הכל לה ליגה הייתה במקום הראשון 23 פעמים, יותר מכל ליגה אחרת. בנוסף, המועדון המדורג ביותר בדירוג אופ\"א למועדונים הגיע 22 פעמים מהלה ליגה, יותר מכל ליגה אחרת, כולל עשר מתוך 11 העונות בין 2009 ל-2019. מועדוני הלה ליגה הם שיאני הזכיות בליגת האלופות (20), הליגה האירופית (13), הסופר קאפ האירופי (15) וגביע העולם למועדונים (7), ושחקניה זכו במספר הגבוה ביותר של פרסי כדור הזהב (23), כדורגלן השנה בעולם (19) ושחקן השנה של אופ\"א (11).\nלה ליגה היא אחת מליגות הספורט המקצועיות הפופולריות ביותר בעולם, עם ממוצע של 26,933 צופים במשחקי ליגה בעונת 2018/19. זהו הממוצע השמיני בגובהו מבין כל ליגות הספורט המקומיות והמקצועיות בעולם, והשלישי בגובהו מבין כל ליגות הכדורגל בעולם, אחרי הפרמייר ליג והבונדסליגה. לה ליגה היא גם ליגת הספורט השישית הכי מכניסה בעולם, לאחר ה-NFL, ה-MLB, ליגת ה-NBA, הפרמייר ליג וה-NHL.",
    "pageid": 119283
  },
  {
    "title": "מגן דוד",
    "extract": "מגן דוד (בתו מחשב: ✡) הוא הקסגרמה (כוכב בעל שישה קודקודים) שבו מונחים שני משולשים שווי צלעות זה על זה ויוצרים מבנה של שישה משולשים שווי צלעות המחוברים לצלעות משושה משוכלל.\nהסמל כצורה דקורטיבית או מאגית שימש בתקופות קדומות בתרבויות שונות. הסמל נפוץ בהינדואיזם. החל מהמאה ה-19 הוא הפך לסמל יהודי מובהק לצד הסמלים העתיקים (מנורה, שופר ועוד). הסמל אומץ על ידי התנועה הציונית, כך שבמרכזו של דגל מדינת ישראל מופיע מגן דוד.",
    "pageid": 188396
  },
  {
    "title": "מופאסה: מלך האריות",
    "extract": "מופאסה: מלך האריות (באנגלית: Mufasa: The Lion King) הוא סרט דרמה קומית מוזיקלי אמריקאי בהנפשה פוטוריאליסטית, בבימוי בארי ג'נקינס, בהפקת חברת וולט דיסני ובכתיבתו של ג'ף נת'נסטון. הסרט מהווה פריקוול ל\"מלך האריות\" משנת 2019, שמשמש כעיבוד לייב אקשן לסרט מונפש בעל אותו שם משנת 1994. בסרט מככבים ארון פייר, קלווין הריסון הבן, בילי אייכנר, סת' רוגן וג'ון קאני. הסרט יצא לאקרנים ב-20 בדצמבר 2024. בישראל הסרט יצא ב-19 בדצמבר.",
    "pageid": 2131962
  },
  {
    "title": "מזרח ירושלים",
    "extract": "מזרח ירושלים (בערבית: القدس الشرقية) או ירושלים המזרחית הוא כינוי פוליטי-מדיני, לשטח של 70 קמ\"ר בקירוב הנכלל בגבולותיה המוניציפליים של ירושלים, ונמצא מעבר לקו הירוק. מבחינה גאוגרפית שטח זה כולל לא רק את אזוריה המזרחיים של העיר אלא גם את הצפוניים והדרומיים. ההבחנה בין מזרח ירושלים למערב ירושלים נוצרה במלחמת העצמאות, עם חלוקת השליטה בעיר בין ישראל לירדן. אזור מזרח ירושלים סופח לישראל בעקבות מלחמת ששת הימים בצו סדרי השלטון והמשפט (מס' 1) תשכ\"ז-1967. עם זאת, על פי החוק הבין-לאומי, שטח מזרח ירושלים נחשב לחלק מיהודה ושומרון, והשכונות היהודיות שבו נחשבות להתנחלויות. המונח המצומצם כולל רק את השכונות הערביות של העיר, הממוקמות בעיקר במזרחה.\nלאחר סיפוח ירושלים המזרחית קיבלו הערבים הפלסטינים המתגוררים בה מעמד של תושבי קבע, אך לרובם המוחלט אין אזרחות ישראלית.\nהשטח כולל, בנוסף לשטחה של ירושלים שנכבש על ידי הצבא הירדני והיה בשליטת ירדן בשנים 1948–1967, גם עיירות וכפרים שעד אז לא נחשבו כחלק מירושלים. למעשה, השטח שהיה כפוף לעיריית ירושלים הירדנית כלל רק 6.4 קמ\"ר. כלומר, 91% משטח מזרח ירושלים לא נכלל באזור זה לפני יוני 1967.\nב-2022 מנתה אוכלוסיית מזרח ירושלים כ-612,400 תושבים (כ-62% מאוכלוסיית העיר) מהם כ-378,800 ערבים וכ-233,600 יהודים. נכון ל 2024 מנתה האוכלוסייה הערבית בין 370,332 ל 391,388 תושבים (לפי שיטות חישוב שונות), וכמעט 42% מאלה הם בגילאים 0-18.\nעיריית ירושלים נדרשה לשפר תשתיות, כבישים ומערכות ניקוז במזרח ירושלים, אך לא עשתה זאת במשך שנים.",
    "pageid": 122078
  },
  {
    "title": "מלחמת ההתשה",
    "extract": "מלחמת ההתשה (בערבית: حرب الاستنزاف, חַרְבּ אֶל־אִסְתִנְזַאף) הייתה מלחמה בין ישראל לבין מצרים, שהחלה ב-11 ביוני 1967 ונמשכה עד 7 באוגוסט 1970, מועד שבו הסכימו הצדדים על הפסקת אש שנכנסה לתוקף למחרת. המלחמה החלה כיוזמה מצרית להתשת ישראל תוך הפרת הסכם הפסקת האש שסיים את מלחמת ששת הימים. את השם \"מלחמת ההתשה\" (\"חרב אל-אסתנזאף\") העניק לה נשיא מצרים גמאל עבד אל נאצר, והיא הסתיימה בהתשה של שני הצדדים.\nהמלחמה נמשכה למעלה משלוש שנים לאורך החזית המצרית, הירדנית והסורית. עיקר הלחימה היה בחזית תעלת סואץ שבה צבא מצרים וצה\"ל ניהלו מלחמת התשה זה כנגד זה. הצבא המצרי ביצע הפגזות חוזרות ונשנות של המוצבים לאורך תעלת סואץ. בנוסף, נעשה ניסיון מצד המצרים להוביל באו\"ם החלטה שתאלץ את ישראל לסגת מסיני. ישראל ניסתה לשמר את הישגיה במלחמת ששת הימים, ופעלה במלחמת ההתשה למניעת הישג קרקעי מצרי. מלחמת ההתשה החלה בעצימות נמוכה לאורך קו התעלה זמן קצר לאחר סיומה של מלחמת ששת הימים. העימות הסלים לעצימות גבוהה החל במרץ 1969.\nבחזית המצרית, המלחמה התאפיינה בהפגזות כבדות של ארטילריה מצרית על עמדות צה\"ל לאורך התעלה, ופשיטות קומנדו מצריות. בתגובה הפעיל צה\"ל את חיל האוויר שניסה לשתק את מקורות הירי לאורך התעלה ובשלב מאוחר יותר עבר לתקיפת מטרות רבות בעומק מצרים. בנוסף, יזמה ישראל פשיטות קומנדו ופשיטות משוריינות לשטח מצרים. תקיפות אלו, שאיתן לא יכלו המצרים להתמודד, גרמו להתערבות סובייטית ישירה במלחמה. המלחמה הובילה לעליית המעורבות הסובייטית במצרים, ובסופו של דבר להתבססות של חיל האוויר הסובייטי להגנת ערי מצרים שהובילה לקרב אווירי ישיר בין ישראל לברית המועצות. בנוסף חימשה ברית המועצות את מצרים בסוללות ארטילריה להגנה אווירית, ששינו את המאזן האסטרטגי והשפיעו משמעותית על מלחמת יום הכיפורים.\nבסופו של דבר, המלחמה נגמרה בתיקו אסטרטגי. אף צד לא הצליח להדביר את הכוחות של היריב. לצד מלחמה זו התנהלה גם מלחמת ההתשה בבקעת הירדן ומלחמת ההתשה בחזית הסורית. בסיומה של המלחמה, מצרים, בסיועה המסיבי של ברית המועצות, הצליחה לנטרל חלק מהעליונות האווירית הישראלית באזור העימות מעל תעלת סואץ, הודות לקידום מערכי הנ\"מ המתקדמים אל עבר התעלה. לפיתוח ולהצבה של מערך הנ\"מ המצרי ברדיוס שמכסה מספר קילומטרים לתוך הגדה המזרחית של התעלה, היו השלכות מהותיות על המערכה האווירית במלחמת יום הכיפורים.",
    "pageid": 1291
  },
  {
    "title": "מתן אדלסון",
    "extract": "מתן אדלסון (נולד בשנת 1999) הוא איש עסקים ישראלי-אמריקאי והבעלים של קבוצת הכדורסל הפועל ירושלים.",
    "pageid": 2353864
  },
  {
    "title": "נצבא",
    "extract": "נצבא החזקות 1995 בע\"מ (ראשי תיבות של \"נכסי צאן ברזל אגד\") היא חברה העוסקת בפיתוח, רכישה, ניהול והשכרה של נדל\"ן, הכוללים, בין היתר, מרכזים מסחריים, בנייני משרדים, תחנות מרכזיות ומוסכים. מרבית נכסי הנדל\"ן של הקבוצה הושכרו בעבר לאגד, המהווה גם בתחילת המאה ה-21 לקוח גדול של החברה. בעלת השליטה בחברה היא חברת יואל שבבעלות אנשי העסקים קובי מימון וחיים צוף.",
    "pageid": 840296
  },
  {
    "title": "נצרות",
    "extract": "הנצרות היא דת מונותאיסטית אברהמית שצמחה לפני כ-2,000 שנה והתפשטה מארץ ישראל. היא הדת בעלת התפוצה הרחבה בעולם ומספר המאמינים המשתייכים לפלגיה הרבים נאמד בלמעלה מ-2.38 מיליארד איש – המהווים מעל ל-31% מאוכלוסיית העולם כולו. כל הכנסיות הנוצריות מעמידות במרכז משנתן את דמותו של ישו, הנחשב למייסדה של הדת ולמורה דרכה. רובן המוחלט מקבל את אמונת היסוד כי ישו הוא בן האל, אחד משלושת מרכיביו השווים – יחד עם האל האב ורוח הקודש – של השילוש הקדוש שמהווה את אלוהים האחד, וכי התגלם בבשר כדי לגאול את האנושות מחטאיה ומת בצליבה כקורבן לשם כך. ישועת האדם מותנית בקבלת ישו כמשיח וכאלוהי. קיימות כנסיות הדוחות את מושג השילוש ואף קבוצות שוליים המזדהות כנוצריות ורואות בישו בן-תמותה בלבד, אם כי היתר לא מכירות בהן כלגיטימיות.\nהחלוקה הבסיסית בעולם הנוצרי היא בין הזרמים של ארצות מערב ומרכז אירופה ומושבותיהן מעבר לים, לבין הזרמים של ארצות המזרח התיכון ומזרח אירופה. הפער נובע מגורמים תרבותיים וגאוגרפיים, בין המערב שהשתמש בלטינית למזרח שהעדיף יוונית או שפות מקומיות, כמו גם מחלוקות תאולוגיות שונות. כנסיות המערב מונות בעיקר את הקתולים המכירים בסמכות האפיפיור והמסורה, ואת הפרוטסטנטים הדוחים את שתיהן, מעניקים חשיבות רבה לפרשנות האישית של כתבי הקודש, ומפוצלים לרבבות גופים עצמאיים הנעדרים היררכיה ברורה. כנסיות המזרח כוללות, בין היתר, את האורתודוקסים הרואים את פטריארך קונסטנטינופול כ\"ראשון בין שווים\" בקרב מנהיגיהם, ואת האוריינטלים, הנבדלים מכל האחרים בכך שהם דוחים את החלטות ועידת כלקדון מ-451.\nהנצרות הקדומה התפתחה לאטה מן המאה הראשונה לספירה, בתחילה ככת יהודית קטנה שקידמה את תורת ישו, ולאחר מכן כאמונה אוניברסלית שלא דרשה מגויים שהצטרפו אליה לשמור את חוקי התורה. לאחר הפיכתה לדת הרשמית של האימפריה הרומית במאה הרביעית, הפכה לדומיננטית באירופה ובעולם המערבי. במהלך התקופה הקולוניאלית, משלהי ימי הביניים ועד אמצע המאה ה-20, התפשטה הנצרות אל הקולוניות שהקימו הכובשים האירופאים ברחבי תבל, וכיום רוב הנוצרים מתגוררים מחוץ למערב. לנצרות היה חלק חשוב ועיקרי בעיצוב תרבות המערב ותרבות אירופה.",
    "pageid": 740
  },
  {
    "title": "נשיא ארצות הברית",
    "extract": "נשיא ארצות הברית של אמריקה (באנגלית: President of the United States, ובקיצור הרווח POTUS) הוא ראש המדינה וראש הרשות המבצעת הנבחר של ארצות הברית. הנשיא עומד בראש הממשל הפדרלי, והוא המפקד העליון של הכוחות המזוינים של ארצות הברית.\nהנשיא נבחר באמצעות העם בבחירות לא ישירות באמצעות חבר האלקטורים לכהונה בת ארבע שנים. התיקון ה-22 לחוקה, שאושר בשנת 1951, מגביל את הנשיא מבחירה לכהונה שלישית מלאה.\n45 בני אדם שירתו בתפקיד זה. הנשיא הנוכחי וה-47 של ארצות הברית הוא דונלד טראמפ.",
    "pageid": 1621
  },
  {
    "title": "ערביי ישראל",
    "extract": "ערביי ישראל (בערבית: عرب إسرائيل; במרחב הערבי: عرب 48, \"ערביי 48'\"; عرب الداخل, \"ערביי הפְּנים\", או فلسطينيون إسرائيليون, \"פלסטינים ישראלים\") הם ערבים אזרחי או תושבי מדינת ישראל, המגזר השני בגודלו בישראל. על-פי נתוני הלמ\"ס לסוף שנת 2020 – מונים הערבים כ־1,957,000 תושבים – המהווים 21.1% מכלל האוכלוסייה בישראל. ברובם המכריע הם מוסלמים מהזרם הסוני, ומיעוטם הם נוצרים ודרוזים.\nערביי ישראל כוללים רבים מתושבי ארץ ישראל בתקופת המנדט הבריטי, שנשארו בשטח מדינת ישראל בתום מלחמת העצמאות, או שהספיקו לחזור לבתיהם לפני סגירת הגבולות. בתום המלחמה הוענקה לאוכלוסייה זו אזרחות ישראלית, כאשר במסגרת חוק האזרחות, הפכו אותם אנשים לאזרחי מדינת ישראל. לאוכלוסייה זו נוספו מהגרים ערביים, בעיקר כתוצאה מאיחוד משפחות, וכמו כן מעטים נוספים שקיבלו זכות להתיישבות בעקבות מתן שירותים למדינת ישראל. יש שכוללים בקבוצה זו גם את תושבי הקבע שאינם אזרחים, לרבות התושבים הערביים המתגוררים בשטחים שמדינת ישראל החילה עליהם את ריבונותה – במזרח ירושלים וברמת הגולן.\nנכון ל-2012, כ-60% מערביי ישראל מגדירים עצמם גם כ\"פלסטינים\".\n\n",
    "pageid": 43117
  },
  {
    "title": "פאנסקסואליות",
    "extract": "פּאנסקסואליות (הלחם של המילים \"פּאן\" (ביוונית: הכול) ו-\"סקס\" (מלטינית: מין) היא נטייה מינית המאופיינת במשיכה אסתטית, אהבה רומנטית או תשוקה מינית כלפי אנשים ללא קשר לזהותם המגדרית או למינם הביולוגי.\nחלק מהפאנסקסואלים טוענים כי למגדר ולמין אין משמעות בעיניהם וכי אלה זניחים במשיכתם המינית ועל כן משיכתם מתפתחת דרך אינטלקט והוויה. עבור חלק מהפאנסקסואלים, אימוץ הזהות הפאנסקסואלית כתחליף לזהות ביסקסואלית, מהווה בחירה פוליטית שמטרתה להיאבק בתפישות המגדר המקובלות.\nהמונח \"פאנסקסואליות\" מבקש לכפור בתפיסה של בינאריה מינית ומגדרית. כך, היא לפעמים מיוחסת לביסקסואליות. זאת אף על פי שהמילה \"ביסקסואליות\" מצביעה על משיכה לשני מינים, ועל כן אינה מאזכרת מגדרים ומינים שאינם בינאריים כמו ג'נדרקוויר או אינטרסקס. מכיוון שהגדרת \"פאנסקסואליות\" שנויה במחלוקת ואינה אוניברסלית, ניתן להבחין בין פאנסקסואליות וביסקסואליות גם לפי ההגדרה שהקודם מתייחס למשיכה בלי תלות במין או מגדר, בעוד ביסקסואליות מתייחסת למשיכה ליותר ממגדר אחד, אך לאו דווקא לכל המגדרים או המינים הקיימים.\nנמצא כי חלק ממי שמגדירים עצמם כפאנסקסואלים לעיתים יעדיפו להזדהות בפני אחרים בכינוי אחר מוכר יותר (כמו ביסקסואל, הומו, או לסבית). השכיחות הרבה ביותר של השימוש היא בקרב דור ה Z, בעיקר משום שזו הגדרה רחבה המאופיינת בגמישות ומאפשרת חופש בחירה ביחס לביטוי הזהות המינית.\nיום המודעות הבינלאומית לפנסקוסאליות נקבע בתאריך 24 במאי וצוין לראשונה בשנת 2015.",
    "pageid": 739255
  },
  {
    "title": "פורום תקווה",
    "extract": "פורום תקווה הוא פורום של משפחות של חטופים המוחזקים בידי חמאס ברצועת עזה מאז טבח שבעה באוקטובר. הפורום תומך בהגברת הלחץ הצבאי על החמאס ועל ארגוני הטרור ומתנגד לעסקת שחרור חטופים שלא כוללת את כלל החטופים ולמשא ומתן עם חמאס, שלטענתם מנשימה את החמאס ומאריכה את שלטונו. הפורום מתנגד לנסיגה של צה\"ל מציר פילדלפי ומציר נצרים, או לסיום המלחמה טרם השגת כל מטרותיה. יו\"ר הפורום הוא צביקה מור.",
    "pageid": 2287077
  },
  {
    "title": "צוריאל",
    "extract": "צוּרִיאֵל הוא מושב בגליל מערבי, ליד מעלות תרשיחא. הוא משתייך למועצה אזורית מעלה יוסף.",
    "pageid": 105327
  },
  {
    "title": "קוגל (סדרת טלוויזיה)",
    "extract": "קוגל היא סדרת דרמה ישראלית המהווה הקדמון (פריקוול) לאירועי הסדרה \"שטיסל\". הסדרה נוצרה ופותחה על ידי יהונתן אינדורסקי, מבוימת על ידי ארז קו אל ועלתה לשידור ב־5 בדצמבר 2024.",
    "pageid": 2201962
  },
  {
    "title": "קוריאה הצפונית",
    "extract": "קוריאה הצפונית, ובשמה הרשמי הרפובליקה הדמוקרטית העממית של קוריאה (בקוריאנית: 조선민주주의인민공화국, תעתיק מדויק: צ'וֹסוֹן מִינְג'וּג'וּאִי אִינְמִין גּוֹנְגְּחְוָאגּוּק), היא מדינה במזרח אסיה, בחלקו הצפוני של חצי האי הקוריאני. בירתה של המדינה והעיר הגדולה ביותר בה היא פיונגיאנג. האזור המפורז הקוריאני, הנמצא בחלק הדרומי של המדינה, משמש כשטח חוצץ בין המדינה לקוריאה הדרומית. היא גובלת גם ברפובליקה העממית של סין בצפון ובמערב, ויש לה גבול קצר גם עם רוסיה בצפון-מזרח.\nהמשטר בקוריאה הצפונית הוא חד-מפלגתי, כשהמפלגה השולטת היא מפלגת הפועלים של קוריאה הצפונית. ממשלת קוריאה הצפונית פועלת לפי אידאולוגיית ג'וצ'ה שפיתח קים איל-סונג, נשיאה הראשון של המדינה, הדוגלת ב\"הסתמכות עצמית\" וניהול משק אוטרקי. קים איל-סונג הוא היחיד בהיסטוריה של קוריאה הצפונית שהחזיק בתואר \"נשיא המדינה\", ולאחר מותו הוכרז כנשיאה הנצחי של המדינה. אף על פי שקים איל-סונג פעל לפי אידאולוגיית ג'וצ'ה כבר ב-1955, הג'וצ'ה הפכה לאידאולוגיה הרשמית של המדינה רק ב-1972, לאחר אשרור החוקה החדשה במדינה.\nלאחר התפרקות ברית המועצות ב-1991 וסדרה של אסונות טבע, שרר רעב המוני במדינה שהביא למותם של בין 800,000 ל-3.5 מיליון איש. לנוכח נסיבות אלו, אימץ שליט המדינה באותה תקופה, קים ג'ונג איל, את ה\"סונגון\" הידועה כמדיניות \"קדימות לצבא העם\". מדיניות זו דגלה בהפניית משאביה של המדינה לצבא בעדיפות ראשונה ונועדה לחזק את המדינה ואת ממשלתה. בעשור השלישי של המאה ה-21, קוריאה הצפונית היא אחת המדינות המיליטריסטיות ביותר בעולם והיא בעלת יכולת גרעינית.\nקוריאה הצפונית מדורגת אחרונה בדירוג רמת החופש הכלכלי בעולם. היא מתוארת כדיקטטורה טוטליטרית סגורה בסגנון סטליניסטי, בעלת פולחן אישיות סביב משפחת קים, וכאחת המדינות שמפרות זכויות אדם בצורה החמורה ביותר. על פי ארגון אמנסטי אינטרנשיונל, בקוריאה הצפונית יש כ-200 אלף אסירים המוחזקים במחנות מעצר פוליטיים שונים ברחבי המדינה.",
    "pageid": 13605
  },
  {
    "title": "קים קרדשיאן",
    "extract": "קימברלי נואל קרדשיאן (באנגלית: Kimberly Noel Kardashian; שם מלא לשעבר: קים קרדשיאן וסט; באנגלית: Kim Kardashian West; נולדה ב-21 באוקטובר 1980) היא יזמית, ידוענית ריאליטי, שחקנית, מעצבת אופנה, אשת עסקים, אשת חברה, ודוגמנית אמריקאית. עיקר פרסומה הגיע בתחילה מחברותה עם ידוענית הריאליטי פריס הילטון. פרסומה התרחב בשל דליפת קלטת סקס שלה עם ריי ג'יי , והגיע לשיאו בכיכובה בסדרת הריאליטי המצליחה \"משפחת קרדשיאן\".\nלקרדשיאן מאות מיליוני עוקבים ברשתות החברתיות והונה מוערך בלמעלה ממיליארד דולר.",
    "pageid": 900791
  },
  {
    "title": "רחובות",
    "extract": "רְחוֹבוֹת היא עיר במחוז המרכז בישראל. רחובות נוסדה כמושבה במישור החוף הדרומי בי\"ד באדר ה'תר\"ן, 5 במרץ 1890, על ידי עולים חובבי ציון במסגרת חברת \"מנוחה ונחלה\". רחובות הוכרזה כעיר בשנת 1950. העיר חברה בארגון פורום ה-15.\nהעיר רחובות נודעת בעיקר בזכות מכון ויצמן למדע והפקולטה לחקלאות של האוניברסיטה העברית הנמצאים בתחומה. בעבר הייתה ידועה כעיר שבה פרדסים רבים – על כן סמל התפוזים בדגלה. בעבר הייתה סיסמתה \"עיר המדע וההדרים\" – אך סיסמה זו שונתה ל\"עיר המדע והתרבות\", לאחר שבעשור השני של המאה ה-21, התמעטה מאוד בשטחה חקלאות ההדרים, ואת מקומם של הפרדסים תפסה הבנייה החדשה. שכנותיה של רחובות הן: בצפון נס ציונה, בצפון-מזרח רמלה, במזרח כפר ביל\"ו בדרום-מזרח מועצה אזורית גזר, בדרום קריית עקרון, בדרום מערב מועצה אזורית ברנר ויבנה, במערב ודרום מערב מועצה אזורית גן רווה.",
    "pageid": 7773
  },
  {
    "title": "רצח ששת החטופים הישראלים ברצועת עזה",
    "extract": "רצח ששת החטופים הישראלים ברצועת עזה היה רצח של שישה מהחטופים הישראלים ברצועת עזה שהתרחש בסוף חודש אוגוסט 2024 ברפיח. החטופים שנרצחו הם: הרש גולדברג-פולין, עדן ירושלמי, אורי דנינו, אלכס לובנוב, אלמוג סרוסי וכרמל גת.",
    "pageid": 2373432
  },
  {
    "title": "2023 בטלוויזיה",
    "extract": "בערך זה מצוינים אירועים בולטים שהתרחשו במהלך שנת 2023 ונוגעים לעולם הטלוויזיה.",
    "pageid": 2417622
  },
  {
    "title": "אימן",
    "extract": "האימן (Emin) היא תנועה רוחנית בסגנון העידן החדש (\"ניו אייג'\"), המבוססת ברובה על עבודתו של ריימון ארמין (שהיה מוכר גם כ\"ליאו\"), שקמה בלונדון בתחילת שנות ה-70 של המאה ה-20. לתנועה הייתה פעילות משמעותית בישראל, שבשיאה כללה מאות חברים, וחבריה אף הקימו יישוב - מעלה צביה.",
    "pageid": 114010
  },
  {
    "title": "אליהו דלל",
    "extract": "אליהו (אלי) דלל (נולד ב-24 בפברואר 1955, ב' באדר ה'תשט\"ו) הוא חבר הכנסת העשרים וחמש מטעם מפלגת הליכוד ויו\"ר הוועדה לזכויות הילד לשעבר. בעבר היה סגן ראש העיר נתניה וממלא מקומה וקודם לכן מנכ\"ל העירייה והחברה לפיתוח העיר.",
    "pageid": 2123549
  },
  {
    "title": "אפילפסיה",
    "extract": "אֶפִּילֶפְּסִיָּה (בעברית: כִּפְיוֹן) היא קבוצה של הפרעות נוירולוגיות, המאופיינת בפרכוסים הנובעים מפעילות עודפת וחריגה של תאי עצב בקליפת המוח. התקפים אפילפטיים מתרחשים לפרקים, ונוטים להישנות ללא סיבה מיידית ומבוססת. התקפים אלו יכולים להיות קצרים או ארוכים ונמרצים. התקפים מבודדים אשר מתרחשים כתוצאה מגירוי ספציפי כגון רעל, לא ייחשבו כאפילפסיה. הגורם לאפילפסיה ברוב המקרים אינו ידוע. מקרים מסוימים מתרחשים כתוצאה מפגיעה מוחית, שבץ, גידולים במוח, זיהומים של המוח או מומים מולדים באמצעות תהליך של אפילפטוגנסיס . מוטציות גנטיות כנראה מקושרות באופן ישיר למספר רב של מקרים. באזורים מסוימים בעולם אנשים עם אפילפסיה חווים דרגות שונות של סטיגמה חברתית בשל מצבם.",
    "pageid": 1549796
  },
  {
    "title": "בארי (קיבוץ)",
    "extract": "קיבוץ בְּאֵרִי נמצא בנגב המערבי, כארבעה קילומטרים מזרחית לרצועת עזה. משויך למועצה אזורית אשכול ומהווה היישוב הצפוני ביותר מבין יישובי המועצה. בארי הוקם במוצאי יום כיפור ה'תש\"ז – 1946, במסגרת 11 הנקודות. הקיבוץ נקרא על שם ברל כצנלסון, שבארי היה שמו העברי. הקיבוץ משתייך לתק\"צ (התנועה הקיבוצית).\nנכון ל-26 ביוני 2022 אוכלוסיית הקיבוץ מנתה כ-1,108 אנשים והוא היישוב הגדול ביותר מבחינת אוכלוסייה במועצה האזורית אשכול.",
    "pageid": 64205
  },
  {
    "title": "גביע המדינה בכדורגל",
    "extract": "גביע המדינה בכדורגל (נקרא מטעמים מסחריים גם גביע המדינה ווינר) הוא המפעל השני בחשיבותו בכדורגל הישראלי אחרי אליפות ליגת העל, והוא טורניר מפעל הגביע הבכיר והרשמי של מדינת ישראל, המאורגן תחת ההתאחדות לכדורגל בישראל. הגביע בנוי מכ-12 סיבובים בהם עשויות להשתתף כלל קבוצות הכדורגל הרשומות בהתאחדות לכדורגל החל מהליגה הנמוכה ביותר - ליגה ג' ועד הליגה הבכירה - ליגת העל, כאשר הן מתמודדות במשחק אחד בכל סיבוב בטורניר בשיטת גביע. החל מעונת המשחקים 2023/24 מחזיקת הגביע בכל עונה זוכה בכרטיס לסיבוב השני במוקדמות הליגה האירופית שבעונה לאחר מכן. מחזיקת הגביע הנוכחית היא מכבי פתח תקווה.",
    "pageid": 39615
  },
  {
    "title": "דויד ברוזה",
    "extract": "דויד ברוזה (נולד בי\"ז באלול ה'תשט\"ו, 4 בספטמבר 1955) הוא זמר, מוזיקאי ומלחין ישראלי.\n\n",
    "pageid": 195808
  },
  {
    "title": "דופמין",
    "extract": "דופמין (באנגלית: DA - Dopamine) הוא תרכובת אורגנית ממשפחות הקטכולאמינים והפנתילאמינים. הוא מתפקד הן כהורמון והן כמוליך עצבי (נוירוטרנסמיטר) וממלא מספר תפקידים חשובים במוח ובגוף.\nהדופמין פועל הן במערכת העצבים המרכזית והן במערכת העצבים ההיקפית והוא אחד החומרים המשתתפים במהלך הסינתזה של אפינפרין ונוראפינפרין.\nלחוסר או עודף של דופמין השפעה גדולה במספר גדול של הפרעות ומחלות, ובתוכן סכיזופרניה, מחלת פרקינסון, דיכאון מז'ורי, הפרעה דו-קוטבית והפרעות קשב. על בסיס ידע זה פותחו תרופות רבות במטרה להתערב בפעילות הדופמין.\n\nהנוסחה הכימית של הדופמין היא (C6H3(OH)2-CH2-CH2-NH2). הדופמין משתייך למשפחת הקטכולאמינים, יחד עם אדרנלין ונוראדרנלין. זוהי קבוצת משנה של קבוצת התרכובות המונואמינים, המכילה גם את הסרוטונין.",
    "pageid": 13398
  },
  {
    "title": "דיא סבע",
    "extract": "דיא סבע (בערבית: ضياء سبع; נולד ב-18 בנובמבר 1992) הוא כדורגלן ערבי-ישראלי המשחק בעמדת החלוץ והקיצוני במכבי חיפה מליגת העל ובנבחרת ישראל.",
    "pageid": 1137960
  },
  {
    "title": "הארי פוטר",
    "extract": "הארי פוטר (באנגלית: ‏‏Ⓘ‏) היא סדרת ספרי פנטזיה מצליחה בת שבעה חלקים (הפטלוגיה) שנכתבה על ידי הסופרת הבריטית ג'יי קיי רולינג. גיבור הסדרה הוא הנער הארי פוטר. הראשון מבין שבעת ספרי הסדרה, \"הארי פוטר ואבן החכמים\", יצא לאור בשנת 1997, והאחרון מביניהם, \"הארי פוטר ואוצרות המוות\", יצא בשנת 2007.\nכל אחד מספרי הסדרה (מלבד הספר השביעי) מתאר שנת לימודים בבית הספר הוגוורטס לכישוף ולקוסמות. הסדרה מתאפיינת, בין השאר, ביצירת עולם חדש של מושגים ומונחים פרי דמיונה של הסופרת (אשר שאבה השראה ממיתולוגיות וסיפורי פולקלור שונים). על אף שקהל היעד העיקרי של הסדרה הוא ילדים ובני־נוער, הסדרה מעוררת עניין בקרב בני כל הגילים.\nהסדרה זכתה להצלחה יוצאת דופן, וספריה נמכרו במאות מיליוני עותקים בעשרות שפות ברחבי העולם. הספרים מופיעים בקביעות ברשימת עשרת הספרים הנמכרים בעולם, והפכו את רולינג לאחת הנשים העשירות בממלכה המאוחדת ולסופרת העשירה ביותר בעולם. סדרת הספרים גיבשה לעצמה קהל מעריצים עולמי – מה שהביא לשיווק מוצרים רבים הנוגעים לדמויות ולפרטי העלילה.\nהסדרה הוסבה לשמונה סרטי קולנוע, שעד לשנת 2015 היוו את סדרת הסרטים המכניסה ביותר בהיסטוריה של הקולנוע (שיא שנשבר ב־2015 על ידי \"היקום הקולנועי של מארוול\").",
    "pageid": 4482
  },
  {
    "title": "הבורר",
    "extract": "הבורר היא סדרת טלוויזיה ישראלית מסוג דרמת פשע. הסדרה שודרה בחברת HOT החל מ-27 במאי 2007 ועד 1 בינואר 2014, במשך 45 פרקים לאורך 4 עונות. יוצריה הם רשף לוי ושי כנות. לוי כתב את כל פרקיה וכנות ביים אותה.\nהעלילה מגוללת את סיפורו של נדב פלדמן, עובד סוציאלי צעיר, המגלה כי הוא מאומץ ומוצא עצמו בנבכי משפחתו של אביו הביולוגי, ברוך אסולין, מראשי הפשע המאורגן בישראל, המכונה \"הבורר\", עקב פעילותו כבורר בסכסוכי העולם התחתון. הסדרה מתמקדת בשילוב בין הדרמטי למותח, בעימות שבין החברה בכללה לנורמות של עולם הפשע, ובמיוחד בנורמות ובקודי ההתנהגות של העולם התחתון. בין השאר מבליטה הסדרה, באופן סאטירי, את הניגוד אדיקותם הדתית של הדמויות לבין זלזול מופגן בחיי אדם.\nהסדרה שודרה מספר פעמים בשידורים חוזרים בערוצים HOT3 ו-HOT Plus, וזמינה לצפייה בשירות ה-VOD. כמו כן שודרה בחלקה גם בערוץ 2. בשנת 2016 שודרה הסדרה לראשונה ב-yes, בערוץ yes קולנוע ישראלי באפיק 6, ובשנת 2019 גם בערוץ 24.",
    "pageid": 372582
  },
  {
    "title": "הג'יהאד האסלאמי הפלסטיני",
    "extract": "תנועת הג'יהאד האסלאמי בפלסטין (בערבית: حركة الجهاد الإسلامي في فلسطين, בתעתיק מדויק: חרכת אלג'האד אלאִסלאמי פי פלסטין, נקרא בקיצור: הג'יהאד האסלאמי, בראשי תיבות: גא\"פ או גאפ) הוא ארגון טרור פלסטיני בעל אידאולוגיה ג'יהאדיסטית, פונדמנטליסטית, לאומנית ואנטי-ציונית.\nהארגון, שהוקם בראשית שנות ה-80 של המאה ה-20 ברצועת עזה, רואה את הטרור ככלי בלעדי לקידום יעדיו, ובראשם חיסולה של מדינת ישראל והקמת מדינת הלכה אסלאמית פלסטינית בכל שטחי ארץ ישראל. הג'יהאד האסלאמי היה הארגון הראשון שהיווה חלופה דתית־אידאולוגית למאבק בישראל, בניגוד לאש\"ף החילוני. הג'יהאד האסלאמי ביצע בשנות ה-90 ובמהלך האינתיפאדה השנייה שורה של פיגועי התאבדות, ששיאם בפיגוע במסעדת מקסים באוקטובר 2003.\nפלוגות אל-קודס, הזרוע הצבאית של הג'יהאד האסלאמי הפלסטיני, היא השנייה בכוחה ברצועת עזה. למרות זאת, בהשוואה לחמאס, אין לג'יהאד האסלאמי אחיזה רחבה באוכלוסייה הפלסטינית, ובמהותו הוא ארגון ולא תנועה עממית רחבה. פעילי הארגון קושרים על מצחם סרט צהוב־שחור, בשונה מארגונים אסלאמיים אחרים, שדבקים בצבע הירוק המזוהה עם דת האסלאם.\nהארגון מוגדר כארגון טרור על ידי ארצות הברית, בריטניה, האיחוד האירופי, אזרבייג'ן, יפן, קנדה ואוסטרליה וכן על ידי ישראל. הרשות הפלסטינית נמנעה בדרך כלל מלהתעמת עם הג'יהאד האסלאמי (אם כי לא באותה מידה כמו עם חמאס) ואפשרה בכך את התחזקותו.\nלג'יהאד האסלאמי תלות רבה בגורמים חיצוניים: סוריה מאפשרת למפקדיו לפעול משטחה ומלבנון, ולכוון משם את פעילות הטרור שלו ביהודה ושומרון וחבל עזה. איראן היא הפטרונית הראשית של הארגון. היא מממנת אותו כמעט באופן מלא, מבריחה לו אמצעי לחימה, ומשתמשת בו כמנוף להסלמת הטרור תוך טשטוש \"טביעת האצבע\" שלה.",
    "pageid": 12184
  },
  {
    "title": "זרוע היבשה",
    "extract": "זרוע היַבשה (זִ\"י) היא זרוע רב-חילית המאגדת את חילות היבשה הלוחמים של צבא הגנה לישראל, ואחראית לבניין הכוח היבשתי של צה\"ל. בראשות הזרוע, עומד קצין בדרגת אלוף שהוא חבר המטה הכללי של צה\"ל. מפקד זרוע היבשה הנוכחי הוא אלוף  נדב לוטן.\nב-1983 הוקמה לראשונה מִפקדת חֵילות השדה (מפח\"ש). ב-1999, במסגרת התוכנית \"צה\"ל 2000\" הוקמה על-בסיס המפח\"ש מפקדת הזרוע לבניין הכוח ביבשה, וזו שינתה בהמשך את שמה למפקדת זרוע היבשה (מז\"י), וב-2007 לזרוע היבשה (ז\"י).\nמטה זרוע היבשה ממוקם במחנה בר-לב הסמוך לקריית מלאכי, מערבית לצומת מלאכי (קסטינה). בפועל מחזיקים מפקד הזרוע (מז\"י), ראש המטה (רמ\"ט), ראשי החטיבות (רח\"טים) וקציני החיל הראשיים בלשכות כפולות, ורובם יושבים במחנה רבין (הקריה בתל אביב).\nרוב גופי המטה של זרוע היבשה ממוקמים במחנה בר-לב (\"קסטינה\"), חלקם במחנה דורי (בסיס \"תל השומר\") ובמחנה ידין (\"צריפין\").\n\n",
    "pageid": 98583
  },
  {
    "title": "חנן בן ארי",
    "extract": "חָנָן בֶּן אֲרִי (נולד ב-8 באפריל 1988, כ\"א בניסן ה'תשמ\"ח) הוא זמר-יוצר ומלחין ישראלי.",
    "pageid": 1356812
  },
  {
    "title": "טוני מוריסון",
    "extract": "טוני מוריסון (באנגלית: Toni Morrison; ‏18 בפברואר 1931 – 5 באוגוסט 2019) הייתה סופרת אמריקאית ופרופסור באוניברסיטת פרינסטון. היא זכתה בפרס פוליצר לסיפורת לשנת 1988, באות הכבוד \"הרצאת ג'פרסון\" לשנת 1996, ובשנת 1993 הייתה האישה השחורה הראשונה שזכתה בפרס נובל לספרות. היא נחשבת לאחת מגדולי הספרות האמריקאית, ובפרט הספרות האפרו-אמריקאית. בין הרומנים הידועים שלה נמנים \"העין הכי כחולה\", \"שיר השירים אשר לסולומון\", ו\"חמדת\". ב-29 במאי 2012 הוענקה לה מדליית החירות הנשיאותית של ארצות הברית.",
    "pageid": 16641
  },
  {
    "title": "טורקיה",
    "extract": "טוּרְקִיָּה (מקובל גם: תורכיה; בטורקית: Türkiye), שמה הרשמי רפובליקת טורקיה (Türkiye Cumhuriyeti \"טורְקִיֶה גֻ'מְהוּרִיֶּתִי\"), היא מדינה המשתרעת בימינו על כל חצי האי אסיה הקטנה שבמזרח התיכון, איים מסוימים במזרח הים התיכון, ושטח קטן במערב חבל הבלקן שבדרום-מזרח אירופה. טורקיה גובלת כיום בדרום בים התיכון, בסוריה ובעיראק, במערב בים האגאי, בצפון-מערב ביוון ובבולגריה, בצפון בים השחור, בצפון-מזרח בגאורגיה ובמזרח בארמניה, באזרבייג'ן (דרך נחיצ'יבאן) ובאיראן. שפתה הרשמית היא הטורקית (שעד 1928 נכתבה באותיות האלפבית הערבי, ומאז נכתבת באותיות המבוססות על האלפבית הלטיני).\nהאזור בו נוסדה טורקיה המודרנית היה ערש הולדתן של תרבויות חשובות, בהן האימפריות הביזנטית והעות'מאנית. בשל המיקום האסטרטגי של טורקיה, בנקודת המפגש בין אסיה ואירופה, התרבות הטורקית היא מיזוג אחד ויחיד במינו של המסורת המערבית והמזרחית. יש לה גם חשיבות גאו-פוליטית אסטרטגית משמעותית. רוב תושבי טורקיה מוסלמים.\nטורקיה היא רפובליקה מאוחדת וחוקתית. בשנת 2018 הוחלפה בה שיטת הממשל מפרלמנטרית לנשיאותית לאחר משאל עם.\nמוסטפא כמאל אטאטורק הקים את המערכת הפוליטית שלה ב-1923, לאחר נפילת האימפריה העות'מאנית. טורקיה נמנתה עם החברות המייסדות של האומות המאוחדות, הייתה מייסדת-חברה בארגון לשיתוף פעולה אסלאמי, והצטרפה לנאט\"ו ב-1952. טורקיה של אטאטורק התאפיינה בחילוניות ופתיחות למערב, מאפיינים שנחלשו בתקופתו של ארדואן.\nמאז 2005 מנהלת טורקיה משא ומתן להצטרפות לאיחוד האירופי, כשב-2017 היא נדחתה באופן רשמי על ידי האיחוד עקב \"צעדיה של טורקיה אל עבר משטר אוטוקרטי\". הממשל של ארדואן, מאז עלייתו לשלטון, הנהיג חוקים ותקנות שמגבירים את השפעת האסלאם, ובכך מערערים את השפעת עקרונות ששת החיצים ומחלישים את חופש העיתונות.",
    "pageid": 357
  },
  {
    "title": "טימותי שאלאמה",
    "extract": "טימותי הַאל שָׁאלַאמֶה (באנגלית: Timothée Hal Chalamet; נולד ב-27 בדצמבר 1995) הוא שחקן יהודי-אמריקאי-צרפתי, זוכה פרס גילדת שחקני המסך. היה מועמד לפרס אוסקר לשחקן הטוב ביותר בגיל 22 עבור משחקו בסרט \"קרא לי בשמך\", תפקיד שעליו קיבל מועמדויות גם לפרס גלובוס הזהב, לפרס באפט\"א, לפרס גילדת שחקני המסך ולפרסים נוספים.",
    "pageid": 1553910
  },
  {
    "title": "יגאל אלון",
    "extract": "יגאל אלון (פַּיְיקוֹביץ') (10 באוקטובר 1918, ד' בחשוון תרע\"ט – 29 בפברואר 1980, י\"ב באדר תש\"ם) היה איש צבא ופוליטיקאי ישראלי, שהיה מפקד הפלמ\"ח, מראשי צה\"ל במלחמת העצמאות בדרגת אלוף, מראשי מפלגת העבודה, ראש ממשלת ישראל בפועל (במשך 19 יום), חבר הכנסת, סגן ראש הממשלה ושר בממשלות ישראל.\nאלון, יליד מֶסְחָה (כפר תבור), שהגן על שדות המושבה עוד מנעוריו, הצטרף לאחר מכן לקיבוץ גינוסר ולתנועת העבודה, שהייתה עבורו שינוי אידאולוגי מבית גידולו. בימי המרד הערבי התגייס ל\"הגנה\" בתור נוטר ולוחם פו\"ש ולאחר מכן לפלמ\"ח, שם התבלט כמפקד פלוגה ומפקד יחידת מסתערבים בסוריה, והגיע לפיקוד על הפלמ\"ח כתלמידו של יצחק שדה ומגשים חזונו. כמפקד בפלמ\"ח עסק בהגדלתו של הארגון, בארגונו בגדודים, ובעידוד חבריו בתקופה קשה לארגון, אל מול הגיוס לצבא הבריטי במלחמת העולם השנייה. במסגרת תנועת המרי העברי לאחר המלחמה, תכנן ופעל במבצעים נועזים דוגמת ליל הגשרים ופעולות נגד חסימת נתיבי העפלה לארץ. במלחמת העצמאות פיקד על המבצעים לכיבוש הגליל, לוד ורמלה, עמד בראש חזית הדרום, ופיקד על כיבוש כל הנגב עד אילת. הוא היה טקטיקן מוכשר, ודגל בהפתעת האויב בדרכים עקיפות ובלתי צפויות, והיה מוכן לקחת סיכונים לשם כך.\nלאחר שחרורו הכפוי מצה\"ל על ידי ראש הממשלה דוד בן-גוריון, וכשהוא עטור בתהילת המלחמה ונתפס כמייצג בולט של דור תש\"ח, הצטרף לפוליטיקה – לתנועת אחדות העבודה – ולאחר מכן דחף לאיחודה עם מפא\"י וליצירת מפלגת העבודה. אלון הגיע עם השנים לתפקידים בכירים כסגן ראש הממשלה, שר החינוך ושר החוץ, הציג תוכנית מדינית ראשונה לעתיד השטחים בשם \"תוכנית אלון\", והיה שותף במגעים שהובילו להסכם ביניים מול מצרים, ולמרות כל אלה, הוא נחשב למי שהחמיץ את הפסגה. דוגמה בולטת לכך הייתה אי-מינויו כשר ביטחון לפני מלחמת ששת הימים, למרות רצונם של ראשי המדינה, לטובת יריבו הפוליטי משה דיין. לאחר המהפך הפוליטי, כשהחל את המרוץ לראשות מפלגת העבודה, נפטר בפתאומיות בגיל 61.",
    "pageid": 9302
  },
  {
    "title": "יהונתן כהן",
    "extract": "יהונתן כהן (נולד ב-16 במרץ 1979) הוא עיתונאי, שדרן כדורגל ומגיש טלוויזיה ישראלי.",
    "pageid": 2079606
  },
  {
    "title": "יהושע בן נון",
    "extract": "יְהוֹשֻׁעַ בִּן נוּן (הושע בן נון) הוא דמות מקראית. על פי המקרא היה מנהיג עם ישראל אחרי מות משה וכובש הארץ בתקופת התנחלות השבטים. קודם לכן היה משרתו של משה וגם תלמידו. במעמד הר סיני ליווה את משה בדרכו לקבל את לוחות הברית עד מרגלות ההר, ויחד עם כלב בן יפונה היה במיעוט משנים עשר המרגלים שתמך במשה. לפי התלמוד, אחד התנאים סבר שהוא אף כתב את שמונת הפסוקים האחרונים בתורה, המתארים את מות משה והחלפתו, וכן שהוא הכותב של ספר יהושע.\nיהושע מוזכר לראשונה במקרא בספר שמות פרק י\"ז בתיאור הקרב שניהלו בני ישראל מול עמלק ברפידים, קרב אותו ניהל יהושע. לאחר מכן מופיע שוב בספר במדבר פרק י\"ג והיה לאחד משנים עשר המרגלים שנשלחו לתור את הארץ, יחד עם כלב בן יפונה. בהזדמנות זו, הוסיף לו משה את האות י' לשמו, שהיה בתחילה \"הושע\".\nלאחר מותו של משה, שמינה את יהושע ליורשו, הנהיג יהושע את בני ישראל לארץ כנען, וניהל את מסע כיבוש הארץ, החל בכיבוש יריחו וכיבוש העי, דרך הניצחון על חמשת המלכים במקדה (שם אמר: ”שמש בגבעון דום וירח בעמק איילון”), כיבוש לבנה, לכיש, עגלון, חברון ודביר, ועד לקדש ברנע בדרום, עזה במערב וחצור בצפון. יהושע גם הוביל את מעמד הברכה והקללה עם כניסת עם ישראל לארץ, כפי שהנחה משה בציווי המובא בספר דברים. לפי המקרא נחלת יהושע בן נון הייתה בתמנת חרס ושם נקבר.\nיהושע נחשב על ידי חלק מהמפרשים לשופט הראשון ששפט את ישראל בתקופת השופטים. רבי משה בן מיימון מביא את סמיכת יהושע בתור דוגמה למינוי מלך על ידי סנהדרין ונביא.",
    "pageid": 27054
  },
  {
    "title": "יואב גלנט",
    "extract": "יואב גָּלַנְט (נולד ב-8 בנובמבר 1958, כ\"ה בחשוון ה'תשי\"ט) הוא איש צבא בדימוס ופוליטיקאי ישראלי, כיהן כחבר הכנסת מטעם מפלגת הליכוד. ובעבר שימש כשר הביטחון של ישראל מדצמבר 2022 ועד נובמבר 2024, בממשלת נתניהו השישית, כולל בעת מתקפת הפתע של החמאס ב-7 באוקטובר 2023 ובימי מלחמת חרבות ברזל שפרצה בעקבותיה. קודם לכן שימש כשר החינוך בזמן מגפת הקורונה, שר העלייה והקליטה ושר הבינוי והשיכון. סיים את שירותו בצה\"ל בדרגת אלוף, ושימש בין היתר כמפקד פיקוד הדרום, מפקד אוגדת עזה ומפקד שייטת 13.",
    "pageid": 205986
  },
  {
    "title": "יום טוב סמיה",
    "extract": "יום טוב סמיה (נולד ב-18 ביוני 1954) הוא מנהל ואיש עסקים ישראלי, אלוף בצה\"ל במילואים.",
    "pageid": 354713
  },
  {
    "title": "יוסי אברהמי",
    "extract": "יוסי אברהמי (נולד ב-25 בפברואר 1957) הוא כדורגלן עבר ופוליטיקאי ישראלי שכיהן כראש מועצת גבעת זאב מ־2008 עד מרץ 2024. ככדורגלן שיחק בעמדת החלוץ בקבוצת בית\"ר ירושלים, והיה שותף לזכייתה בגביע המדינה בשנים 1976 ו-1979. אברהמי כונה בפי האוהדים \"הווספה\".",
    "pageid": 1372407
  },
  {
    "title": "יזהר שי",
    "extract": "יזהר ניצן שי (נולד ב-16 ביולי 1963, כ\"ד בתמוז ה'תשכ\"ג)  הוא פוליטיקאי שכיהן כחבר הכנסת מטעם מפלגת \"חוסן לישראל\" שברשימת \"כחול לבן\" וכשר המדע והטכנולוגיה. ויושב ראש תנועת \"דרכנו\". מלבד עשייתו הפוליטית-ממלכתית, שי הוא יזם היי-טק ישראלי, משקיע הון סיכון, יזם חברתי בקהילת הסטארט-אפים, סופר, כתב עיתונות, מגיש רדיו ומרצה.",
    "pageid": 1536514
  },
  {
    "title": "יחידת אגוז",
    "extract": "יחידת אגוז (נקראת גם: יחידה 621) היא יחידת קומנדו של זרוע היבשה בצה\"ל, יחידה מובחרת והתנדבותית הפועלת תחת חטיבת עוז (חטיבה 89) המאגדת את יחידות הקומנדו של חיל הרגלים.\nהיחידה מתמחה בלחימה בשטח סבוך, בשדאות, הסוואה וכן בלוחמה זעירה (לוחמת גרילה) – לחימת טווח קצר שבה איכותו ומקצועיותו של הלוחם מהוות את המרכיב העיקרי להצלחתה. היחידה פועלת בכל זמן, בכל זירה ובכל גזרה תוך התמקדות בגזרת הצפון.\nליחידה גם פלגת אמל\"ח ייחודית - פלגת הפיתוח של היחידה, האחראית למצוא פתרונות יצירתיים וחידושים טכנולוגים לבעיות שצצות בשטח, ומתן הגנה נגד דרכי פגיעה חדשות שמסוגל האויב.\nלאחר שחרורם מהשירות הסדיר, משרתים לוחמי היחידה במילואים בחטיבת יפתח.\nאתר ההנצחה של היחידה, על גלגוליה השונים, נמצא בנבי חזורי שבצפון רמת הגולן.\nבגלגולה הראשון הוקמה ב-1956 בשם סיירת אגוז כסיירת פיקודית של פיקוד הצפון, ופעלה עד סיום מלחמת יום כיפור ב-1974.\n\n",
    "pageid": 100060
  },
  {
    "title": "יחידת קורל",
    "extract": "יחידת קורל היא יחידה מיוחדת בחיל האוויר הישראלי, שתפקידה לא פורסם.",
    "pageid": 2308778
  },
  {
    "title": "יפעת תומר-ירושלמי",
    "extract": "יפעת תומר-ירושלמי (נולדה בשנת 1974) היא קצינה בצה\"ל בדרגת אלוף המכהנת כפרקליטה הצבאית הראשית, והיא האישה השנייה בתולדות צה\"ל בדרגה זו. בתפקידה הקודם הייתה יועצת הרמטכ\"ל לענייני מגדר (יוהל\"ם).\n\n",
    "pageid": 1938936
  },
  {
    "title": "יצחק שמיר",
    "extract": "יצחק שָמִיר (יֶזֶרניצקי ‏‏Ⓘ‏;‏ 22 באוקטובר 1915, י\"ד בחשוון ה'תרע\"ו – 30 ביוני 2012, י' בתמוז ה'תשע\"ב) היה ראש ממשלת ישראל השביעי ושר בממשלותיה, יושב ראש הכנסת, ראש האופוזיציה, מבכירי \"המוסד\" וממפקדי לח\"י.\nשמיר נולד בעיירה רוז'ינוי, עלה לארץ ישראל ב-1935 ושנתיים אחר כך הצטרף לאצ\"ל. בינואר 1941 עבר ללח\"י, ולאחר רצח אברהם שטרן היה לאחד ממנהיגי המחתרת. לאחר הקמת מדינת ישראל כיהן במגוון תפקידים במגזר הפרטי עד גיוסו למוסד ב-1955. מראשית שנות ה-70 של המאה ה-20 היה חבר תנועת החרות, ונבחר מטעמה לכנסת השמינית.\nלאחר שכיהן כיושב ראש הכנסת וכשר החוץ, נבחר שמיר לראש ממשלת ישראל העשרים עם התפטרותו של מנחם בגין מתפקיד זה באוקטובר 1983. שמיר כיהן כראש הממשלה לסירוגין במשך שש שנים וחצי. ביחד עם יריבו הפוליטי, שמעון פרס, עמד שמיר בראש ממשלת האחדות הלאומית שהוקמה ב־1984, ובה החזיקו השניים לסירוגין במשרות ראש הממשלה ושר החוץ (הממשלה ה-21 בראשות פרס והממשלה ה-22 בראשות שמיר). בשנים 1987–1988 כיהן גם כשר הפנים. בבחירות לכנסת ה-12 ניצח הליכוד בראשותו, ושמיר עמד תחילה בראש ממשלת אחדות לאומית נוספת (הממשלה ה-23), ולאחר \"התרגיל המסריח\", בשנת 1990, עמד בראש ממשלה צרה (הממשלה ה-24). שמיר פרש מראשות הליכוד, לאחר הפסדו בבחירות לכנסת ה-13 בשנת 1992. עד ניצחונו של בנימין נתניהו בבחירות הפנימיות של הליכוד בשנת 1993, כיהן שמיר כראש האופוזיציה. שמיר פרש מהכנסת בתום הכנסת ה-13 בשנת 1996.\nשמיר היה איש הקו המדיני הנוקשה וחסיד ארץ ישראל השלמה, ולמרות זאת השתתף בתקופת כהונתו בוועידת מדריד, שהיו שראו בה סכנה לשמירת ארץ ישראל השלמה. כראש ממשלה התמודד שמיר עם נפילת טילים על ערי ישראל במהלך מלחמת המפרץ, והבליג על כך כדי שלא לסכן את שלמות קואליציית 34 המדינות בראשות ארצות הברית ובשיתוף מדינות ערב שלחמה בסדאם חוסיין.\nבשנת ה'תשס\"א (2001) הוענק לשמיר פרס ישראל על מפעל חיים, על תרומה מיוחדת לחברה ולמדינה. הוא נפטר בגיל 96 ונקבר בחלקת גדולי האומה בהר הרצל.",
    "pageid": 518
  },
  {
    "title": "כדורסל",
    "extract": "כדורסל הוא משחק כדור וספורט קבוצתי בו מתחרות זו בזו שתי קבוצות, בנות חמישה שחקנים כל אחת, הצוברות נקודות באמצעות קליעת כדור כדורסל דרך חישוק הסל של הקבוצה היריבה.\nהכדורסל, שהומצא בשנת 1891 על ידי ג'יימס נייסמית', הוא מענפי הספורט הפופולריים ביותר בעולם, בעיקר בעולם המערבי. הוא הוכר כספורט אולימפי ונכלל במשחקים האולימפיים בעת המודרנית בקביעות מאז אולימפיאדת ברלין (1936), לאחר שקודם לכן נערכו אירועי ראווה מחוץ לתוכנית הרשמית באולימפיאדת סנט לואיס (1904) ובאולימפיאדת לוס אנג'לס (1932). בתחילה התקיים טורניר לגברים בלבד, וטורניר כדורסל נשים נערך לראשונה באולימפיאדת מונטריאול (1976).\nהגוף המנהל את הענף בעולם הוא פיב\"א, הפדרציה הבינלאומית של הכדורסל, בו חברות 215 מדינות. בישראל מנהל את הענף איגוד הכדורסל בישראל, למעט ליגות העל לגברים ולנשים המנוהלות על ידי ארגון הנקרא מנהלת ליגת העל. הליגה הנחשבת לטובה ולפופולרית בעולם היא ליגת ה-NBA הפועלת בארצות הברית ובקנדה. אך עם זאת מדד הפופולריות של מפעל הכדורסל האירופי, היורוליג, תופס תאוצה רבה.",
    "pageid": 1737
  },
  {
    "title": "מצדה",
    "extract": "מְצָדָה (מַסָּדָה בכתיב מיושן) הוא מבצר עתיק על פסגתו של צוק מבודד, בשוליו המזרחיים של מדבר יהודה, המתנשא לגובה של 63 מטרים מעל פני הים, וכ-480 מטרים מעל ים המלח שלמרגלותיו.\nהצוק נבחר על ידי המלך הורדוס לשמש כמקום מפלט ומצודה מלכותית ועל פסגתו השטוחה נבנו ארמונות מפוארים, מבני ציבור ותענוגות. ביצורים הקיפו את המצוק ומערכות לאיסוף ואגירת מים הבטיחו אספקה שוטפת לכל אורך השנה. האירועים ההיסטוריים הדרמטיים שאירעו במצדה בתקופת המרד הגדול מתוארים בפירוט רב בספרו של יוסף בן מתתיהו – \"מלחמת היהודים\". על פי יוסף בן מתתיהו, כבר לפני חורבן בית שני, תפסו מורדים יהודים מכת הסיקריים את מצדה וממנה יצאו לגיחות שוד אל יישובים באזור ים המלח. בשנת 73 נתמנה פלביוס סילבה לנציב יהודה והוא יצא עם הלגיון העשירי הרומאי להילחם במצדה, וצר עליה עם שמונה מחנות מצור. לאחר קרבות נואשים על חומות המבצר ומשאפסה תקוות המורדים להסיר את המצור הם בחרו להתאבד ולא לסיים את חייהם כעבדים, זה קרה ב-15 בניסן, ערב חג הפסח.\nלאחר כיבוש מצדה בשנת 73 שקע ההר אל תהומות השכחה עד שנתגלה מחדש על ידי חוקרים בני המאה ה-19. חפירות ארכאולוגיות אינטנסיביות נערכו במצדה ובמידה פחותה במערכת המצור הרומאית שלרגליה החל משנות ה-60 של המאה ה-20, אז נחפר ונחקר רובו המכריע של האתר כולו.\nבעוד המסורת הרבנית כמעט ולא עסקה בסיפור ההתאבדות ההמונית על מצדה במשך מאות שנים, אימצה התנועה הציונית את סיפור מצדה כסמל וכמיתוס לשאיפה וחתירה עד מוות לחירות, התחדשות לאומית וריבונות. בשנות ה-30 של המאה ה-20 מצדה הפכה לאתר עלייה לרגל של מטיילים ומסעות של תנועות הנוער ולאחר הקמת מדינת ישראל כאתר השבעה של טירונים בצה\"ל מחילות שונים הנשבעים שנית מצדה לא תיפול – מטבע לשון הלקוחה מן הפואמה מסדה של יצחק למדן. בסוף המאה ה-20 חל כרסום במעמדה של מצדה כמיתוס ציוני ויש הנרתעים מהמסר המשתקף מהקנאות הקיצונית של הסיקריים ומבחירתם להתאבד על פסגת מצדה. בעשור השני של המאה ה-21 התחדשה מסורת המסעות אצל תנועות הנוער.\nבשנת 1968 הוכרזה מצדה כגן לאומי בשטח של 3,400 דונם, ובשנת 2001 הכריז עליה ארגון אונסק\"ו כאתר מורשת עולמית. מדי שנה פוקדים את האתר כ-750,000 מבקרים והוא נחשב לאחד מאתרי התיירות הפופולריים בישראל.",
    "pageid": 12301
  },
  {
    "title": "מריון החולות",
    "extract": "מריון החולות  (שם מדעי: Meriones sacramenti) הוא מין של מכרסם במשפחה העכבריים מהסוג מריון. מין זה חי רק בישראל והוא בסכנת הכחדה בעולם. בתחילת המאה ה-21 התגלו פרטים בנגב ובחוף הצפוני של חצי האי סיני.",
    "pageid": 1571045
  },
  {
    "title": "מרילין מונרו",
    "extract": "מרילין מונרו (באנגלית: Marilyn Monroe;‏ 1 ביוני 1926 – 4 באוגוסט 1962) הייתה שחקנית, דוגמנית וזמרת אמריקאית. הנוכחות הבימתית שלה, יופייה, מאהביה הנודעים ופטירתה המסתורית הפכו אותה לסמל מין ולאייקון פופ נודע של התרבות הפופולרית.",
    "pageid": 3030
  },
  {
    "title": "נדב\"ר",
    "extract": "נדב\"ר, או נוהל דיבור ברדיו (או ברשת), הוא נוהל המקובל בצה\"ל ובצבאות זרים לתקשורת באמצעות מכשירי קשר, בפרט ברשתות קשר מרכזיות.\nמטרותיו של הנדב\"ר הן שימוש במבנה דיבור תקין, קיצור משך התקשורת, מניעת הפרעה למשתמשים אחרים ברשת, התגברות על קשיים טכניים ותקלות ווידוא הבנה בין הגורמים המתקשרים. מטרת הנדב\"ר איננה הצפנה.",
    "pageid": 987465
  },
  {
    "title": "נורווגיה",
    "extract": "נורווגיה (נקראת רשמית ממלכת נורווגיה; בנורווגית: Kongeriket Norge בנורווגית ספרותית; Kongeriket Noreg בנורווגית חדשה) היא מדינה נורדית בסקנדינביה שבצפון-מערב אירופה. לנורווגיה צורה מוארכת וקו חוף נרחב לאורך האוקיינוס האטלנטי הכולל את הפיורדים המפורסמים שלה. היא גובלת בשוודיה, רוסיה ופינלנד. היא חברה מייסדת של המועצה הנורדית ושל ברית נאט\"ו.\nנורווגיה היא מדינה מודרנית מתועשת וכשכנותיה היא מובילה שוק חופשי המלווה במדיניות רווחה נדיבה, לצד מעורבות ביחסים בין-לאומיים ובדגש על נושאי זכויות האדם והגנת הטבע והסביבה. יוקר המחיה בה הוא מהגבוהים בעולם, ובסקר של דירוג ערים לפי מדד יוקר המחיה לשנת 2011 הגיעו עיר הבירה אוסלו ועיר הנפט סטוונגר, למקומות השני והרביעי בעולם (בהתאמה), ולמובילות רשימת ערי יבשת אירופה. בבדיקה שבוצעה על ידי האו\"ם, דורגה נורווגיה כמדינה שהכי טוב להתגורר בה בין השנים 2001–2006 ושוב בין 2009–2011. בנוסף, נורווגיה משמרת מורשת תרבותית ענפה, שמקיימת בתוכה גם ייצוג ניכר למיעוט הסאמי המתגורר בעיקר בצפון המדינה.\nעל פי האטימולוגיה המודרנית, משמעות השם נורווגיה (Norge) היא \"הנתיב הצפוני\" (Nor = צפוני, gen = דרך).",
    "pageid": 4062
  },
  {
    "title": "סטיב ג'ובס",
    "extract": "סטיבן פול \"סטיב\" ג'ובס (באנגלית: Steven Paul \"Steve\" Jobs; ‏24 בפברואר 1955 – 5 באוקטובר 2011) היה יזם, משקיע וממציא אמריקאי. ג'ובס היה ממייסדי חברת אפל והמנכ\"ל הראשון שלה, תפקיד בו כיהן בשנים 1976–1983, ולאחר מכן משנת 1997 ועד חודשים ספורים לפני מותו ב-2011. בזכות מחשב Apple II פורץ הדרך, נחשב ג'ובס לאחד מחלוצי המחשוב האישי. הוא נמנה עם המניעים העיקריים להבאת ממשק המשתמש הגרפי למחשב האישי במחשבי מקינטוש, ונחשב לדמות המרכזית שמאחורי הזינוק הכלכלי של חברת אפל בראשית המאה ה-21, בזכות מוצרים פופולריים וחדשניים כדוגמת אייפוד,‏ אייפד ואייפון. בנוסף לכך, ג'ובס היה שותף להקמת חברת NeXT וכיהן כיושב-ראש וכבעלים של אולפן ההנפשה פיקסאר. הוא נמנה עם עשירי העולם, והונו הוערך בספטמבר 2011, סמוך למותו, בסך של 7 מיליארד דולר. ג'ובס בעל עיטור מדליית החירות הנשיאותית (2022).",
    "pageid": 43272
  },
  {
    "title": "סידני סוויני",
    "extract": "סידני ברניס סוויני (באנגלית: Sydney Bernice Sweeney; נולדה ב-12 בספטמבר 1997) היא שחקנית אמריקאית.\nהיא ידועה בעיקר בזכות תפקידיה בסדרת הדרמה \"אופוריה\" של HBO (2019–הווה) ובעונה הראשונה של סדרת האנתולוגיה \"הלוטוס הלבן\" (2021), שעליהן קיבלה שתי מועמדויות לפרס אמי ב-2022.\nסוויני זכתה לראשונה לתשומת לב על הופעותיה בסדרות הטלוויזיה \"הכל על הפנים!\", \"סיפורה של שפחה\", ובמיני-סדרה \"חפצים חדים\". בשנת 2019, היא שיחקה בסרטו של קוונטין טרנטינו \"היו זמנים בהוליווד\", ובשנת 2023, גילמה את ריאליטי וינר  בסרט הדרמה הביוגרפי \"ריאליטי\".",
    "pageid": 1895234
  },
  {
    "title": "סקרלט ג'והנסון",
    "extract": "סקרלט אינגריד ג'והנסון (באנגלית: Scarlett Ingrid Johansson; נולדה ב-22 בנובמבר 1984) היא שחקנית, מפיקה, זמרת ודוגמנית יהודייה-אמריקאית.",
    "pageid": 882898
  },
  {
    "title": "סתיו שפיר",
    "extract": "סתיו שפיר (נולדה ב-17 במאי 1985, כ\"ו באייר ה'תשמ\"ה) היא יזמת חברתית, פוליטיקאית ופעילה חברתית ישראלית. הייתה האישה הצעירה ביותר שנבחרה לכנסת, שם כיהנה מטעם מפלגת העבודה וסיעת המחנה הדמוקרטי. ממנהיגות המחאה החברתית בישראל בשנת 2011.\nשימשה כחברת ועדת הכספים של הכנסת ופעלה לחשיפות שיטות העברת כספים סודיות בתקציב המדינה, ולאחר מכן כיהנה כיו״ר ועדת השקיפות של הכנסת במשך ארבע שנים.\nנאמה בפורומים בינלאומיים רבים, ביניהם לצד נשיא ארצות הברית ג׳ו ביידן, ונבחרה לח״כית החברתית ביותר ולאחת המנהיגות הצעירות המבטיחות בעולם ע״י ארגון ״Apolitical״. לאחר פרישתה מהפוליטיקה ייסדה את מרכז שיר״ה לצעירים עם צרכים מיוחדים וממשיכה לנהל אותו בהתנדבות. משמשת כעמיתת מחקר בנושאי דמוקרטיה ותקציב המדינה במרכז רובינשטיין שבאוניברסיטת רייכמן, דירקטורית ופרשנית בנושאים פוליטיים וכלכליים, ובעלת הפודקאסט ״יכול להיות״.",
    "pageid": 1030378
  },
  {
    "title": "עדי הימלבלוי",
    "extract": "עדי הִימֶלְבְּלוֹי (נולדה ב-27 בנובמבר 1984) היא פרזנטורית, דוגמנית, מנחה ושחקנית ישראלית.\n\n",
    "pageid": 148192
  },
  {
    "title": "עונש מוות בישראל",
    "extract": "עונש מוות מוכר בחוק הישראלי כעונש על עבירות ביטחון, כגון חרחור מלחמה, פגיעה בריבונות, בגידה, סיוע לאויב במלחמה, ורצח עם. עד שנת 1954 כלל החוק גם עבירות רצח. למרות זאת, בתולדות המדינה הוצאו להורג שני אנשים בלבד: הקצין מאיר טוביאנסקי שהואשם על לא עוול בכפו בבגידה נגד ישראל במהלך מלחמת העצמאות, ופושע המלחמה הנאצי אדולף אייכמן שנתלה מכוח החוק לעשיית דין בנאצים ובעוזריהם. מספר אנשים נוספים נידונו למוות בגין פשעים שונים אולם עונשם הומתק בשל התנגדות מוסרית.",
    "pageid": 1601523
  },
  {
    "title": "עוצבת געש",
    "extract": "עוצבת געש (אוגדה 36) היא אוגדה משוריינת סדירה בפיקוד הצפון בצה\"ל.\n\n",
    "pageid": 118786
  },
  {
    "title": "פבלו אסקובר",
    "extract": "פבלו אמיליו אסקובר גוויריה (בספרדית: Pablo Emilio Escobar Gaviria‏; 1 בדצמבר 1949 – 2 בדצמבר 1993) היה עבריין, סוחר סמים ונרקו-טרוריסט קולומביאני. בהיותו הבוס של קרטל מדיין, נחשב לאחד מסוחרי הסמים האכזריים, השאפתניים ובעלי העוצמה הרבה ביותר בהיסטוריה.\nבשיא כוחו דורג על ידי המגזין האמריקאי \"פורבס\" במקום השביעי מבין עשירי העולם, עם הון שהוערך בכ-30 מיליארד דולרים אמריקניים. לפי מספר הערכות, שלט אסקובר ב-80% מסך הקוקאין שהוברח לארצות הברית.\nאסקובר נורה למוות בשנת 1993 על ידי כוחות הביטחון הקולומביאנים.",
    "pageid": 394680
  },
  {
    "title": "פרעות קישינב",
    "extract": "פרעות קישינב (ביידיש: קישינעווער שחיטה או קישנעווער פאגראם) היו פרעות נגד יהודי קישינב בעיר זו שבבסרביה (אז חלק מהאימפריה הרוסית, כיום במולדובה) שהתרחשו בפסחא 1903 בסוף חג הפסח ה'תרס\"ג ונמשכו שלושה ימים. הפרעות היו על רקע הסתה אנטישמית מטעם עיתונות רוסית בתמיכת ממשלת רוסיה. בפרעות נרצחו יותר מחמישים יהודים, עוד עשרות נפצעו באופן קשה, מעל 500 נפצעו קל ומעל ל-700 בתים ועסקים רבים נבזזו ונהרסו.\nהעיתונות הרוסית התעלמה מן הפרעות. לעומת זאת היו מספר סופרים רוסים שגינו את הפרעות והאשימו בהן את ממשלת רוסיה - ביניהם ולדימיר קורולנקו, לב טולסטוי ומקסים גורקי. העיתון הניו יורק טיימס התייחס מיד לפוגרום, וטען כי המשטרה המקומית לא ניסתה לעצור אותו. הדיווחים תפסו את תשומת הלב של הקהילה העולמית וגררו גינויים שונים במערב.\nהפרעות השפיעו על הציונים הראשונים - בין היתר הן עודדו את בנימין זאב הרצל להציע את תוכנית אוגנדה והיוו השראה לרעיון ההגנה העצמית של זאב ז'בוטינסקי. הם גם הובילו לקרבה גדולה יותר בין יהדות ארצות הברית לבין יהדות רוסיה. מספר אמנים יהודים כתבו יצירות על הפרעות, הידועות בהן הן פואמה \"בְּעִיר הַהֲרֵגָה\" והשיר \"עַל הַשְּׁחִיטָה\" מאת חיים נחמן ביאליק.\nהתקפה נוספת על יהודי קישינב נערכה שנתיים אחר כך, במשך יומיים, הפעם בסוכות ה'תרס\"ה, 1905, בעקבות הכרזת הצאר במנשר אוקטובר על מלוכה חוקתית. התקפה שנייה זו נערכה כחלק מפרעות ארגון \"המאות השחורות\" שתקפו למעלה מ-600 קהילות יהודיות ברחבי רוסיה, אך בקישינב תוצאות התקפה זו היו מצומצמות יותר מקודמתה, בין היתר גם בגלל התארגנות היהודים להגנה עצמית.\n\n",
    "pageid": 6836
  },
  {
    "title": "צבי סוכות",
    "extract": "צבי ידידיה סוכות (נולד בי\"ד בתשרי ה'תשנ\"א, 3 באוקטובר 1990) הוא פוליטיקאי ישראלי שכיהן בכנסת העשרים וחמש כחבר הכנסת ויו\"ר ועדת המשנה של ועדת החוץ והביטחון לענייני אזור יהודה ושומרון מטעם רשימת \"הציונות הדתית\". קודם לכן היה עורך השבועון \"גילוי דעת\", יו\"ר תנועת אמונים, מנכ\"ל מפלגת עוצמה יהודית, דובר ההתנחלות יצהר ועוזרו של יו\"ר מועצה אזורית שומרון יוסי דגן.\n\n",
    "pageid": 2120227
  },
  {
    "title": "קאת (צמח)",
    "extract": "קאת נאכלת (שם עממי: גת. שם מדעי: Catha edulis)  הוא צמח ממשפחת הקלסטריים שאזור תפוצתו הטבעי הוא מזרח ודרום-מזרח אפריקה. חקלאים מגדלים את הצמח ומוכרים את עליו בשוק. העלים משמשים ללעיסה, לשם מיצוי החומרים הפעילים בעלים, קאתין  וקאתינון, המשפיעים על מצב הרוח. יצואנית הגת הגדולה ביותר היא אתיופיה.\nבישראל הצמח מוכר יותר בשם גת, בהשפעת הערבית התימנית, שבחלק מהניבים שלה האות קאף נהגית כ-/ɡ/ (כמו גימ\"ל).",
    "pageid": 76596
  },
  {
    "title": "קוקאין",
    "extract": "קוקאין הוא אלקלואיד טרופאני המשמש כסם, המופק מעלי צמח הקוקה, שגדל בעיקר בדרום אמריקה באזורים ההרריים של קולומביה, בוליביה ופרו.\nקוקאין משמש ברפואה להרדמה מקומית, בעיקר בניתוחי עיניים, אף וגרון.\nלצד השימושים הרפואיים שלו, הקוקאין הוא גם סם פסיכואקטיבי ממריץ שאנשים נוטים לעשות בו שימוש אישי שמוגדר כמזיק רפואית. בשל היותו חומר רעיל וממכר, הפצתו, החזקתו וצריכתו שלא למטרות רפואיות אסורות כמעט בכל רחבי העולם. הקוקאין נחשב \"סם של עשירים\", בשל מחירו הגבוה יחסית לסמים אחרים.\nבשנות ה-80 של המאה ה-20, השימוש בקוקאין התפשט במהירות באירופה ובצפון אמריקה. במיוחד בארצות הברית, שבה קוקאין הפך לסם השני הנצרך ביותר אחרי קנאביס, דבר שהוביל לעלייה חדה בשיעורי הפשיעה והאלימות בערים מרכזיות[דרוש מקור]. ארצות הברית נחשבת לצרכנית הגדולה ביותר בעולם של סם הקוקאין.",
    "pageid": 34662
  },
  {
    "title": "שבע מצוות בני נח",
    "extract": "ביהדות, שבע מצוות בני נח הן מצוות שנצטוו עליהן כל בני האדם, ולא רק היהודים שקיבלו את תרי\"ג מצוות.\nשבע המצוות הן:\n\nחובת הקמת דינים (מערכת משפט)\nאיסור ברכת השם\nאיסור עבודה זרה\nאיסור גילוי עריות (יחסי מין אסורים)\nאיסור רצח\nאיסור גזל\nאיסור אכילת אבר מן החי\nלפי דברי חז\"ל, מצוות אלו ניתנו לנח ולבניו בברית הקשת המקראית, ויש מסורות לפיהן חלק מהמצוות, או כולן, ניתנו עוד לאדם הראשון. בתלמוד ובספרי הרמב\"ם ישנו עיסוק רב בפרטי שבע המצוות.\nכיום ישנם גורמים מסוימים ביהדות העוסקים בהפצת המצוות בקרב גויים. כתוצאה מפעילות זו ויוזמות עצמיות בקרב גויים, נוצרו בציבור הלא-יהודי חוגים, המתכנים \"בני נח\" (Noahides), המקבלים על עצמם את שבע המצוות.\nיש סימן לזכירת שבע המצוות: שלוש מצוות שייהרג ובל יעבור (עבודה זרה, שפיכות דמים וגילוי עריות), א - אבר מן החי, ב - ברכת השם, ג - גזל, ד - דינים.\n\n",
    "pageid": 10930
  },
  {
    "title": "שד (איבר)",
    "extract": "שָׁד הוא אחד מזוג איברים המצויים בגופם של בני אדם. בנשים, מכילים השדיים בלוטות חלב. השדיים הנשיים זהים במבנם ובתפקידם לבלוטות החלב המצויים בכל נקבות היונקים, אך שונים במראם ובמספרם. השדיים מרכזים את בלוטות החלב של האישה ומהווים לפיכך בלוטות חלב מורכבות; כל שד מכיל בין 10 ל-20 בלוטות חלב פשוטות הנפגשות כולן בפִטמה. השדיים נחשבים לסימני מין משניים, והם מתפתחים בדרך כלל בגיל ההתבגרות. הם מורכבים בעיקר משרירים ומרקמות שומן. בתרבויות שונות בעולם השדיים הנקביים מהווים סמל מיני.",
    "pageid": 70991
  },
  {
    "title": "שמות מספרים",
    "extract": "למתן שמות למספרים משמשות שיטות אחדות, המאפשרות באמצעות אבני יסוד מעטות יחסית, לתת שמות למספרים רבים, החל ממספרים מעוטי־ספרות המצויים בשימוש בחיי היום־יום, וכלה במספרים גדולים יותר, כמו מיליון ומיליארד, שגם בהם נעשה שימוש בהקשרים שונים. יש גם שברים במבנה העשרוני לדוגמה עשרות אלפיות.\nאף שניתנו שמות למספרים גדולים מטריליון, לא נהוג להשתמש בשמות אלה, וכאשר עולה צורך לדון במספרים גדולים יותר, הדבר נעשה בכתיב מדעי, כלומר כחזקה של 10.",
    "pageid": 324318
  },
  {
    "title": "תוכנית החלוקה",
    "extract": "תוכנית החלוקה היא תוכנית שהציעה ועדת אונסקו\"פ מטעם האו\"ם לחלוקת ארץ ישראל ממערב לנהר הירדן לשתי מדינות, יהודית וערבית, ולשטח בין-לאומי. התוכנית התקבלה ברוב קולות בעצרת הכללית של האו\"ם ב-29 בנובמבר 1947 וקיבלה את השם הרשמי: \"החלטה מספר 181 של העצרת הכללית של האו\"ם\". בישראל היא מכונה לעיתים קרובות \"החלטת כ\"ט בנובמבר\".\nהצעת החלוקה הייתה האחרונה בסדרה של תוכניות מסוג זה שהוצעו על ידי ועדות חקירה בריטיות לארץ ישראל. תוכנית החלוקה הייתה תוכנית לביצוע שכללה מועד ברור להקמת מדינה יהודית ונתנה לגיטימציה בין-לאומית לעליית הפליטים היהודים לארץ ישראל.\nקבלת הצעת תוכנית החלוקה בעצרת הכללית של האו\"ם נחשבת לאחד האירועים החשובים בתולדות הציונות, זכתה לאישורה של הסוכנות היהודית אשר תפקדה כממשלה בפועל של היישוב ונדחתה על ידי הנהגת ערביי ארץ ישראל והנהגת הימין הישראלי. בסופו של דבר התכנית לא יושמה במלואה, אולם קבלתה סללה את הדרך לסיום המנדט הבריטי והקמתה של מדינת ישראל. ההחלטה מוזכרת במגילת העצמאות, בה נכתב כי \"הכרה זו של האומות המאוחדות בזכות העם היהודי להקים את מדינתו אינה ניתנת להפקעה\".",
    "pageid": 1357
  },
  {
    "title": "אנדומטריוזיס",
    "extract": "אנדומטריוזיס (באנגלית: Endometriosis) היא מחלה גינקולוגית כרונית, דלקתית ותלוית אסטרוגן, הנגרמת כאשר יש הימצאות של תאים דמויי רירית הרחם (אנדומטריום) מחוץ לרחם, המתמקמים באזורים שונים בגוף, בעיקר באזור האגן. המחלה פוגעת בכ-10% מהנשים בגיל הפריון, פעמים רבות למן הווסת הראשונה, ומספר החולות בעולם מוערך בכ-200 מיליון. המחלה גורמת לרוב לכאבי אגן וגב קשים אשר מחמירים במהלך הביוץ או הווסת, כאבים ביחסי מין, בעיות עיכול, קשיי פריון ועוד, ופוגעת באופן משמעותי באיכות החיים של החולות בה.\nהתאים דמויי אנדומטריום הנמצאים מחוץ לרחם מגיבים לשינויים הורמונליים בדומה לתאי האנדומטריום שבתוך הרחם, ובפרט לאסטרוגן. כאשר יש דימום משכבת האנדומטריום שברחם, ייתכן גם דימום מרקמת האנדומטריום שמחוץ לרחם וכן ייתכנו תהליכים דלקתיים שונים. לדם המופרש מהתאים שמחוץ לרחם אין דרך להיפלט מהגוף, והצטברותו גורמת בסופו של דבר להידבקויות בין הרקמה המדממת שאינה במקומה לבין איברים סמוכים, לנגעים ולרקמות צלקתיות בחלל האגן, למוקדים דלקתיים שעלולים לחדור לאיברים, ול\"ציסטות שוקולד\" (אנדומטריומות).\nהמחלה קשה לאבחון. עד השנים האחרונות היה נהוג כי אבחון מוחלט וודאי של המחלה יכול להתבצע באמצעות ניתוח לפרוסקופיה (זעיר-פולשני) ובדיקה היסטולוגית של הרקמות שהוסרו בלבד[דרוש מקור]. לפי הנחיות חדשות בעולם ניתן לספק אבחון גם על בסיס הדמיות בצירוף ממצאים בבדיקה וגינלית ועדות לתסמינים מפי המטופלת.",
    "pageid": 584523
  },
  {
    "title": "בצלאל אלוני",
    "extract": "בְּצַלְאֵל אַלּוֹנִי (נולד ב-4 באפריל 1940) הוא אמרגן, תסריטאי, מחזאי, סופר, במאי, מפיק, פזמונאי ומשורר ישראלי. שימש במשך למעלה מ-20 שנים כמלחין, מפיק ומנהל אמנותי של עפרה חזה.",
    "pageid": 309645
  },
  {
    "title": "בר רפאלי",
    "extract": "בר רפאלי (נולדה בט\"ו בסיון ה'תשמ\"ה, 4 ביוני 1985) היא דוגמנית, מנחת טלוויזיה, שחקנית ואשת עסקים ישראלית בעלת מוניטין בינלאומי.",
    "pageid": 92899
  },
  {
    "title": "זקפה",
    "extract": "זקפה היא מצב שבו הפין מתקשה, היקפו ואורכו גדלים והוא מתרומם לזווית שיכולה להשתנות אצל אנשים שונים בין זווית אופקית לזווית כמעט אנכית (ביחס לגוף).\nאצל הנשים, הדגדגן מכיל רקמות ספוגיות שמתקשחות במהלך גירוי מיני. זקפה זו פחות גלויה לעין.",
    "pageid": 233167
  },
  {
    "title": "טינו כרופאלה",
    "extract": "טינו כרופאלה (בגרמנית: Tino Chrupalla; נולד ב-14 באפריל 1975) הוא פוליטיקאי גרמני וחבר בבונדסטאג מאז 2017 מטעם מפלגת אלטרנטיבה לגרמניה.\nבנובמבר 2019 נבחר כרופאלה ליו\"ר מפלגת אלטרנטיבה לגרמניה לצידה של אליס ויידל.",
    "pageid": 2020694
  },
  {
    "title": "יונתן דקל-חן",
    "extract": "יונתן דקל-חן (נולד ב-7 בספטמבר 1963) הוא היסטוריון, פרופסור בחוג להיסטוריה ובחוג להיסטוריה של עם ישראל ויהדות זמננו באוניברסיטה העברית בירושלים.",
    "pageid": 2275812
  },
  {
    "title": "יוסי מרשק",
    "extract": "יוסי מרשק (נולד ב-9 באוגוסט 1969) הוא שחקן ישראלי.",
    "pageid": 124099
  },
  {
    "title": "כיכר החטופים והנעדרים",
    "extract": "כיכר החטופים והנעדרים הוא שם זמני שניתן לרחבה הסמוכה למוזיאון תל אביב לאמנות על ידי מטה משפחות החטופים והנעדרים, בטקס שנערך ב-24 באוקטובר 2023, בעקבות אירועי 7 באוקטובר ומלחמת חרבות ברזל.\nבמקום הוקמה \"עיר אוהלים\" זמנית מטעם משפחות החטופים והנעדרים, וכן הוצבו בה מיצגים אמנותיים המביעים הזדהות עם מאבק מטה משפחות החטופים והנעדרים, וכביטוי לתמיכה והזדהות עם משפחות הנופלים וחללי צה\"ל. בכיכר נערכת מדי מוצאי שבת התכנסות למען השבת החטופים וכן נערכות מעת לעת עצרות ואירועים למען שחרור החטופים.\n\n",
    "pageid": 2275015
  },
  {
    "title": "כלב הבית",
    "extract": "כלב הוא שמו היום-יומי של כלב הבית (שם מדעי: Canis lupus familiaris), תת-מין של הזאב המצוי (Canis lupus), ממשפחת הכלביים, מסדרת היונקים הטורפים.\nהכלב התפתח מהזאב, והוא בעל החיים המבוית הקדום ביותר. תוחלת החיים של הכלבים היא בין 11 ל-14 שנים, אך כלבים מעורבים וכלבים מגזעים מסוימים כמו כלב כנעני, סכיפרקה וגזעים נוספים של כלבי ציד יכולים לחיות גם בין 18 ל-22 שנים. כלבים קטנים מאריכים חיים יותר מכלבים גדולים.\nצבעי כלבים נעים בין לבן לשחור, עם גוונים אדמדמים, אפורים וחומים ביניהם. כלבים הם חיות חברתיות הצדים בקבוצות.\nאיכות הקרבה השוררת זה אלפי שנים בין בני האדם לכלבים הקנתה לכלב את הכינוי \"חברו הטוב ביותר של האדם\".\n\n",
    "pageid": 703329
  },
  {
    "title": "ממשלת ישראל",
    "extract": "ממשלת ישראל היא הרשות המבצעת של מדינת ישראל. בראשה עומד ראש הממשלה, וחברים בה שרים, אשר בידי ראש הממשלה הסמכות למנותם (באישור הכנסת) ולפטרם. בידי ממשלת ישראל הסמכות ברוב ההיבטים הממלכתיים והציבוריים, והיא מייצגת את מדינת ישראל כלפי חוץ. מאז 1968, מוסדרות בחירתה וכהונתה של הממשלה באמצעות חוק יסוד: הממשלה. השרים נושאים באחריות כלפי כל החלטות הממשלה ופעולותיה, והם אחראים להן, גם אם הן מנוגדות לדעתם.\nבמשך שנים אחדות התקיימה בחירה ישירה לראשות הממשלה, מתוך מגמה לשנות את השיטה הפוליטית במדינת ישראל; אך מטעמים שונים היא לא צלחה ובוטלה. במרבית שנות המדינה (כולל בעשור השני של המאה ה-21) מוטלת הקמת הממשלה על ידי נשיא המדינה על מי שהומלץ על ידי רוב חברי הכנסת והוא המיועד להיות ראש ממשלה. להקמת ממשלה נדרש המועמד לראשות הממשלה עליו הוטלה הקמת הממשלה, לקבל את אמון הכנסת, כלומר רוב רגיל בכנסת שמצביע בעד הממשלה. לפיכך, טבעי הדבר להקים קואליציה של מפלגות אחדות (במה שמכונה \"מעשה מרכבה\") ולמנות את ראשי המפלגות לשרים, ובכך לקבל את אמון הכנסת. פעם אחת הוקמה ממשלה, שראשי המפלגות הגדולות בה (הליכוד והעבודה) כיהנו בה כראשי ממשלה ברוטציה. ב-2020 וב-2021, הוקמו ממשלות חילופים הכוללות 2 ראשי ממשלה המכהנים לסירוגין ואמורים להתחלף במועד שנקבע מראש.\nהחל משנות ה-90 רוב הממשלות היו צרות באופן יחסי, אך כמה פעמים הוקמה ממשלת אחדות לאומית, שכללה חלק ניכר מסיעות הכנסת. חלק קטן מהממשלות הצליחו לזכות לאמונם של מספר רב של חברי כנסת.\nלאורך השנים, מונו מספר שרים, אשר לא כיהנו כחברי הכנסת באותה עת.\nמקום מושבה של ממשלת ישראל הוא קריית הממשלה, ירושלים.",
    "pageid": 887
  },
  {
    "title": "משה קרוי",
    "extract": "משה קרוי (6 בינואר 1948 – ינואר 1989) היה פילוסוף ישראלי, אשר התפרסם בשל הגותו הייחודית במהלך שנות השבעים. קרוי הושפע ממספר תורות פילוסופיות ובהן האובייקטיביזם של איין ראנד והסיינטולוגיה.",
    "pageid": 111331
  },
  {
    "title": "פדיון שבויים",
    "extract": "פדיון שבויים הוא המצווה לפעול להצלתם ושחרורם של יהודים הנתונים בשבי.",
    "pageid": 237157
  },
  {
    "title": "קולוסיאום",
    "extract": "הקוֹלוֹסֵיאוּם (מלטינית: Colosseum; באיטלקית: Colosseo) הוא אמפיתיאטרון עגלגל, הבנוי מבטון ומאבן, שנמצא במרכז רומא, שבאיטליה. הקולוסיאום הוא האמפיתיאטרון הגדול ביותר שנבנה אי פעם, ונחשב בימיו וגם כיום לאחת מהיצירות הגדולות של ההנדסה והאדריכלות הרומית. כמו כן לסמל מובהק של האימפריה הרומית.\nהקולוסיאום שוכן ממזרח לפורום הרומאי. בנייתו החלה על ידי הקיסר אספסיאנוס בשנת 70 לספירה והושלמה בשנת 80 לספירה בידי בנו הקיסר טיטוס. שיפוצים נוספים נעשו בידי הקיסר דומיטיאנוס – כולם קיסרי השושלת הפלאבית, ששלטה ברומא במאה ה-1 לספירה. לפיכך שמו הרשמי של הקולוסיאום הוא \"האמפיתיאטרון הפלאבי\" (Amphitheatrum Flavium).\nעל פי הערכות, מספר הצופים המרבי בקולוסיאום היה בין 40,000 ל-70,000, והוא שימש לתחרויות גלדיאטורים ותצוגות קרב כגון קרבות ימיים, מסעות ציד, הוצאות להורג, שחזורי קרב היסטוריים ודרמות מיתולוגיות. המבנה חדל לשמש כמוקד בידור בראשית ימי הביניים ונעשו בו שימושים שונים כגון: דיור, סדנאות, מסדרים דתיים, מבצר ומחצבה.\nאף שבמהלך השנים נהרס חלק גדול מהקולוסיאום בשל רעידות אדמה הרסניות ושוד עתיקות, הקולוסיאום מהווה סמל בלתי רשמי של העיר רומא ושל קיסרות רומא. זהו אחד מאתרי התיירות הפופולריים ביותר בעיר רומא ובעל קשרים הדוקים עם הכנסייה הקתולית והאפיפיור.\nבשנת 1980 נרשם כאתר מורשת עולמית של ארגון אונסק\"ו, וב-7 ביולי 2007 נבחר כאחד משבעת פלאי תבל החדשים.\nביוני 2021, לאחר עבודות שיפוץ ושחזור נרחבות, נפתח לראשונה למבקרים אזור המעברים התת-קרקעיים, ההיפוגאום, שממנו פרצו הגלדיאטורים אל הזירה.",
    "pageid": 9689
  },
  {
    "title": "שתיקת הכבשים",
    "extract": "\"שתיקת הכבשים\" (באנגלית: The Silence of the Lambs) הוא סרט קולנוע אמריקאי מסוגת מותחן פסיכולוגי משנת 1991, בבימויו של ג'ונתן דמי. התסריט, שנכתב על ידי טד טלי, מבוסס על רומן באותו השם מאת תומאס האריס. הסרט זכה להצלחה רבה ובין השאר זכה בפרס אוסקר לסרט הטוב ביותר ובפרסי אוסקר נוספים לדמי, לטלי ולשחקנים הראשיים, ג'ודי פוסטר ואנתוני הופקינס.\nהצלחת הסרט הובילה להפקת סרטים נוספים שהתבססו על ספריו של תומאס האריס: \"חניבעל\", שהוא סרט המשך, פריקוול בשם \"מקור הרוע\", וכן \"דרקון אדום\", בו ללקטר מקום משני שהובלט בסרט.\n\"שתיקת הכבשים\" הפך לביטוי שגור, הבא לבקר שתיקה של אדם או ציבור לנוכח מצב או תופעה שליליים, במקום להשמיע קול מחאה. למשל: \"נאום שתיקת הכבשים\".",
    "pageid": 201148
  }
]