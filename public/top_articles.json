[
  {
    "title": "אבישי בן-חיים",
    "extract": "אבישי בן-חיים (נולד ב-1968) הוא כתב ופרשן לענייני חרדים בחדשות 13 וחוקר של החברה החרדית.",
    "pageid": 932266
  },
  {
    "title": "אורי גורדין",
    "extract": "אורי גורדין (נולד ב-16 ביולי 1969) הוא קצין בצה\"ל בדרגת אלוף, המשמש מפקד פיקוד הצפון. קודם לכן שימש מפקד פיקוד העורף, ראש מטה זרוע היבשה, מפקד עוצבת האש, מפקד חטיבת הנח\"ל, מפקד חטיבה 55 ומפקד סיירת מטכ\"ל. גורדין הוא מפקד החזית הצפונית במלחמת חרבות ברזל.",
    "pageid": 1144297
  },
  {
    "title": "אושר כהן",
    "extract": "אושר כהן (נולד ב-15 בדצמבר 1998) הוא זמר, פזמונאי, מלחין ומפיק מוזיקלי ישראלי.",
    "pageid": 1754037
  },
  {
    "title": "אייל זמיר (קצין)",
    "extract": "אייל זמיר (נולד ב-26 בינואר 1966, ה' בשבט, ה'תשכ\"ו) הוא מנכ\"ל משרד הביטחון ואלוף במילואים. בתפקידו האחרון בצה\"ל שימש סגן הרמטכ\"ל וקודם לכן מילא שורה של תפקידים בכירים ובהם מפקד פיקוד דרום, המזכיר הצבאי של ראש הממשלה, מפקד עוצבת געש, מפקד קורס מפקדי פלוגות ומפקדי גדודים ומפקד חטיבה 7.",
    "pageid": 679714
  },
  {
    "title": "אילון מאסק",
    "extract": "אִילוֹן ריב מאסק (באנגלית: Elon Reeve Musk; נולד ב-28 ביוני 1971) הוא יזם, משקיע ועובד ציבור אמריקאי-קנדי יליד דרום אפריקה. מאסק הוא המייסד, המנהל הכללי, מנהל הטכנולוגיות הראשי והמעצב הראשי של חברת SpaceX; המנהל הכללי וארכיטקט המוצר של חברת טסלה; הבעלים של תאגיד אקס; המייסד של The Boring Company; ושותף בהקמת החברות ניוראלינק, PayPal ו־OpenAI. בנובמבר 2024 נבחר על ידי הנשיא הנבחר של ארצות הברית, דונלד טראמפ לייסד ולהוביל יחד עם ויווק רמאסוואמי את המחלקה ליעילות הממשל, רעיון שהועלה על יד מאסק עצמו.\nבשנת 2018 הוענק לו תואר עמית החברה המלכותית בבריטניה והוא דורג במקום ה־25 ברשימת האנשים החזקים בעולם לפי \"פורבס\".\nבינואר 2021 הפך לראשונה לאיש העשיר בעולם, עם הון שהוערך בכ־200 מיליארד דולר. בנובמבר 2024, הונו הוערך על ידי \"פורבס\" בכ־334 מיליארד דולר. ב־2022 רכש את הרשת החברתית המקוונת טוויטר (ושינה את שמה ל-X). \nמאסק טוען כי הוא בעל תסמונת אספרגר (אוטיסט בתפקוד גבוה). מאסק אב ל־12 ילדים מ-3 נשים.",
    "pageid": 849675
  },
  {
    "title": "אליזבת, נסיכת בוואריה",
    "extract": "אליזבת, קיסרית אוסטריה (בגרמנית: Kaiserin Elisabeth von Österreich;‏ 24 בדצמבר 1837 – 10 בספטמבר 1898) הייתה דוכסית מממלכת בוואריה לבית ויטלסבאך. בת דודתו ולימים אשתו של הקיסר האוסטרי מבית הבסבורג, פרנץ יוזף. הייתה מוכרת בכינויה \"סיסי\".\nאליזבת נולדה במינכן, בוואריה כבת למשפחת המלוכה הבווארית, בית ויטלסבאך. בעקבות נישואיה, בשנת 1854, בהיותה בת 16 בלבד, אליזבת נשאה בתואר קיסרית אוסטריה. החל מ-1867 נשאה גם בתואר מלכת הונגריה.\nאליזבת סיימה את חייה באופן טרגי בשנת 1898 כאשר נרצחה על ידי המתנקש האיטלקי לואיג'י לוקני ממניעים אנרכיסטיים.",
    "pageid": 25887
  },
  {
    "title": "בית רימון",
    "extract": "בית רימון (בֵּית רִמּוֹן) הוא קיבוץ החבר בתנועת הקיבוץ הדתי. הקיבוץ שוכן על רכס הר תורען בגובה של 396 מטר מעל פני הים, בתחומי המועצה האזורית הגליל התחתון. זהו היישוב המערבי ביותר במועצה האזורית.\nהיישוב קרוי על שם היישוב המקראי \"רימון\" שבנחלת זבולון, ששמו השתמר לפי הסברה המקובלת בשם הכפר הסמוך רומאנה.",
    "pageid": 88717
  },
  {
    "title": "ביתא ישראל",
    "extract": "ביתא ישראל (בגעז: ቤተ እስራኤል – \"בֵּתֶה אְסרָאֵל\"; תרגום: \"בית ישראל\", כלומר \"קהילת ישראל\") היא קהילה היסטורית יהודית עם קשרים לתרבות ישראל ועדות יהודיות ומכונה גם יהודי אתיופיה. הקהילה התקיימה באזור חבש ההיסטורי, שהיווה חלק מהאימפריה החבשית והאימפריה האתיופית ומחולק בין המדינות האתיופיות אמהרה ותיגראי. ביתא ישראל קיימו מנהגים ופולחן המכונים \"היימנות\", השונים בחלקם מהמנהגים וההלכות של היהדות בימינו.\nבאמצע המאה ה-4 קם מרכז יהודי עצמאי בשם ממלכת הגדעונים שליבו בהרי סימן, כתוצאה מקבלת הנצרות באימפריה החבשית ועל בסיס שטחיו ההיסטוריים של גדעון. שטחי הממלכה ומידת עצמאותה המדינית בצל האימפריה החבשית השתנו במרוצת הדורות, עד שעלה בידי יהודית המלכה להדוף פלישה חבשית לממלכה ולכבוש את עיר הבירה החבשית אקסום. עליית השושלת הסולומונית בשלהי המאה ה-13 הביאה לחידוש העימות המזוין עם צבאות האימפריה האתיופית, עד אשר בתחילת המאה ה-17 סופחה הממלכה לאתיופיה. במהלך תקופת התחייה השתלבו בני ביתא ישראל רבים בממשל ובצבא הקיסרי, אולם רבים אחרים דבקו בכלל ההלכתי של הימנעות ממגע עם גויים (אטאנקון), גם במחיר נידוי חברתי ועוני גובר. תקופת השופטים והזעזועים הקשים שבעקבותיה, הביאו לשחיקה מתמדת בחופש הפולחן של קהילה זו. אלפים מבני הקהילה נספו בניסיון עלייה כושל לארץ ישראל בשנת 1862, ורבבות גוועו בתקופת הזמן הרע (\"כְּפוּ קֵן\") – שבע שנים רצופות של בצורת, מלחמות ומגפות. טרם קבלת העצמאות של אריתראה מממשלת המעבר האתיופית, בשנות ה-80 של המאה ה-20 הגיעה עליית ביתא ישראל להיקפים משמעותיים, ובמסגרתה עלו לישראל רוב יהודי אתיופיה.",
    "pageid": 541776
  },
  {
    "title": "בלאק פריידיי",
    "extract": "בלאק פריידיי (באנגלית: Black Friday; מילולית \"יום שישי השחור\") הוא כינוי ליום שמתקיים למחרת חג ההודיה ופותח את עונת השופינג לקראת חג המולד בארצות הברית. יום זה חל תמיד ביום שישי של השבוע הרביעי בחודש נובמבר. זהו יום שיא של צרכנות בארצות הברית וחנויות רבות מציעות בו מבצעים מיוחדים.",
    "pageid": 396158
  },
  {
    "title": "בנימין נתניהו",
    "extract": "בִּנְיָמִין (בִּיבִּי) נְתַנְיָהוּ (‏‏Ⓘ‏; נולד ב-21 באוקטובר 1949, כ\"ח בתשרי ה'תש\"י) הוא פוליטיקאי ישראלי המכהן כראש ממשלת ישראל וכיושב ראש מפלגת \"הליכוד\". נתניהו הוא גם זקן חברי הכנסת ואחד מוותיקיה.\nבשנים 1984–1988 כיהן כשגריר ישראל באו\"ם ולאחר מכן הצטרף למפלגת הליכוד והיה חבר הכנסת השתים עשרה וסגן שר החוץ. ב-1993 נבחר ליושב ראש הליכוד. כיהן שש כהונות כראש ממשלה, בשלוש תקופות לא רצופות: בין 1996–1999 בראשות ממשלת ישראל העשרים ושבע; בין 2009–2021 בראשות הממשלה השלושים ושתיים, השלושים ושלוש, השלושים וארבע והשלושים וחמש; ומאז דצמבר 2022 בראשות ממשלת ישראל השלושים ושבע. בנוסף כיהן כשר האוצר, שר הביטחון, שר החוץ, שר התקשורת ותפקידים נוספים, חלקם במקביל לכהונותיו כראש ממשלה. בתקופות בהן לא היה חלק מהממשלה כיהן כראש האופוזיציה, למעט השנים 1999–2002 בהן פרש מהפוליטיקה.\nכראש ממשלה בסוף שנות התשעים חתם על הסכם חברון והסכם וואי עם הרשות הפלסטינית. כשר אוצר, בין השנים 2003–2005, הוביל נתניהו רפורמות בכלכלה הישראלית ובין היתר קידם הפרטה, הורדת מיסים וקיצוץ בקצבאות הביטוח הלאומי, אותן העלה שנים לאחר מכן. במהלך כהונתו הרביעית כראש ממשלה, בשנת 2018, הועברה השגרירות האמריקאית לירושלים ובכהונתו החמישית, בספטמבר 2020, נחתמו הסכמי אברהם. כהונה זו התארכה בעקבות המשבר הפוליטי בישראל. במהלך כהונותיו אירעו מבצע עמוד ענן, מבצע צוק איתן, מבצע שומר החומות ומתקפת הפתע של חמאס, שכללה מעשי טבח המוניים והובילה לפרוץ מלחמת חרבות ברזל. אירועים בולטים נוספים במהלך כהונתו כללו את גלי ההסתננות מאפריקה לישראל בין 2005 ל-2013 ובניית מכשול המעבר בגבול ישראל-מצרים, המחאה החברתית ועסקת שליט בשנת 2011, התפרצות מגפת הקורונה בישראל בשנת 2020, קידום \"הרפורמה המשפטית\" בשנת 2023 והתמודדות במחאה עממית נרחבת בעקבותיה. הרפורמה הושעתה בעקבות טבח שבעה באוקטובר, מתקפת טרור הגדול ביותר בהיסטוריה של ישראל, בהובלת חמאס, שכללה רצח המוני, מעשי אונס ואלימות מינית וחטיפת מאות אזרחים לרצועת עזה. המתקפה הביאה לפרוץ מלחמת חרבות ברזל.\nב-24 במאי 2020 הוגשו נגדו כתבי אישום בעבירות שוחד מרמה והפרת אמונים ומאז מתנהל נגדו משפט פלילי בשלוש פרשיות שונות: תיק 1000, תיק 2000 ותיק 4000. נתניהו הוא ראש הממשלה הישראלי הראשון שמואשם ומנהל משפט פלילי בזמן כהונתו. ב-21 בנובמבר 2024 בית הדין הפלילי הבין-לאומי (ICC) הודיע כי הוציא צווי מעצר נגדו, ונגד שר הביטחון יואב גלנט, בגין פשעי מלחמה ופשעים נגד האנושות ברצועת עזה על רקע מלחמת חרבות ברזל.",
    "pageid": 127857
  },
  {
    "title": "דידי הררי",
    "extract": "דוד (\"דידי\") הררי (נולד ב-26 ביוני 1956) הוא קומיקאי, מנחה טלוויזיה ושדרן רדיו ישראלי, ששימש כמנכ\"ל תחנת \"רדיו תל אביב\".",
    "pageid": 273412
  },
  {
    "title": "דניאל חן (קומיקאי)",
    "extract": "דניאל חן (נולד ב-3 ביוני 1986) הוא סטנדאפיסט ישראלי.",
    "pageid": 2171019
  },
  {
    "title": "דרגות צה\"ל",
    "extract": "דַרְגות צה\"ל מחולקות לשלוש קבוצות: דרגות חוגרים, טוראי עד סמל ראשון; דרגות נגדים, מדרגת רב־סמל עד דרגת רב־נגד; ודרגות קצינים, מדרגת סגן־משנה עד דרגת רב־אלוף. סימני הדרגה של החוגרים נענדים על הזרוע, בין המרפק לכתף, ואילו דרגות הנגדים והקצינים נענדות על כותפות  החולצה.\nדרגות רבות בצה\"ל נקראות ביום־יום בראשי התיבות שלהן. נהוג לבטא ראשי תיבות בני שלוש אותיות כמילה המנוקדת בשני קמצים, אחד בכל אחת משתי האותיות הראשונות בראשי התיבות. כך, למשל, רב־סמל בכיר נכתב רס\"ב ומבוטא רָסָ\"בּ או רָסָ\"ב.",
    "pageid": 15810
  },
  {
    "title": "החזית הצפונית במלחמת חרבות ברזל",
    "extract": "החזית הצפונית במלחמת חרבות ברזל הייתה חזית הלחימה בין ישראל לארגוני הטרור הפועלים נגדה בלבנון ובסוריה, ובראשם חזבאללה. הלחימה התקיימה בעיקר באזורי גבול ישראל–לבנון וגבול ישראל–סוריה, אך גם במקומות מרוחקים יותר כגון ביירות ודמשק. הלחימה החלה לאחר שחזבאללה הביע תמיכה במתקפת הפתע על ישראל והצטרף אליה בבוקר 8 באוקטובר 2023, כ-25 שעות לאחר שהחלה.\nחזבאללה שיגר רקטות מונחות ופגזי ארטילריה לעבר עמדות צה\"ל בהר דב וחוות שבעא, וישראל הגיבה בירי טנקים, תקיפות מל\"טים וירי ארטילרי על עמדות חזבאללה ליד גבול ישראל–לבנון. חילופי ירי, שכללו גם טילי נ\"ט ותקיפות מהאוויר, נמשכו לאורך המלחמה. צה\"ל הגיב בפעולות סיכול ממוקד של מחבלים, בעיקר בדרום לבנון אך גם בעומק לבנון ובביירות, ובתקיפת בסיסי מחבלים בדרום לבנון. צה\"ל גם נהג לתקוף מהאוויר את חוליות משגרי הנ\"ט לפני הירי. במהלך קיץ 2024 חלה הסלמה דרמטית בעימות, לאחר פגיעת הרקטה במג'דל שמס ברמת הגולן, שגרמה למותם של 12 ילדים ובני נוער, ופצעה 34 נוספים. ישראל הגיבה בהתנקשות בפואד שוכר, ובהמשך ביצעה את מתקפת המנע הישראלית נגד חזבאללה. עם הימשכות הלחימה ארגון הטרור החל לשגר גם טילים וכטב\"מים חמושים ומתאבדים לעומק רב יותר. מתחילת המלחמה ועד סוף מאי 2024 שיגר חזבאללה כ-2,500 כטב\"מים לעבר ישראל.\nעקב הלחימה פונו בהוראת הממשלה חלק מתושבי הגליל העליון, ורבים אחרים התפנו ביוזמתם. עם תחילת המלחמה, בשל חשש ממשי לחיי האזרחים, פינתה ישראל יישובים בעומק של שני קילומטר מגבול ישראל–לבנון, בהם מטולה, קיבוץ חניתה, קיבוץ מנרה, קיבוץ ראש הנקרה ועשרות אחרים, והם נותרו שוממים למעט חיילי צה\"ל, כיתות כוננות ומספר מצומצם של תושבים. בכל תקופת המלחמה, מטווח חזבאללה את היישובים הנטושים באופן יום-יומי על ידי ירי טילים ונשק מדויק נגד טנקים למטרת הרס שיטתי בתים ביישובים. העיר קריית שמונה פונתה חלקית, ונזק ואבדות נגרמו לבסיסי צה\"ל באזור הצפון. מספר העקורים בלבנון עומד על למעלה מ-1,600,000. הרס רב נגרם ביישובי דרום לבנון הסמוכים לגבול ונזק כבד נגרם לחקלאות בדרום לבנון.\nבספטמבר 2024, לאחר 11 חודשים של לחימה ופינוי תושבי הצפון, החל צה\"ל בשלב חדש בלחימה – מבצע חיצי הצפון. אירועים גדולים בשלב זה היו התפוצצות זימוניות חזבאללה, הגדלת טווח השיגורים מלבנון לעבר הקריות, חיפה, עמק יזרעאל והכרמל, ההתנקשות באבראהים עקיל, ההתנקשות באבראהים קובייסי, ומבצע סדר חדש שבו תקף צה\"ל את המפקדה הראשית של חזבאללה ברובע הדאחייה בביירות והרג, בין היתר, את חסן נסראללה ואת עלי כרכי. ב-30 בספטמבר החל תמרון קרקעי בדרום לבנון.",
    "pageid": 2267759
  },
  {
    "title": "הכרישים (תוכנית טלוויזיה ישראלית)",
    "extract": "הכרישים היא תוכנית מציאות ישראלית המבוססת על הפורמט היפני \"Dragons' Den\". במסגרת התוכנית יזמים מציגים את רעיונותיהם בפני פאנל הכרישים על מנת להשיג השקעה במיזם. התוכנית עלתה לאוויר ב-11 ביולי 2006 בערוץ 10, שם שודרה במשך שתי עונות עד לירידתה מהאוויר ב-14 בנובמבר 2007. החל מ-20 בפברואר 2018 התוכנית משודרת בקשת 12.",
    "pageid": 1569463
  },
  {
    "title": "המאהב",
    "extract": "המאהב הוא הרומן הראשון שכתב הסופר הישראלי אברהם ב. יהושע, וראה אור בשנת 1977 בישראל. הוא תורגם ל-23 שפות, עובד להצגה בתיאטרון חיפה ובתיאטרון הלאומי הבימה, ופעמיים עובד לסרט באורך מלא בישראל ובאירופה. עלילת הספר מתפתחת באמצעות מונולוגים של ששת גיבורי הספר, המתארים את מחשבותיהם ומעשיהם, כל אחד מנקודת ראותו האישית. בטכניקה דומה השתמש יהושע בספר \"גירושים מאוחרים\", אלא ששם נוספים למונולוגים השונים גם מונו-דיאלוגים: דיאלוג בו נשמעים (או נכתבים) רק דבריו של דובר אחד. המאזין (או הקורא) משלים את הנאמר בצד השני, שאינו נשמע.",
    "pageid": 502242
  },
  {
    "title": "הצבא הסורי החופשי",
    "extract": "הצבא הסורי החופשי (בערבית: الجَيْش السوري الحُرّ; תעתיק מדויק: אלְגַ'יְש אלסּוּרִי אלְחֻרּ) הוא קבוצת אופוזיציה צבאית מרכזית בסוריה וחלק מהאופוזיציה הסורית. הקבוצה מורכבת מעריקי הצבא והכוחות המזוינים של סוריה שהיו פעילים בזמן ההתקוממות בסוריה, במהלך האביב הערבי.\nהקבוצה משתמשת בדגל הרפובליקה הסורית הראשונה כתחליף לדגל סוריה הנוכחי המסמל את משטר אסד.",
    "pageid": 955774
  },
  {
    "title": "הקוסם מארץ עוץ",
    "extract": "הקוסם מארץ עוץ (באנגלית: The Wonderful Wizard of Oz, \"הקוסם המופלא מעוֹז\") הוא ספר ילדים, הראשון שנכתב בסדרת ספרי עוץ, מאת ליימן פרנק באום. הספר, המשתייך לסוגת הפנטזיה, יצא לאור לראשונה בשנת 1900.\nהספר זכה לפופולריות רבה מיד עם צאתו, וזכה ל-13 ספרי המשך שנכתבו על ידי המחבר, ועוד עשרות ספרים נוספים שנכתבו על ידי מחברים אחרים - בסך הכול מדובר ב-43 ספרים רשמיים ועוד מספר ספרים בלתי רשמיים. הוא עובד פעמים רבות לתיאטרון, לטלוויזיה ולקולנוע. העיבוד המפורסם ביותר הוא הסרט המוזיקלי מ-1939, הקוסם מארץ עוץ.",
    "pageid": 185763
  },
  {
    "title": "הרצי הלוי",
    "extract": "הרצל (\"הרצי\") הלוי (נולד ב־17 בדצמבר 1967) הוא קצין בדרגת רב-אלוף, המכהן כראש המטה הכללי ה־23 של צה\"ל. בתפקידיו הקודמים שימש בין היתר סגן הרמטכ\"ל, מפקד פיקוד הדרום, ראש אמ\"ן, מפקד המכללה הבין-זרועית לפיקוד ולמטה, מפקד עוצבת הגליל, ראש חטיבת ההפעלה המבצעית באמ\"ן, מפקד חטיבת הצנחנים, מפקד חטיבת מנשה ומפקד סיירת מטכ\"ל. הלוי הוא מפקד צה\"ל במתקפת הפתע על ישראל ובמלחמת חרבות ברזל שהחלה לאחר המתקפה.",
    "pageid": 625033
  },
  {
    "title": "חג ההודיה",
    "extract": "חג ההודיה (באנגלית: Thanksgiving Day) הוא חג אזרחי הנחוג בארצות הברית ובקנדה לזכר ראשוני המתיישבים האירופאיים בצפון אמריקה והצלחתם ליישב את היבשת בעזרתם של האמריקאים הילידים. החג מבטא אסירות תודה על יבולי הסתיו והכרת תודה כללית לאלוהים.",
    "pageid": 3001
  },
  {
    "title": "חלב (עיר)",
    "extract": "חַלַבּ (בערבית: حلب; בכורדית: Heleb; בסורית: ܚܠܒ; בארמנית: Հալեպ; בטורקית: Halep; בצרפתית: Alep) היא עיר בסוריה המשמשת כבירת מחוז חלב, המחוז המאוכלס ביותר בסוריה. עד פרוץ מלחמת האזרחים בסוריה הייתה חלב העיר הגדולה ביותר בסוריה, אך מאות אלפים ברחו ממנה במהלך המלחמה, ואוכלוסיית העיר הוערכה בכ-2,098,000 תושבים נכון לשנת 2021. רוב תושביה הם ערבים וכורדים. גרים בה גם ארמנים וטורקים, ועד כחמישית מתושביה הם נוצרים.\nהעיר היא אחד המקומות הנושבים הידועים העתיקים ביותר בעולם והחלה להתפתח בתחילת האלף ה-5 לפנה\"ס על קבוצה של גבעות השוכנות כיום סביב גבעת המצודה שבמרכז העיר. ממצאים בסביבתה מראים כי העיר יושבה כבר באלף ה-11 לפנה\"ס, והייתה לנקודת סחר חשובה במשך כל העת העתיקה, וזאת בשל מיקומה האסטרטגי במפגש דרכי מסחר, האחת בין הים התיכון ממערב לעמק הפרת במזרח, והאחרת בין דמשק מדרום לאסיה הקטנה מצפון.\nחלב שמרה על חשיבותה במהלך ימי הביניים על אף שרעידת אדמה קשה החריבה אותה כמעט לחלוטין ב-11 באוקטובר 1138, ואף שניצבה במוקד קרבות ממושכים בין המונגולים לממלוכים. כאשר המסחר בין אסיה לאירופה עבר לנתיבים הימיים המקיפים את כף התקווה הטובה, ירדה העיר מגדולתה. בתקופת האימפריה העות'מאנית היא הייתה עיר צדדית, והידרדרות נוספת בחשיבותה אירעה לאחר פתיחת תעלת סואץ ב-1869. עם זאת העיר זכתה לתקופת שגשוג קצרה בתחילת המנדט הצרפתי בסוריה. בשנת 1986 הכריז ארגון אונסק\"ו על העיר כאתר מורשת עולמית.\nהקרב על חלב (אנ') (2012–2016) התרחש בעיר במהלך מלחמת האזרחים בסוריה, וחלקים רבים של העיר ספגו הרס מסיבי. חלקים של העיר עוברים כעת שיקום. לפי הערכות, 31,000 בני אדם נהרגו בעיר במהלך הסכסוך.",
    "pageid": 741281
  },
  {
    "title": "יופי מסוכן (סרט, 2024)",
    "extract": "יופי מסוכן (באנגלית: The Substance, בתרגום חופשי לעברית: החומר) הוא סרט אימה-סאטירי משנת 2024, אשר נכתב ובוים על ידי קוראלי פארז'ה שגם הייתה שותפה בהפקה. בסרט מככבים דמי מור, מרגרט קוואלי ודניס קוויד. הסרט הוא קופרודוקציה בינלאומית בין הממלכה המאוחדת לצרפת. עלילת הסרט עוקבת אחר ידוענית דועכת (מור) שמחליטה להשתמש בסם בשוק השחור, חומר משכפל תאים שיוצר באופן זמני גרסה צעירה וטובה יותר של עצמה (קוואלי). עם זאת, הסם גורם לתופעות לוואי בלתי צפויות.\nהסרט הוקרן בבכורה עולמית ב-19 במאי 2024 בפסטיבל קאן ה-77, שם זכה בפרס התסריט הטוב ביותר. הסרט עלה לאקרנים בבריטניה ובארצות הברית ב-20 בספטמבר 2024 בשירות Mubi, והוא עתיד לעלות לאקרנים בצרפת תחת Metropolitan Filmexport ב-6 בנובמבר 2024. בישראל הסרט הוקרן בבכורה ב-2 בנובמבר 2024 בפסטיבל הבינלאומי לקולנוע גאה.",
    "pageid": 2378691
  },
  {
    "title": "ילד רע (סדרת טלוויזיה)",
    "extract": "ילד רע היא סדרת טלוויזיה מסוגת דרמת פשע. את התסריט כתבו רון לשם והגר בן-אשר, שגם ביימה את הסדרה. יוצרי הסדרה הם דניאל חן, רון לשם, רועי פלורנטין, משה מלכה, עמית כהן ודניאל אמסל. הרעיון הראשוני לתסריט עלה בעקבות תחקיר של לשם על כלא לבני נוער שפורסם במוסף 7 ימים של ידיעות אחרונות בשנת 2000. \nהתסריט לסדרה נכתב בהשראת אירועים אמיתיים מחייו של הסטנדאפיסט דניאל חן.",
    "pageid": 2398247
  },
  {
    "title": "ישראל",
    "extract": "יִשְׂרָאֵל היא מדינה במזרח התיכון, בדרום-מערב אסיה, השוכנת על החוף הדרום־מזרחי של הים התיכון. ישראל הוקמה בשטחי ארץ ישראל, ביתו הלאומי וארץ מולדתו של העם היהודי. המדינה הכריזה על עצמאותה בה' באייר תש\"ח, 14 במאי 1948 ושיטת הממשל בה היא דמוקרטיה פרלמנטרית.\n\nישראל גובלת בים התיכון ובמצרים במערב, בים האדום בדרום, בירדן במזרח, בסוריה בצפון־מזרח ובלבנון בצפון. בין ישראל ומצרים, לחוף הים התיכון, נמצאת רצועת עזה, שבשליטת חמאס. באזור ההר המרכזי והבקעה שבין ישראל לירדן נמצאים שטחי יהודה ושומרון, המוחזקים בידי ישראל תחת תפיסה לוחמתית. שטחה של המדינה הוא 22,072 קמ\"ר (כולל מזרח ירושלים ורמת הגולן, עליהן הכריזה ריבונות, ללא אזור יהודה ושומרון ורצועת עזה). אוכלוסייתה מנתה בשנת 2024, על־פי נתוני הלשכה המרכזית לסטטיסטיקה, 9.9 מיליון תושבים. מבחינה דמוגרפית, רוב הישראלים הם יהודים (73.2%), אך יש בה מיעוט ערבי גדול (כ־21.1%, מרביתו מוסלמי) וקבוצות מיעוט אחרות (5.7%).\nבמהלך המאה ה־19 חלה התעוררות לאומית בקרב יהודי אירופה שהביאה להקמת התנועה הציונית ולגלי עלייה לארץ ישראל. ב־1917, במהלך מלחמת העולם הראשונה, כבשה האימפריה הבריטית את ארץ ישראל מידי העות'מאנים ופורסמה הצהרת בלפור. בתקופת המנדט הבריטי מאבקים ממושכים בין היישוב היהודי וערביי ארץ ישראל הביאו את בריטניה למסור את שאלת המנדט בארץ לאו\"ם, שהמליץ ב־1947 לחלק את ארץ ישראל לשתי מדינות, יהודית וערבית. התוכנית התקבלה על ידי הסוכנות היהודית, אך נדחתה בידי ההנהגה הערבית; עימות צבאי שניצת בין הצדדים התפתח למלחמת העצמאות, שבמהלכה הוכרזה הקמתה של מדינת ישראל. בתום המלחמה והסכמי שביתת הנשק, שלטה ישראל במרבית שטח המנדט לשעבר, אף מעבר למה שהוקצה למדינה היהודית בתוכנית החלוקה. יהודה ושומרון ורצועת עזה נכבשו על ידי ירדן ומצרים, בהתאמה. המדינה הערבית לא הוקמה, ומאות אלפי ערבים־פלסטינים נסו או גורשו מבתיהם במסגרת הנכבה. במקביל עלו לישראל מאות אלפי פליטים יהודים ממדינות ערב.\nב־1967, במלחמת ששת הימים, כבשה ישראל את יהודה ושומרון, רצועת עזה וחצי האי סיני ואת רמת הגולן. מלבד סיני, שהחזירה ישראל למצרים במסגרת הסכם השלום ביניהן, ורצועת עזה, שממנה נסוגה באופן חד־צדדי ב-2005, המשיכה ישראל לשלוט בשאר השטחים האמורים. חוקי המדינה הוחלו במלואם על מזרח ירושלים ורמת הגולן, ובאופן חלקי על יהודה ושומרון. בעקבות הסכמי אוסלו, ניתנה אוטונומיה חלקית לרשות הפלסטינית בכ־40% משטחי יהודה ושומרון ובעבר גם על רוב שטח רצועת עזה. מאמצים לפתור את הסכסוך הישראלי־פלסטיני לא הבשילו לכדי הסכם שלום סופי; ברם, נחתמו הסכמי שלום ונורמליזציה אחרים בין ישראל למדינות ערביות.\nבחוקי היסוד שלה מוגדרת ישראל כ\"מדינה יהודית ודמוקרטית\". ישראל היא דמוקרטיה ייצוגית, עם מערכת פרלמנטרית, ייצוג בשיטה היחסית וזכות בחירה אוניברסלית. ראש הממשלה הוא ראש הרשות המבצעת והכנסת היא הרשות המחוקקת. על פי החוק הישראלי, בירת ישראל היא ירושלים. למדינות רבות יש הסתייגויות לגבי מעמדה של ירושלים כבירת ישראל, ועל כן נמצאות רוב השגרירויות הזרות בישראל בגוש דן ובפרט בתל אביב, המרכז הכלכלי והטכנולוגי של המדינה.\nישראל היא מדינה מפותחת וחברה בארגון לשיתוף פעולה ולפיתוח כלכלי (OECD). כלכלת המדינה דורגה ב־2023 במקום ה־27 בעולם, על פי תוצר מקומי גולמי נומינלי, כלכלתה בין המפותחות והמתקדמות בעולם. לישראל כוח עבודה מיומן, והיא אחת המדינות המשכילות בעולם, על פי אחוז אזרחים בעלי תואר דוקטור. רמת החיים בישראל היא הגבוהה ביותר במזרח התיכון, ובמדד הפיתוח האנושי של האומות המאוחדות היא מדורגת במקום ה-19. תוחלת החיים בה היא אחת הגבוהות בעולם.",
    "pageid": 320304
  },
  {
    "title": "כ\"ט בנובמבר",
    "extract": "כ\"ט בנובמבר (בגימטריה: כ\"ט = 29) הוא הכינוי לתאריך 29 בנובמבר 1947 (י\"ז בכסלו תש\"ח), היום בו החליטה (החלטה 181) עצרת האומות המאוחדות (האו\"ם) בפארק פלאשינג מדוז על סיום המנדט הבריטי והקמת שתי מדינות עצמאיות בארץ ישראל – מדינה יהודית ומדינה ערבית (תוכנית החלוקה). עוד נקבע כי ירושלים וסביבתה יוכרזו כשטח תחת פיקוח בינלאומי.",
    "pageid": 19747
  },
  {
    "title": "לוט",
    "extract": "לוֹט הוא דמות מקראית, בנו של הרן בן תרח ואחיהן של מילכה ויסכה. הוא יצא מאור כשדים עם אברם אחי אביו, ושרי אשת אברם אחר \"לָלֶכֶת אַרְצָה כְּנַעַן\". \nלפי ספרות האגדה, היה לוט יתום מאב. כאשר הושלך אברהם לכבשן האש על ידי נמרוד, בשל אמונתו המונותאיסטית באל אחד, נעשה לו נס ולא אירע לו כל פגע, אך מיד לאחר מכן נשאל הרן אחיו בצד מי הוא עומד, וכאשר ראה את הנס שנעשה לאברם ענה שהוא בצד אברם. הוא הושלך גם כן לכבשן האש, אך בניגוד לאברם, לא נעשה לו נס והוא נספה. לאחר אירוע זה לקח אברם את לוט היתום תחת חסותו, ועלה עימו לארץ כנען[דרוש מקור].",
    "pageid": 856
  },
  {
    "title": "מאיר דגן",
    "extract": "מאיר דגן (30 בינואר 1945 – 17 במרץ 2016) היה ראש המוסד למודיעין ולתפקידים מיוחדים בין השנים 2002–2011. קודם לכן שימש בשורת תפקידים ביטחוניים אחרים ובהם הגיע עד דרגת אלוף בצה\"ל. בין השאר היה מי שהקים ופיקד על יחידת רימון (1970), לה מיוחס תפקיד חשוב בחיסול הטרור הפלסטיני ברצועת עזה בראשית שנות ה-70. קיבל ב-1971 את עיטור העוז.",
    "pageid": 50747
  },
  {
    "title": "מאיר פעיל",
    "extract": "מאיר (מאיר'קה) פָּעִיל (פִּילַבסקי) (19 ביוני 1926 - 15 בספטמבר 2015) היה אלוף-משנה בצה\"ל, היסטוריון צבאי, חבר הכנסת ופעיל שמאל ישראלי.",
    "pageid": 198037
  },
  {
    "title": "מואנה",
    "extract": "מואנה (באנגלית: Moana) הוא הסרט ה־56 בסדרת סרטי האנימציה הקלאסיים של אולפני וולט דיסני. עלילת הסרט מתרחשת בפולינזיה לפני כ־2,000 שנה. העלילה מספרת את סיפורה של מואנה, בתו הצעירה של צ'יף משושלת ארוכה של נווטים, שבמשך אלף שנים נמנעים מלהפליג מחוץ ללגונה. מואנה, יוצאת למסע הרפתקאות במטרה למצוא את החצי־אל הפולינזי מאווי, על מנת שיתקן טעות שעשה אלף שנה לפני כן, אשר עלולה להביא להשמדת החיים באיי פולינזיה. הסרט זכה לביקורות חיוביות והצליח בקופות עם הכנסות של מעל 640 מיליון דולר.\nב־27 בנובמבר 2024 יצא סרט ההמשך בשם \"מואנה 2\".",
    "pageid": 1270467
  },
  {
    "title": "מואנה 2",
    "extract": "מואנה 2 (באנגלית: Moana 2) הוא סרט הרפתקאות מוזיקלי מונפש אמריקאי של אולפני וולט דיסני ומשמש כסרט ה-63 בסדרת סרטי ההנפשה הקלאסיים של אולפני ההנפשה של וולט דיסני. עלילת הסרט מתרחשת לאחר אירועי הסרט \"מואנה\" (2016), ועוקבת אחר מסעה בעל המכשולים של מואנה באוקיאניה. הסרט בוים על ידי דייב דרייק ג'וניור, כסרט הביכורים שלו כבמאי, והופק על ידי אסנת שורר. אאולי'אי קרוואליו שבה לדבב את דמותה של מואנה.\nבמהלך 2020 החל תהליך הפיתוח שנועד בתחילה לשמש כסדרת טלוויזיה, שתוכננה לעלות לשידור בשירות הזרמת המדיה \"דיסני+\". בפברואר 2024 הפך הפרויקט מסדרה לסרט המשך. לאחר מכן, נמסר שאסנת שורר שבה להפיק, לצד דייב דרייק ג'וניור כבמאי. מארק מנצ'ינה ואופטיה פואי שבים להלחין את שירי הסרט, ואביגיל בארלו ואמילי בר הצטרפו כמלחינות לצד מנצ'ינה ופואי.\nהסרט עלה לאקרנים בארצות הברית ב-27 בנובמבר 2024.",
    "pageid": 2302979
  },
  {
    "title": "מוטי אלמוז",
    "extract": "מרדכי (מוטי) אַלמוֹז (נולד ב-1967) הוא קצין בצה\"ל במילואים בדרגת אלוף. שימש ראש אכ\"א, דובר צה\"ל, ראש המנהל האזרחי וראש מטה פיקוד המרכז.",
    "pageid": 1055211
  },
  {
    "title": "מלחמת האזרחים בסוריה",
    "extract": "מלחמת האזרחים בסוריה (בערבית: الحرب الأهلية السورية; לעיתים מכונה: ההתקוממות הסורית, בערבית: الثورة السورية) היא סכסוך מתמשך, שפרץ בסוריה בין כוחות הנאמנים לממשלת הבעת' בראשות הנשיא בשאר אל-אסד ובין אלה המבקשים להדיחה, ועם הזמן התרחב עם כניסת הכורדים, הג'יהאדיסטים והמדינה האסלאמית, כוחות המזוהים עם ארגון הטרור אל-קאעידה ומדינות זרות למערכה. הסכסוך החל ב-15 במרץ 2011, כנחשול של הפגנות ומחאות בכל רחבי סוריה, שהיוו חלק מגל ההתקוממויות בארצות ערב. עם הזמן, התפתחו ההפגנות להתקוממות עממית, למרידה ולמלחמת אזרחים, המאופיינת בקרבות קשים, פיגועי התאבדות, התערבויות חיצוניות, זליגות למדינות שכנות, שימוש בנשק בלתי קונבנציונלי, מעשי טבח, פשעי מלחמה, פשעים נגד האנושות, אלימות עדתית, משבר פליטים ועוד.\nההפגנות החלו במרץ 2011, כשתושבים מחו נגד משטרו הדיקטטורי של הנשיא אסד. המפגינים מחו גם נגד ההגמוניה של העדה העלווית; ומחו נגד האבטלה, השחיתות והפגיעה בזכויות אדם במדינה. באפריל התפתחו ההפגנות להתקוממות עממית, שבה משתתפים בעיקר סונים (אשר היוו כ-73% מהאוכלוסייה לפני פרוץ המלחמה). המשטר ניסה לדכא את ההתקוממות באמצעים שונים, לרבות שימוש בכוחות הביטחון, ובהפגזות כבדות על שטחים בנויים בערים וביישובים נגד האוכלוסייה האזרחית. בעקבות הדיכוי האלים, החל גל של עריקות משורות הצבא הסורי. ביולי 2011 הוקם גרעין הצבא הסורי החופשי שפתח במרד מזוין נגד המשטר.\nתחילת שנת 2012 התאפיינה בהתערבויות חיצוניות במלחמה: אסד מסתייע בכוחות שיעים, כגון משמרות המהפכה האסלאמית מאיראן וחזבאללה מלבנון, ונהנה מתמיכה בינלאומית של רוסיה וסין. לעומת זאת, מורדי האופוזיציה המתונה נתמכים צבאית על ידי מדינות סוניות כגון ערב הסעודית וקטר, ומקבלים תמיכה בינלאומית ממדינות המערב. יתר על כן, ארגוני ג'יהאד סונים, כגון ג'בהת א-נוסרה נוסדו בתחילת המלחמה ונכנסו ללחימה מול כוחות אסד. בתחילת שנת 2013 החלו להופיע סימנים של קרעים פנימיים בין הצבא הסורי החופשי, הנחשב למתון יחסית, לבין חלק מארגוני הג'יהאד, שדוגלים באסלאם פונדמנטליסטי. בראש הארגונים הללו, בלט ארגון המדינה האסלאמית, שבתחילה היה חלק מאל-קאעידה, עד אשר האחרון התנתק ממנו, והכריז, ביולי 2014, על חליפות אסלאמית עצמאית בשטחים הנרחבים שכבש בסוריה, בסערת מלחמת האזרחים, וגם בעיראק.\nהלחימה בסוריה תפסה כותרות כסכסוך האלים ביותר בעולם בעשור השני של המאה ה-21. בסכסוך אף נעשה שימוש בנשק לא קונבנציונלי. ב-21 באוגוסט 2013 אירעה המתקפה הכימית בע'וטה, שעל פי ההערכות נהרגו בה מאות בני אדם. בעקבות התקיפה דרשו מדינות רבות, ובראשן ארצות הברית, להעניש צבאית את משטרו של אסד שלטענתן הוא זה שהורה על התקיפה. ב-9 בספטמבר 2013 הציעה רוסיה לפרק את סוריה מהנשק הכימי שברשותה ולצרפה לאמנת הנשק הכימי. ארצות הברית הסכימה להצעה, אך הבהירה כי כל עוד המשטר אינו עומד בהבטחותיו, האיום הצבאי נותר בעינו. ב-28 בספטמבר 2013 אישרה מועצת הביטחון של האו\"ם פה אחד את העסקה לפירוק סוריה מנשק כימי. ב-27 באפריל 2014 דווח שמתוך כל הנשק הכימי שסוריה הצהירה עליו כ-92% ממנו הושמד. למרות זאת בקרה תושבי חומס עלה שעדיין נעשה שימוש בגז כלור. ב-23 ביוני 2014 דווח שכל הנשק הכימי שנותר בסוריה הוצא מהמדינה והושמד, ובכך תהליך השמדת הנשק הכימי הושלם.\nב-27 בפברואר 2016 נכנסה לתוקף הפסקת אש בין הממשל הסורי לארגוני המורדים, שלא כללה את המדינה האסלאמית. הפסקת האש צמצמה במידה ניכרת את מספר ההרוגים בחודשים מרץ ותחילת אפריל אך לקראת סוף אפריל חלה עלייה במספר ההרוגים בעקבות קרבות עזים אשר התרחשו בחלב וכללו הפצצה של מספר בתי חולים אשר טיפלו באזרחים ובחיילי המורדים על ידי כוחות צבא סוריה.",
    "pageid": 877719
  },
  {
    "title": "מלחמת חרבות ברזל",
    "extract": "מלחמת חרבות ברזל היא מלחמה המתקיימת בין מדינת ישראל לבין ארגוני הטרור החברים בחדר המבצעים הפלסטיני המשותף ברצועת עזה ובראשם חמאס, אשר פתחו במתקפת פתע רחבה על יעדים צבאיים ואזרחיים בישראל בשבת, שמחת תורה ה'תשפ\"ד, 7 באוקטובר 2023. במקביל למוקד הלחימה ברצועת עזה, למלחמה חזיתות נוספות, הנגזרות מהסכסוך האיראני-ישראלי וכתוצאה של טבעת האש האיראנית: בגבולות ישראל עם לבנון וסוריה, ביהודה ושומרון, עיראק, תימן ומול איראן. ישראל הכריזה בראשית המלחמה על שלוש מטרות: חיסול התשתית הצבאית של חמאס, הסרת שלטונו ברצועה ויצירת התנאים להחזרת החטופים שנחטפו מישראל במתקפת הפתע. ב-17 בספטמבר 2024 הוסיפה ישראל מטרה רביעית למלחמה: השבת תושבי הצפון לבתיהם בבטחה.\nבמתקפת הפתע שהציתה את המלחמה חדרו לשטח ישראל אלפי מחבלים שטבחו, אנסו והתעללו באופן שיטתי באוכלוסייה אזרחית. חלק מהאזרחים ביישובים שהותקפו נותרו נצורים בבתיהם, ונלחמו על חייהם עם חברי כיתות הכוננות במשך שעות ארוכות ללא סיוע צבאי. יום זה היה הקטלני ביותר ליהודים מאז השואה. בנוסף חטפו המחבלים 251 בני אדם, ביניהם חיילים, ילדים, נשים, מבוגרים, חלקם ניצולי השואה, לרצועת עזה. עוד במהלך המתקפה, הכריזה מדינת ישראל על מלחמה וקבעה את מטרותיה. צה\"ל גייס למילואים למעלה מ-360,000 חיילים, גיוס המילואים הגדול בתולדות המדינה, ואלפי כלי רכב אזרחיים. עם תחילת המלחמה, פינתה ישראל 29 יישובים בעוטף עזה מיושביהם. תושבי 22 יישובים בצפון ישראל קיבלו המלצה מהרשויות להתפנות, בעקבות חשש שארגון הטרור חזבאללה יעצים גם הוא את תקיפותיו. ישראל פינתה כ-80,000 תושבים מיישובים בעומק של שני קילומטר מגבול ישראל–לבנון, והם נותרו שוממים למעט חיילי צה\"ל וכיתות כוננות.\nהלחימה ברצועת עזה, אשר הוגדרה כזירה הראשית בלחימה, החלה בטיהור שטח עוטף עזה ממחבלים, ביצוע תקיפות אוויריות וימיות, סיכולים ממוקדים ופשיטות קרקעיות נקודתיות. לאחר פינוי האוכלוסייה מצפון הרצועה, בוצע תמרון קרקעי מלא והשתלטות על מוקדי טרור, ולאחר הפוגה קצרה בלחימה במקביל לעסקת חטופים בוצע תמרון קרקעי גם בדרום הרצועה ובמרכזה, וטיהור האזורים שנכבשו ממחבלים. לאחר מכן אופיינה הלחימה בפשיטות מבוססות מודיעין. הלחימה כללה השמדת תשתיות טרור רבות, בהן מנהרות טרור ותוואי תת-קרקע, פירי מנהרות, משגרי רקטות מוטמנים, מחסני אמל\"ח, מוצבים, מפקדות, מחנות אימונים ומבנים ששימשו ללחימה. במהלך הלחימה חוסלה רוב ההנהגה והצמרת הפיקודית של חמאס ובפרט יחיא סינוואר, מוחמד דף, מרואן עיסא ואיימן נופל. כמו כן, חולצו 8 בני ערובה חיים וכן גופות של חטופים שהוסתרו ברצועה.\nהלחימה בחזית הצפון התקיימה בין ישראל לחזבאללה וארגוני טרור נוספים בגבול ישראל–לבנון וגבול ישראל–סוריה. במשך כשנה מפרוץ המלחמה התקיימו חילופי ירי יום-יומיים, שכללו תקיפות כטב\"מים, ירי ארטילרי, טילי נ\"ט, וירי נשק מדויק אל יישובים ישראליים נטושים באופן שגרם להרס שיטתי של בתים ותשתיות ונזק ואבדות לבסיסי צה\"ל. ישראל הגיבה בסיכול ממוקד של מחבלים בלבנון, תקיפת בסיסי מחבלים ותקיפה אווירית של חוליות משגרי נ\"ט. בהמשך התרחב ירי הרקטות והכטב\"מים דרומה, כולל לאזור חיפה, השרון וגוש דן. בספטמבר התפוצצו אלפי זימוניות של פעילי חזבאללה במבצע שיוחס לישראל, אחריו הכריזה ישראל על שינוי באופי הלחימה. צה\"ל פתח במבצעים חיצי הצפון וסדר חדש, שבהם הופצצה מפקדת חזבאללה בביירות וסוכל מנהיג הארגון חסן נסראללה. לאחר מכן החל צה\"ל בתמרון קרקעי בדרום לבנון לשם טיהור המרחבים הסמוכים לגבול מתשתיות של חזבאללה וכוח רדואן. הלחימה תמה בנובמבר 2024 בעקבות הסכם הפסקת אש בין הצדדים.\nבזירת יהודה ושומרון פעלו כוחות צה\"ל למיגור וסיכול תשתיות טרור בעקבות התגברות מאמציהם של ארגוני טרור פלסטיניים, בעיקר חמאס, ליזום פיגועים ולגרום לתסיסה ציבורית על רקע אירועי המלחמה. מבצע מחנות קיץ שנפתח בסוף אוגוסט במחנות הפליטים בג'נין, נור שמס, טובאס ופארעה היה הפעולה הנרחבת ביותר של צה\"ל להשמדת תשתיות טרור פלסטיני באזור.\nהחות'ים הכריזו מלחמה על ישראל כתמיכה בארגוני הטרור ברצועת עזה. הם שיתקו את נמל אילת באמצעות תקיפת אוניות סוחר שהפליגו במצר באב אל-מנדב, הטילו מצור ימי על ישראל וגרמו לפגיעה קשה בסחר הימי העולמי.\nבנוסף שיגרו החות'ים טילים בליסטיים, טילי שיוט, וכלי טיס בלתי מאוישים לעבר מטרות בישראל, אך רובם יורטו או לא גרמו לנזק משמעותי. ביולי התפוצץ כטב\"ם בתל אביב, וגרם להרג אדם אחד ולעשרה פצועים. בתגובה תקפו מטוסי קרב של צה\"ל מטרות צבאיות של החות'ים במערב תימן במבצע יד ארוכה. בספטמבר חיל האוויר תקף בשנית את נמלי אל-חודיידה וראס עיסא, וכן מתקני נפט ותחנות כוח, בתגובה לשיגור טילים של החות'ים לעבר מרכז הארץ.\nאיראן מעורבת במלחמה באמצעות השפעה פוליטית על כל הכוחות התוקפים את ישראל, לצד אספקת הכשרה ונשק ללוחמיהם, ומימון ותיאום כללי של הפעילות. בין הגופים המושפעים נמנים חמאס והג'יהאד האסלאמי בעזה, חזבאללה בלבנון, החות'ים בתימן, מיליציות בעיראק, ושליחים נוספים. איראן מתאמת גם מהלכים מדיניים מול מדינות נוספות האוהדות את חמאס, כמו סוריה וטורקיה. ישראל תקפה את מבנה הקונסוליה האיראנית בדמשק והצליחה להתנקש במפקד כוח קודס בסוריה ובלבנון ובכיר במשמרות המהפכה האסלאמית. בתגובה, באפריל 2024 תקפה איראן את ישראל באופן ישיר לראשונה בתולדותיה, ונבלמה בהצלחה רבה בזכות שיתוף פעולה צבאי בין-לאומי. ישראל הגיבה בתקיפת מתקנים צבאיים של משמרות המהפכה באיראן. באוקטובר 2024 תקפה איראן את ישראל בשנית בתגובה להריגת בכירים בחזבאללה ובמשמרות המהפכה וישראל הגיבה בתקיפה נוספת בשטח איראן.\nארצות הברית מעורבת במלחמה על ידי סיוע צבאי, כלכלי ודיפלומטי לישראל. בתחילת המלחמה, שלחה ארצות הברית שתי נושאות מטוסים עם כוח תקיפה וכוח התערבות מהיר של 2,000 נחתים לחופי ישראל והחלה רכבת אווירית של ציוד צבאי לישראל. תגובת המיליציות הפרו-איראניות לתמיכה האמריקאית כללה תקיפות נגד בסיסי ארה\"ב, שעליהן הגיבה ארצות הברית במתקפות נגד. בהמשך הקימה ארצות הברית מזח צף לחופי עזה לצורך אספקת סיוע הומניטרי. ספינות חיל הים האמריקאי פעלו בים סוף בתחילה להקרנת כוח והרתעה ובהמשך תקפו ביחד עם בעלות ברית בסיסים של החות'ים בתימן בסדרת מבצעים; ביניהם, מבצע שומר השגשוג ומבצע קשת פוסידון. עד יוני 2024, ארה\"ב סיפקה לישראל סיוע צבאי בהיקף של כ-6.5 מיליארד דולר, ובספטמבר הוערכה ההוצאה האמריקאית על המלחמה בכ-22.76 מיליארד דולר.\nהמלחמה הציתה מראשיתה הפגנות תמיכה ומחאה סוערות ברחבי העולם וגל אנטישמיות. נעשה שימוש חסר תקדים בלוחמה משפטית נגד ישראל, ששיאה בתלונה שהגישה דרום אפריקה לבית הדין הבין-לאומי לצדק (ICJ) בגין רצח עם. במקביל, הוחזקו עשרות עד מאות אזרחים ישראליים בידי ארגוני טרור, לעיתים ללא כל ידיעה על מצבם, ורבים מהם נרצחו בשבי. לאירועים אלה הייתה השפעה מרחיקת לכת על החברה הישראלית ועל יהדות התפוצות. עוד בזמן קיומה, נחשבת המלחמה לאחת מהגדולות במלחמות ישראל במספר מדדים וביניהם משך הלחימה, היקף הפגיעה בעורף, ומספר חזיתות הלחימה הגבוה ביותר מאז מלחמת העצמאות.",
    "pageid": 2267137
  },
  {
    "title": "מרים אדלסון",
    "extract": "מרים אדלסון (לבית פרבשטיין; בעבר אוקסהורן; נולדה ב-10 באוקטובר 1945) היא מיליארדרית יהודיה אמריקאית-ישראלית, פילנתרופית, רופאה פנימית, ומומחית בתחום התמכרות לסמים.\nב-1991 נישאה לאיל ההון האמריקאי שלדון אדלסון, ויחד תרמו כספים רבים לפעילויות חינוכיות דוגמת פרויקט תגלית, הקמת הפקולטה לרפואה באוניברסיטת אריאל, קמפוס חינוכי יהודי בלאס וגאס, וכן לפעילויות פוליטיות שמרניות, כולל עם המפלגה הרפובליקנית בארצות הברית.\nלאחר מות בעלה ב-2021, הפכה אדלסון לאדם העשיר בישראל, עם הון מוערך של כ-31.6 מיליארד דולר על פי מגזין פורבס. אדלסון היא המוציאה לאור ובעליו של העיתון \"ישראל היום\".\nהחל מדצמבר 2023, היא הבעלים של קבוצת ה-NBA \"דאלאס מאבריקס\".",
    "pageid": 1618605
  },
  {
    "title": "מרשעת (מחזמר)",
    "extract": "מרשעת: הסיפור שלא סופר על המכשפות מארץ עוץ (או בקצרה: מרשעת) הוא מחזמר משנת 2003 עם מילים ולחן מאת סטיבן שוורץ, ותסריט מאת ויני הולצמן. המחזמר מבוסס באופן רופף על הספר \"מרשעת: תולדות חייה וזמנה של המכשפה הרעה מהמערב\" מאת גרגורי מגוויר משנת 1995.\nהעלילה מסופרת מנקודת מבטן של המכשפות מארץ עוץ ובהתמקדות בהן; העלילה מתחילה לפני בואה של דורותי גייל וממשיכה לאחר בואה לארץ עוץ מקנזס.\nהמחזמר הופק על ידי Universal Stage Productions בשיתוף מארק פלאט, ג'ון ב. פלאט ודייוויד סטון. ג'ו מנטלו ביים את המחזמר ויין קילנטו יצר את הכוראוגרפיה. המחזמר הועלה בברודוויי בתיאטרון גרשווין. ההפקה המקורית בברודוויי זכתה בשלושה פרסי טוני, שישה פרסי דרמה דסק ובפרס גראמי. ב-28 באוקטובר 2019, הפקת המחזמר בברודוויי עקפה את עלובי החיים והפכה להפקת המחזמר במקום החמישי עם מספר ההופעות הרב ביותר בברודוויי.\nמשך ההצגה הוא שעתיים ו-45 דקות (כולל הפסקה של 15 דקות).",
    "pageid": 785196
  },
  {
    "title": "מרשעת (סרט)",
    "extract": "מרשעת (באנגלית: Wicked; מוכר גם בשם Wicked Part I) הוא סרט פנטזיה מוזיקלי אמריקאי שבוים על ידי ג'ון מ. צ'ו, על פי תסריט מאת ויני הולצמן וסטיבן שוורץ המבוסס על המערכה הראשונה של המחזמר הבימתי באותו השם שעובד עבור תיאטראות ברודוויי בשנת 2003 על פי רומן באותו שם מאת גרגורי מגוויר שיצא לאור בשנת 1995, ודמויות מהרומן \"הקוסם מארץ עוץ\" שנכתב בשנת 1900 על ידי ל. פרנק באום ועיבודו הקולנועי משנת 1939 שהופץ על ידי מטרו גולדווין מאייר.\nבסרט מככבות סינתיה אריבו ואריאנה גרנדה בתפקידיהן הראשיים של אלפבה תרופ וגלינדה אפלנד, ולצדן מככבים מישל יאו, ג'ף גולדבלום, ג'ונתן ביילי, אית'ן סלייטר, מריסה בודי, בואן יאנג, ברונווין ג'יימס וקיילה סטל בתפקידי משנה. עלילת הסרט מתרחשת בארץ עוץ לפני הגעתה של דורותי גייל מקנזס, ומגוללת את סיפור היכרותן של אלפבה וגלינדה, החל מלימודיהן באוניברסיטת שיז ועד להפיכתן אל המכשפה המרשעת מן המערב והמכשפה הטובה מן הצפון.\nבשנת 2012, הכריזה \"סרטי יוניברסל\" על פיתוח הסרט, כשעל ההפקה בפועל יופקד המפיק מארק פלאט. לאחר תהליך פיתוח ממושך ועיכובים מרובים עקב התפרצות מגפת הקורונה, נמסר בשנת 2021 כי את הסרט יביים צ'ו, וכי לתפקידים הראשיים לוהקו אריבו וגרנדה. צילומי הסרט החלו בדצמבר 2022 באנגליה, אך הושבתו ביולי 2023 עד לנובמבר 2023 עקב שביתת אמני הטלוויזיה והרדיו. לאחר סיום השביתה, התחדשו צילומי הסרט והסתיימו בינואר 2024.\nבכורת הסרט התקיימה בתיאטרון סטייט שבסידני, אוסטרליה, ב-3 בנובמבר 2024. בארצות הברית, הסרט עלה לאקרנים ב-22 בנובמבר 2024; ובישראל, ב-21 בנובמבר 2024. סרט ההמשך, שיהווה את המערכה השנייה של המחזמר הבימתי, עתיד לעלות לאקרנים ב-21 בנובמבר 2025.",
    "pageid": 2040085
  },
  {
    "title": "מתקפת המורדים הסורים (2024)",
    "extract": "",
    "pageid": 2399613
  },
  {
    "title": "נדב לוטן",
    "extract": "נדב לוטן (במקור \"לישצינקר\"; נולד ב-16 באוגוסט 1973) הוא קצין צה\"ל בדרגת אלוף המיועד לכהן כמפקד זרוע היבשה. שימש ראש חטיבת התורה, ההערכה וההדרכה באגף המבצעים, מפקד עוצבת הפלדה, מפקד מל\"י, מפקד עוצבת המפץ, קצין אג\"ם של פיקוד צפון ומפקד חטיבה 7.",
    "pageid": 1201465
  },
  {
    "title": "סוריה",
    "extract": "הרפובליקה הערבית הסורית (בערבית: ‏‏Ⓘ‏), היא מדינה ערבית במזרח התיכון הגובלת בישראל בדרום-מערב, בלבנון ובים התיכון במערב, בטורקיה בצפון, בעיראק במזרח, ובירדן בדרום. רוב תושבי סוריה הם מוסלמים סונים.\nבשטחה של סוריה המודרנית התקיימה אחת הציוויליזציות הקדומות ביותר, והעיר אֶבּלה, בה התגוררו קרוב לרבע מיליון בני אדם, מעידה על קיומה של אימפריה שמית גדולה שחלשה על השטח שבין הים האדום לאנטוליה בין השנים 2500 ל-2400 לפני הספירה. בסוריה ישבו או שלטו במהלך ההיסטוריה עמים רבים, ובהם האכדים, האמורים, החִתים, הכנענים, הישראלים הקדומים, הארמים, האשורים, הבבלים, הפרסים, היוונים, הארמנים, הרומאים, הנבטים, הביזנטים, הערבים, הצלבנים, המונגולים, הממלוכים, העות'מאנים והצרפתים. דמשק ידועה בתור אחת מהקדומות שבערי העולם (וכמוה העיר חלב, הגדולה בערי סוריה), ושימשה בירתה של האימפריה האומיית וכבירה הפרובינציאלית של האימפריה הממלוכית.\nבמהלך המאה ה-20 הייתה סוריה גורם מרכזי בסכסוך הערבי-ישראלי, והיא בעימות עם מדינת ישראל מאז הקמתה. עד היום תובעים שלטונותיה מישראל את החזרת השליטה על שטח של כ-1,200 קמ\"ר ברמת הגולן המערבית, שנכבש על ידי ישראל במלחמת ששת הימים בשנת 1967. לסוריה היה סכסוך טריטוריאלי גם עם טורקיה על שטח של 5,403 קמ\"ר סביב מפרץ איסכנדרון, שסופח לטורקיה ב-1939, אם כי סוריה נוטה להשלים עם שליטת טורקיה באזור זה.\nמשנת 1970 שולטת בסוריה מפלגת הבעת' (מיוני 2000 בראשות הנשיא בשאר אל-אסד), המתבססת על בני המיעוט העלווי, המהווה רק כ-11% מהאוכלוסייה. בני העדה מחזיקים ברוב המשרות השלטוניות ותפקידי הקצונה הבכירים בצבא ובשירותי הביטחון, אף שרוב האוכלוסייה הסורית היא סונית (כ-74% מהאוכלוסייה). מיעוטים כגון כורדים ופליטים פלסטינים מוגבלים בזכויותיהם.\nמאז תחילת האביב הערבי בתחילת 2011, מתקיימת בסוריה מלחמת אזרחים בין כוחות הנשיא אסד לבין כוחות המורדים והפולשים, בעיקר האופוזיציה הסורית, תחריר אל-שאם הג'יהאדיסטי והמדינה האסלאמית (דאעש) הקיצונית. נכון למרץ 2018 נהרגו במלחמה לפחות 511,000 אנשים, ויותר מארבעה מיליון איש נמלטו כפליטים למדינות השכנות. גם במישור הבינלאומי דומה שהמשטר הסורי נמצא על סף איבוד הלגיטימציה, הן מצד הליגה הערבית, שהוציאה את המשטר הסורי משורות הארגון, הן מצד המדינות השכנות טורקיה וירדן, והן מצד מדינות המערב, המחריפות את הסנקציות כלפי המשטר ובכיריו. המדינות התומכות ביותר ביחסן לסוריה הן בעלת בריתה איראן, שהבטיחה לה תמיכה צבאית בלתי מסויגת, ורוסיה, שהיא לה בעלת ברית וספקית נשק מרכזית עוד מימי ברית המועצות.\nבתחילת שנת 2020 דורגה המדינה במקום השלישי ברשימת מעקב החירום העולמית של ארגון ה-IRC .\nסוריה היא אחת החברות המייסדות של הארגון לשיתוף פעולה אסלאמי, אם כי מ-15 באוגוסט 2012 הושעתה המדינה מחברותה בארגון עקב האלימות שמפעיל המשטר כנגד אזרחיו שלו.",
    "pageid": 410
  },
  {
    "title": "סיגד",
    "extract": "סִיגְד (בגעז: ስግድ, \"סגידה\") שמו העממי של חג המֶהֶללַה (ምህልላ, \"תחינה\"); הנקרא גם עמתה סו (ዐመተ ሰወ, \"יום הקיבוץ\"), הוא אחד מחגי ומועדי ביתא ישראל. החג חל חמישים יום אחרי יום הכיפורים הנקרא אסתרי, בתאריך כ\"ט בחשוון. הסיגד הוא יום של צום, טהרה והתחדשות וכמיהה לירושלים. במרכזו טקס חידוש הברית בין העם לאל, הכולל קריאת קטעים מן המצהף קדוס וברכות ותפילות לגאולה. הטקס נערך בראש הר גבוה, כסמל למעמד הר סיני, ומנהלים אותו כוהני הקהילה. ההשראה למנהגי החג לקוחה ממעמד דומה שאותו קיימו עזרא ונחמיה בירושלים בימי שיבת ציון, כמתואר בפרקים ח'-י' של ספר נחמיה.\nבישראל התקבל המנהג לערוך את טקס הסיגד בטיילת ארמון הנציב, המשקיפה אל הר הבית בירושלים, בנוכחות בני העדה ואישי ציבור. בשנת 2008 התקבל בכנסת חוק הקובע את הסיגד כחג רשמי של מדינת ישראל וכיום בחירה.",
    "pageid": 116456
  },
  {
    "title": "סקאזי",
    "extract": "סקאזי (באנגלית: Skazi; נולד ב-8 ביולי 1975) הוא שם הבמה של אשר סויסה, יוצר מוזיקה אלקטרונית ישראלי.",
    "pageid": 171394
  },
  {
    "title": "פטריק (סדרת טלוויזיה)",
    "extract": "פטריק היא סדרת טלוויזיה ישראלית מסוגת מותחן פשע ודרמה שעלתה לשידור ב-28 נובמבר 2024 בערוץ רשת 13.\nהסדרה נכתבה על ידי שלום אסייג ורועי עידן בכיכובו של אסייג.\nהבמאי הוא יניב אמודאי. מפיק הסדרה הוא יואב גרוס. בסדרה עשרה פרקים.",
    "pageid": 2291590
  },
  {
    "title": "פייסבוק",
    "extract": "פייסבוק (באנגלית: Facebook) היא פלטפורמת רשת המופעלת על ידי חברת מטא האמריקאית. הפלטפורמה היא הרשת החברתית המקוונת הגדולה בעולם, והיא זמינה ביותר משבעים שפות במדינות רבות ברחבי הגלובוס. ביוני 2017, דיווחה החברה על כשני מיליארדי חברים הרשומים באתר, כש-800 מיליון מהם פעילים בתדירות יומיומית. בחודש פברואר 2022 דיווחה החברה לראשונה בתולדותיה על קיטון במספר המשתמשים היומיים ביחס לרבעון הקודם. מספר המשתמשים ירד לשיעור של 2.91 מיליארד. על פי חברת דירוג האתרים אלכסה, פייסבוק הוא האתר השביעי הנצפה ביותר באינטרנט ברחבי העולם והשלישי הנצפה ביותר בישראל.\nהאתר הוקם על ידי מארק צוקרברג, אדוארדו סברין, דסטין מוסקוביץ', כריס יוז ואנדרו מקקולום , בהיותם סטודנטים באוניברסיטת הרווארד, ב-4 בפברואר 2004. 28.2% ממניות החברה בבעלות צוקרברג. בתחילה התאפשר רק לסטודנטים מהרווארד להצטרף לרשת, אך ב-11 בספטמבר 2006 היא נפתחה לשימוש כלל הציבור.\nשם האתר נובע משמו של הספר המקובל במכללות ובאוניברסיטאות ברחבי ארצות הברית, המכיל את תמונות הסטודנטים, והמחולק להם בשנתם הראשונה באקדמיה על מנת שהסטודנטים החדשים יוכלו להכיר טוב יותר איש את רעהו. ספר זה מכונה \"Face Book\" (באנגלית \"ספר פנים\").",
    "pageid": 399097
  },
  {
    "title": "פרנץ יוזף הראשון, קיסר אוסטריה",
    "extract": "פרנץ יוזף קרל הראשון פון אסטרייך (בגרמנית: Franz Joseph Karl von Österreich‏; 18 באוגוסט 1830 – 21 בנובמבר 1916) היה קיסר אוסטריה, מלך בוהמיה והונגריה (2 בדצמבר 1848–1916), משושלת הבסבורג. נחשב לאחד המנהיגים הבולטים של אירופה במאה ה-19. תקופת מלכותו בת 68 השנים הייתה השנייה באורכה בהיסטוריה של אירופה עד זמנו לאחר לואי הארבעה עשר מלך צרפת. כיום, תקופת כהונתו היא השישית באורכה בהיסטוריה. \nבתחילת דרכו הנהיג מדיניות נוקשה הפוסלת כל גילוי לאומיות של העמים תחת שלטונו, אולם בהמשך גישתו התמתנה והפכה ליברלית יותר. כך למשל כחלק מהפשרה האוסטרו-הונגרית של 1867, הוא הנהיג מעמד שווה להונגריה ולאוסטריה, והקים את האימפריה האוסטרו-הונגרית, בראשה עמד. תחת שלטונו הפכה וינה למרכז תרבות בינלאומי חשוב ומשפיע. הוא נודע גם ביחסו הסובלני ואוהד ליהודים, ובביקורו בארץ ישראל ב-1869 התקבל באהדה רבה. לאחר מותו, במהלך מלחמת העולם הראשונה, החלה הקיסרות להתפורר.",
    "pageid": 53213
  },
  {
    "title": "פרשת תולדות",
    "extract": "פרשת תּוֹלְדֹת היא הפרשה השישית בספר בראשית. לפי החלוקה לפרקים, היא מתחילה בפרק כ\"ה, פסוק י\"ט ומסתיימת בפרק כ\"ח, פסוק ט'. \nמקור שמה בפסוק הפותח אותה: ”וְאֵלֶּה תּוֹלְדֹת יִצְחָק, בֶּן-אַבְרָהָם” (ספר בראשית, פרק כ\"ה, פסוק י\"ט).\nוהיא מוקדשת כולה לסיפורם של יצחק, מאבות העם העברי ורבקה מאמהות העם העברי ובניהם עֵשָׂו ויעקב. את פרשת תולדות קוראים בין התאריכים כ\"ט בחשוון – ה' בכסלו.",
    "pageid": 37958
  },
  {
    "title": "צומת גיתי",
    "extract": "צומת גִּתַּי אֲבִישָׂר (נהגה: Avisar) ממוקם בין צומת אריאל למחלף ברקן, ומחבר את כביש חוצה שומרון הישן (כביש 505) לקטע המזרחי של כביש חוצה שומרון (כביש 5).",
    "pageid": 449383
  },
  {
    "title": "שלמה קרעי",
    "extract": "שלמה קַרְעי (נולד ב-6 באפריל 1982, י\"ג בניסן ה'תשמ\"ב) הוא שר התקשורת וחבר הכנסת מטעם הליכוד. רואה חשבון ודוקטור להנדסת תעשייה וניהול בהכשרתו. שימש כמרצה באוניברסיטת בר-אילן.",
    "pageid": 1675735
  },
  {
    "title": "ששון איפרם שאולוב",
    "extract": "ששון איפרם שאולוב (נולד ב-15 ביוני 2002) הוא זמר-יוצר ישראלי.",
    "pageid": 2265932
  },
  {
    "title": "תחריר א-שאם",
    "extract": "הַ֫יְאַת תחריר א-שאם (בערבית: هيئة تحرير الشام – \"הארגון לשחרור הלבנט\" או \"המטה לשחרור הלבנט\") הוא ארגון מורדים סורי ג'יהאדיסטי שהוקם בשנת 2017 בעקבות מיזוג של מספר ארגוני מורדים סונים-סלפים, והוא בין קבוצות האופוזיציה המרכזיות הנוטלות חלק פעיל במלחמת האזרחים בסוריה. הארגון, המכונה בקיצור תחריר א-שאם, מוכר במערב כ-HTS, אל-קאעידה בסוריה או אל-קאעידה בלבנט; קבוצות מורדים סוריות אחרות מכנות את הארגון בקיצור התש (נהגה: \"הֶתֶשׁ\") על מנת להצביע על הדמיון בינו לבין ארגון המדינה האסלאמית (דאעש) הפעיל אף הוא בסוריה.\nתחריר א-שאם הוקם ב-28 בינואר 2017, כמיזוג בין ג'בהת פתח א-שאם (לשעבר \"ג'בהת א-נוסרה\" – שלוחת אל-קאעידה בסוריה) לבין הארגונים הג'יהאדיסטיים ג'בהת אנצאר א-דין, ליווא אל-חק , ג'יש א-סונה, ותנועת נור א-דין א-זינכי; לאחר ההצהרה הרשמית על הקמתה, הצטרפו לקבוצה ארגונים קטנים נוספים וכן ערקו אליה לוחמים מארגוני מורדים אחרים. הארגון מנוהל על ידי בכירים בג'בהת פתח א-שאם ומנהיגים לשעבר באחראר א-שאם, אם כי הפיקוד העליון שלו כולל גם מנהיגים מקבוצות אחרות החברות בו. \nלמרות ההצהרה על הקמת ארגון חדש כביכול, תחריר א-שאם מתפקד למעשה בצורה סמויה כסניף הסורי של ארגון אל-קאעידה: הוא מחרים את שיחות השלום באסטנה על עתיד סוריה וכן את ארגוני המורדים הנוטלים חלק בשיחות אלה, רבים מלוחמיו הם ג'יהאדיסטים זרים, ומרבית צמרת הפיקוד מחזיקה באידאולוגיה סלפית קיצונית ושומרת על קשר חשאי עם אל-קאעידה. רבים במערב סבורים שמטרת הקמת הארגון הייתה לאחד תחת דגל אחד את כל הקבוצות הג'יהאדיסטיות בסוריה שחולקות את האידאולוגיה הקיצונית של אל-קאעידה, ובכך להשיג כוח רב מול ארגוני המורדים האחרים בסוריה כדוגמת אחראר א-שאם והצבא הסורי החופשי. תחריר א-שאם חולק את החזון של שלוחת אל-קאעידה בסוריה בגלגוליה הקודמים להקמת אמירות אסלאמית על אדמת סוריה שתנוהל על פי חוקי השריעה. ארצות הברית הכריזה עליו כארגון טרור ב-11 במרץ 2017, בנימוק שהארגון עדיין שומר על קשר עם אל-קאעידה.",
    "pageid": 1474720
  },
  {
    "title": "קטגוריה:מהפכנים רוסים",
    "extract": "",
    "pageid": 1036309
  },
  {
    "title": "אורנה בנאי",
    "extract": "אורנה בנאי (נולדה ב-25 בנובמבר 1966) היא שחקנית וקומיקאית ישראלית, זוכת פרס האקדמיה לטלוויזיה. שימשה בעבר חברת מועצת עיריית תל אביב-יפו.",
    "pageid": 46332
  },
  {
    "title": "אלפבית יווני",
    "extract": "האלפבית היווני הוא אלפבית המשמש לכתיבת השפה היוונית מאז המאה ה-8 לפנה\"ס לערך. הוא האלפבית הראשון שבו לכל תנועה ולכל עיצור סימן נפרד. האותיות משמשות גם לציון מספרים – ספרות יווניות – בדומה לספרות רומיות. מלבד השימוש בו לכתיבת יוונית מודרנית, משמש האלפבית היווני גם לכתיבת השפה הקופטית בתוספת של אותיות ייחודיות. בנוסף, אותיות האלפבית היווני משמשות כיום כסמלים במתמטיקה ובמדעים ובשמות חלקיקים, כוכבים, אחוות סטודנטים, סופות ציקלון טרופיות ועוד. האלפבית היווני נוצר מהאלפבית הפיניקי, וממנו עצמו התפתחו האלפבית הגותי, הגלגוליטי, הקירילי ואף הלטיני. אך אין קשר בינו לבין הכתב הקווי ב' או הכתב הקיפרי ההברתי , מערכות הכתב היווניות שקדמו לו.",
    "pageid": 32509
  },
  {
    "title": "אמילי שריידר",
    "extract": "אמילי שריידר (באנגלית: Emily Schrader; נולדה ב-20 באפריל 1991) היא עיתונאית, פעילת הסברה ישראלית-אמריקאית, פעילה חברתית, יזמית ומומחית לשיווק דיגיטלי, וכיום משמשת כעיתונאית עצמאית עבור כלי תקשורת המונים, והיא בעלת טור בג'רוזלם פוסט.",
    "pageid": 2287023
  },
  {
    "title": "אמיר ברעם",
    "extract": "אמיר ברעם (נולד ב-22 ביולי 1969) הוא קצין בצה\"ל בדרגת אלוף, המשמש סגן הרמטכ\"ל. קודם לכן שימש, בין היתר, מפקד פיקוד הצפון, מפקד המכללות הצבאיות, מפקד הגיס הצפוני, מפקד עוצבת הגליל, מפקד עוצבת האש ומפקד חטיבת הצנחנים.",
    "pageid": 882247
  },
  {
    "title": "אמיר שורוש",
    "extract": "אמיר שוּרוּש (בערבית: أمير شوروش; נולד ב-9 ביולי 1984) הוא שחקן ישראלי. זכה בפרס האקדמיה הישראלית לטלוויזיה לשנת 2021, על גילום דמותו של ראמזי עבד ראמזי בקומדיית המצבים \"קופה ראשית\" בכאן 11, ובחיקויים של פוראת נסאר, מנסור עבאס, איימן עודה ויוסף חדאד ב\"ארץ נהדרת\" בקשת 12.",
    "pageid": 1804807
  },
  {
    "title": "אנה קארנינה (סרט, 1935)",
    "extract": "אנה קארנינה (באנגלית: Anna Karenina) הוא סרט משנת 1935 בהפקת מטרו גולדווין מאייר, עיבוד לרומן באותו שם מאת לב טולסטוי. את הסרט ביים קלארנס בראון, ומככבים בו גרטה גרבו, פרדריק מארץ', בזיל רת'בון ומורין או'סאליבן. לרומן נוצרו מספר עיבודים קולנועיים נוספים.\nהקרנת הבכורה של הסרט בניו יורק הייתה בתיאטרון קפיטול, שבו הוקרנו הפקות יוקרתיות רבות של MGM. הכנסות הסרט היו 2,304,000$. הוא זכה בגביע מוסוליני בפסטיבל הסרטים של ונציה. גרטה גרבו זכתה בפרס חוג מבקרי הקולנוע של ניו יורק לשחקנית הטובה ביותר על תפקידה כאנה. הסרט דורג במקום ה-42 ברשימת \"AFI's 100 Years...100 Passions\" של מכון הסרטים האמריקאי.\nגרבו כיכבה בתפקיד הראשי גם בסרט \"Love\" משנת 1927, שהוא עיבוד אחר לספר \"אנה קארנינה\".",
    "pageid": 1560474
  },
  {
    "title": "אנה קארנינה (סרט, 2012)",
    "extract": "אנה קארנינה (Anna Karenina) הוא סרט קולנוע בריטי, עיבוד קולנועי לספרו הקלאסי של לב טולסטוי מ-1877,\"אנה קארנינה\", בבימויו של ג'ו רייט על פי תסריט מאת טום סטופארד ובכיכובם של קירה נייטלי וג'וד לאו. הסרט הוקרן לראשונה בפטיבל הסרטים של טורונטו ויצא לאקרנים ב-7 בספטמבר 2012. הכנסות הסרט הסתכמו ב-69 מיליון דולר לערך, רובן נבעו מהקרנות בינלאומיות.\nהסרט זכה בפרס אוסקר לעיצוב התלבושות הטוב ביותר למלבישה ג'קלין דוראן. הסרט הופק על ידי חברת ההפקות \"Working Title Films\" בשיתוף פעולה עם StudioCanal.",
    "pageid": 1372729
  },
  {
    "title": "אנה קארנינה (סרט, 2017)",
    "extract": "אנה קארנינה (ברוסית: Анна Каренина, ידוע גם בשמו המלא \"אנה קרנינה. סיפורו של ורונסקי\"; Анна Каренина. История Вронского ברוסית) הוא סרט קולנוע רוסי, עיבוד קולנועי בגרסה חדשה לספרו הקלאסי של לב טולסטוי,\"אנה קארנינה\", בבימויו של קארן שחנאזרוב ובכיכובם של מקסים מאטבייב ויליזבטה בויארסקאיה.\nהסרט הופק על ידי אולפני הקולנוע מוספילם ושוחרר בגרסה מורחבת כסדרת טלוויזיה בת 8 פרקים שהפרק הראשון שודר בערוץ רוסיה-1 ב-17 באפריל 2017. הסדרה זכתה בפרס התאחדות מפיקי הקולנוע והטלוויזיה על הפסקול. הקרנת סרט הקולנוע החלה ב-8 ביוני 2017.",
    "pageid": 1372712
  },
  {
    "title": "אריאל",
    "extract": "אֲרִיאֵל היא התנחלות במעמד עיר השוכנת בלב השומרון, ליד כביש חוצה שומרון. הוקמה בשנת 1978, והוכרזה כעיר בשנת 1998. העיר ממוקמת בגובה הנע בין 500 מטר מעל פני הים ועד לגובה של כ-706 מטר מעל פני הים. מבחינה טופוגרפית היא בנויה על גבעה המשתרעת לאורך כ-12 ק\"מ. אריאל מכונה לעיתים קרובות \"בירת השומרון\".\nאוכלוסיית אריאל היא חילונית ברובה. בעיר נמצאת אוניברסיטת אריאל בשומרון.\nנכון לשנת 2023 מתגוררים באריאל יותר מ-20,000 תושבים.",
    "pageid": 7727
  },
  {
    "title": "אריאנה גרנדה",
    "extract": "אריאנה גרנדה-בוטרה (באנגלית: Ariana Grande-Butera; נולדה ב-26 ביוני 1993) היא זמרת, פזמונאית ושחקנית אמריקאית.\nגרנדה נחשבת לאייקון פופ ואופנה ולאחת מהאמנים הפופולריים והמשפיעים ביותר של העשור השני והשלישי של המאה ה-21. זוכה לשבחי הביקורות כאחת מהווקאליסטיות הגדולות של דורה בזכות מנעד קולה הרחב שמגיע ל-4 אוקטבות, בנוסף לכך זכתה גרנדה במספר פרסים רב, בהם שלושה פרסי המוזיקה האמריקאית, עשרה פרסי VMA, ארבעה פרסי EMA, שני פרסי גראמי ו-36 שיאי גינס. ב-2018 בחר ה\"בילבורד\" בגרנדה כאשת השנה של המגזין והכריז עליה כזמרת המצליחה ביותר אשר פרצה באותו עשור, הזמרת ה-78 המצליחה ביותר של כל הזמנים (מקום 18 מבין הזמרות) ומקום תשיעי בכוכבי פופ הגדולים של המאה ה-21. ב-2023 בחר בה מגזין \"Rolling Stone\" ברשימתם של הזמרות הגדולות ביותר של כל הזמנים.\nהופיעה לראשונה ב-2008, כאשר שיחקה במחזמר \"13\" שהוצג בברודוויי. החלה להתפרסם ב-2010 כאשר שיחקה בסדרת הנוער המצליחה \"ויקטוריוס\". לאחר מכן קיבלה תפקיד ראשי בסדרת הבת שלה ושל \"iCarly\", \"סאם וקאט\". שלוש הסדרות שודרו בערוץ ניקלודיאון.\nבשנת 2013 פרצה מוזיקלית עם אלבום הבכורה שלה, Yours Truly, אלבום בסגנון רטרו-פופ ו-R&B שהגיע למקום הראשון במצעד האלבומים האמריקאי בילבורד 200; הסינגל \"The Way\", נכנס לעשרת הגדולים במצעד הפזמונים האמריקאי בילבורד הוט 100 והאלבום זכה לשבחי המבקרים, אלבום האולפן השני שלה, My Everything, שיצא ב-2014, העפיל אף הוא למקום הראשון במצעד האלבומים האמריקאי וארבעה סינגלים ממנו נכנסו לעשירייה הפותחת בבילבורד הוט 100, יותר מכל אמן אחר באותה שנה. גרנדה המשיכה עם סגנון הפופ ו-R&B באלבומה השלישי, Dangerous Woman; שיצא ב-2016 וחיזק את הצלחתה הביקורתית והמסחרית.\nהתמודדויות ומאבקים אישיים של גרנדה השפיעו על האלבום הרביעי והחמישי שלה; Sweetener‏ (2018) ו-Thank U, Next‏ (2019), הראשון זכה בפרס גראמי לאלבום הפופ הטוב ביותר, בעוד שהאחרון שבר מספר שיאי סטרימינג והיה מועמד לאלבום השנה, גרף שני שירים במקום הראשון של מצעד הבילבורד הוט 100 עם שיר הנושא שלו ו-\"7 Rings\", והפך את גרנדה לאמן הסולו הראשון שכובש בו-זמנית את שלושת המקומות הראשונים במצעד, והראשונה מאז הביטלס, היא שברה את שיא מספר השירים הרב ביותר אשר הגיעו למקום הראשון בשבוע הבכורה שלהם בתולדות המצעד עם שיר הנושא של אלבומה השישי, \"Positions\"‏ (2020), ושיתופי הפעולה \"Stuck with U\" עם ג'סטין ביבר ו-\"Rain on Me\" עם ליידי גאגא, כאשר האחרון שבהם זכה בפרס גראמי עבור צמד הפופ/הופעת הפופ הטובה ביותר. גרנדה נשענה על מוזיקת דאנס באלבומה השביעי, \"Eternal Sunshine\"‏ (2024) שהניב את הסינגלים \"Yes, And?\" ו-\"We Can't Be Friends (Wait for Your Love)\", כאשר גם שניהם הגיעו לצמרת המצעד.\nבנוסף לקריירה המוזיקלית לקחה חלק בסרט הקולנוע הסאטירי פוליטית אל תסתכלו למעלה (2021), ובתור גלינדה בעיבוד הקולנועי של המחזמר מרשעת (2024).\nעם מכירות של למעלה מ-100 מיליון אלבומים וסינגלים היא אחת מהזמרות הנמכרות ביותר בכל הזמנים, ששת האלבומים הראשונים שלה הגיעו למעמד של אלבום פלטינה ומעלה בארצות הברית, היא נכנסה לרשימת 100 האנשים המשפיעים ביותר בעולם לשנים 2016 ו-2019, הייתה לזמרת המרוויחה ביותר לשנת 2020 לפי מגזין ״פורבס״, לאחר שצברה מעל למאה מיליארד השמעות (נכון ל-2024) בספוטיפיי, גרנדה היא האמנית הנשית המושמעת ביותר בשנות ה-2010 והשנייה בכל הזמנים לאחר טיילור סוויפט, והיא הזמרת עם מספר הרב ביותר של שירים אשר עברו את רף המיליארד השמעות, עם 19 שירים. מחוץ למוזיקה ולקולנוע, גרנדה עבדה עם ארגוני צדקה רבים, היא ידועה בתמיכה הרבה שלה בקהילת הלהט\"ב, ובנוסף לכך היא תומכת למען זכויות בעלי חיים, בריאות נפשית ושוויון מגדרי וגזעי. בין המיזמים העסקיים שלה נמנים R.E.M. Beauty, מותג קוסמטיקה שהושק בשנת 2021, ומותג בישום שהרוויח יותר ממיליארד דולר במכירות קמעונאיות עולמיות.",
    "pageid": 944833
  },
  {
    "title": "אריה גולן",
    "extract": "אריה גולן (נולד ב-29 בנובמבר 1947) הוא עיתונאי ושדרן רדיו ישראלי. ב-1995 החל להגיש את יומן הבוקר ברשת ב' של קול ישראל \"הבוקר הזה\", וממשיך להגיש אותו עד היום בכאן ב של תאגיד השידור הישראלי. \nזוכה פרס סוקולוב על מפעל חיים בתחום התקשורת האלקטרונית לשנת 2008. ביוני 2016 עזב את רשות השידור ועבר לתאגיד השידור הישראלי.",
    "pageid": 113794
  },
  {
    "title": "בקרוב אצלי",
    "extract": "בקרוב אצלי היא סדרת קומדיה רומנטית ישראלית שנוצרה על ידי אורי גרוס, יואב צפיר, תמר מרום ותמרה סלם ובבימויו של איתן צור. גיבורת הסדרה היא הדס טולדנו, מפיקת חתונות המחפשת אהבה המחוזרת לפתע על ידי ארבעה גברים שונים. הסדרה משודרת החל מ-25 בנובמבר 2024 בקשת 12.\nהסדרה הייתה אמורה לעלות לאוויר ב-2 בספטמבר 2024, אך עלייתה לאוויר נדחתה בעקבות איתורן של גופות של שישה ישראלים שנחטפו במתקפת הפתע על ישראל.",
    "pageid": 2368831
  },
  {
    "title": "בשאר אל-אסד",
    "extract": "בשאר חאפז אל-אסד (בערבית: بَشَّار حافِظ ٱلأَسَد, תעתיק מדויק: בַּשָּאר חָאפִט' אלְאַסַד; נולד ב-11 בספטמבר 1965) הוא פוליטיקאי סורי המכהן כנשיאהּ ה-17 והנוכחי של סוריה, מאז יולי 2000, עת החליף את קודמו בתפקיד, אביו חאפז אל-אסד. מאז מרץ 2011 מתחוללת מלחמת אזרחים בין צבאו לצבאות אופוזיציה, שבמהלכה נהרגו למעלה מ-600,000 בני אדם ועוד רבים נפצעו, חלקם באמצעות שימוש בנשק כימי, וכתוצאה ממנה מיליוני סורים עזבו את המדינה כפליטים. עקב זאת רבים רואים באסד כפושע מלחמה ואף כפושע נגד האנושות. וידוע בכיניו ״הקצב מדמשק״",
    "pageid": 23512
  },
  {
    "title": "ג'ודי גרלנד",
    "extract": "ג'ודי גרלנד (באנגלית: Judy Garland;‏ 10 ביוני 1922 – 22 ביוני 1969) הייתה שחקנית קולנוע וזמרת אמריקאית, שכיכבה בעשרות סרטים, ברובם מוזיקליים. ביניהם היא גם גילמה את דורותי גייל בסרט \"הקוסם מארץ עוץ\".\nבמהלך הקריירה שלה שנפרשה על פני למעלה מארבעה עשורים, זכתה ג'ודי גרלנד במגוון פרסים. גרלנד זכתה להכרה בינלאומית בזכות הופעותיה במחזות זמר וסרטים הוליוודיים. גרלנד התמודדה לאורך חייה עם קשיים אישיים מרובים. היא סבלה מדימוי גוף, שהוחמר על ידי ביקורת מצד תעשיית הקולנוע, השפיע על ביטחונה העצמי. בנוסף, נאלצה להתמודד עם חובות כספיים ניכרים ועם התמכרות לסמים ואלכוהול, שהחלה בנעוריה. חייה האישיים היו סוערים, והיא התחתנה חמש פעמים, ארבע מהן הסתיימו בגירושין. בשנת 1969, בגיל 47, נפטרה כתוצאה ממנת יתר של ברביטורט.\nב-1999, מכון הסרטים האמריקאי דירג אותה כשחקנית השמינית הטובה ביותר בכל הזמנים.",
    "pageid": 185646
  },
  {
    "title": "גלגל המזלות",
    "extract": "גלגל המזלות או זודיאק (מיוונית: Ζῳδιακός κύκλος, \"גלגל החיות\") הוא דימוי ציורי של כוכבי השמיים, למעין גלגל הנחלק ל-12 מערכי כוכבים או \"מזלות\". רצועה זו של מערכי הכוכבים היא רצועה דמיונית מעגלית הנמצאת על מישור המילקה. על רצועה זו עובר מסלולה של השמש עבור צופה מכדור הארץ.\nגלגל המזלות הוא מרכיב מרכזי באסטרולוגיה, שחסידיה מאמינים שמיקום הכוכבים משפיע על המתרחש על פני כדור הארץ, או משקף אותו, ולפיכך \"המזל\" – הן במשמעות השפעות על גורלו של האדם, הן במשמעות הגורם השמימי שישפיע על חייו, נקבע על פי יום התאריך והחודש שבו נולד – ממנו ניתן לכאורה לדעת את האזור בגלגל המזלות שבו נמצאת השמש בעת הולדתו.\nבעבר נאמר שמועד מסוים בשנה הוא \"במזל\" על פי שם הקבוצה בה נמצאה השמש. אסטרולוגים עדיין משתמשים בלוח זמנים בן כ-2,000 שנה, ומאז בשל תופעת הנקיפה השמש אינה נמצאת במזל האסטרולוגי, אלא מקדימה בחודש. לדוגמה, בטווח הזמנים 20 במרץ – 19 באפריל, המוכרז כמזל טלה, נמצאת השמש במזל דגים.\nאף על פי שמסלול המילקה עובר גם דרך קבוצת נושא הנחש הושמטה זו מרשימת המזלות, אולי על מנת לשמר את החלוקה ל-12, כחלוקת החודשים ואולי מכיוון שרוב כוכבי נושא הנחש הם מעל מישור המילקה.\nגלגל המזלות שימש את האסטרונומיה במיפוי השמיים, כאשר כל אזור בשמיים מכונה על שם המזל שלו – קבוצת כוכבים נראים שעל ידי חיבור קווים ביניהם יוצרים צורות. המזלות הותאמו לתקופות בשנה על ידי ייחוס כל מזל לתקופה שבה השמש עוברת במזל, ולכן קבוצת הכוכבים שלה לא נראית במהלך הלילה, אלא רק שאר המזלות. התקופה של כל מזל נמשכת כ-30 יום, בעונת שנה קבועה, ובאורך מקביל פחות או יותר לסיבוב הירח. עם השנים השתנו הכוכבים הנראים במהלך תקופות שנה ובתרבויות השונות החסירו והוסיפו כוכבים שונים כדי להתאימן לציור הידוע ולתקופה האמורה לייצג את המזל. זיהוי המזלות עם עונות שנה ושמות המזלות ניתנו בידי בני תרבות קדומה, ונמצאים בספרות הבבלית והמצרית העתיקה בכתב יתדות ובכתב חרטומים, וכן בציורים קדומים ששרדו, והיו מרכזיים גם לאמונות של התרבות האלילית היוונית והרומית. המזלות המייצגות את חודשי השנה מרכזיות לפולקלור של תרבויות רבות, ומשמשות בהן גם כיום.",
    "pageid": 55883
  },
  {
    "title": "גלדיאטור 2",
    "extract": "גלדיאטור 2 (באנגלית: Gladiator II) הוא סרט דרמה אפי אמריקאי שבוים על ידי הבמאי רידלי סקוט על פי תסריט מאת דייוויד סקרפה. הסרט הוא המשך לאירועי הסרט \"גלדיאטור\", שעלה לאקרנים בשנת 2000. בסרט מככבים פול מסקל, פדרו פסקל, ג'וזף קווין, פרד השינגר, ליאור רז, דרק ג'קובי, קוני נילסן ודנזל וושינגטון. ג'קובי ונילסן שבים לגלם את דמויותיהם מהסרט הראשון, בעוד מסקל מחליף את ספנסר טריט קלארק בגילום דמותו של לוציוס, בנם של מקסימוס ולוסילה, שהופך לגלדיאטור לאחר שהצבא הרומי, בראשותו של הגנרל מרקוס אקסיוס, פולש לביתו; מתוך רצון לנקום באקסיוס, מתחיל לוציוס להילחם כגלדיאטור עבור מקרינוס, עבד לשעבר שזומם להפיל את הקיסרים-תאומים גטה וקרקלה.\nפיתוחו של סרט המשך לסרט הראשון החל לראשונה כבר ביוני 2001, ונמסר שאת תסריטו עתידים לשוב לכתוב דייוויד פרנזוני וג'ון לוגאן. ברבות השנים שחלפו מאז, הציע סקוט מספר עדכונים מדי פעם, כולל על מעורבותו הפוטנציאלית של ראסל קרואו ועל קשת העלילה בה תעסוק הסרט. פיתוחו של הסרט הוקפא לאחר ש\"דרימוורקס\" נאלצה למכור את זכויותיו של הסרט הראשון ל\"סרטי פרמאונט\" בשנת 2006. בשנת 2018, הוכרז רשמית על פיתוחו של סרט ההמשך, ובינואר 2023 נמסר כי בתפקיד הראשי יככב מסקל. צילומי הסרט התקיימו בין יוני לינואר 2024, כשבאמצע הפסקה של חמישה חודשים בעקבות שביתת אמני הטלוויזיה והרדיו.\nבכורת הסרט התקיימה בסידני, אוסטרליה ב-30 באוקטובר 2024. בארצות הברית, הסרט עלה לאקרנים ב-22 בנובמבר 2024, ובישראל, הוא עלה לאקרנים ב-14 בנובמבר 2024. הסרט זכה בעיקר לביקורות חיוביות מהמבקרים.",
    "pageid": 2183060
  },
  {
    "title": "דובי פרנסס",
    "extract": "דב (דובי) פרנסס (נולד ב-20 בנובמבר 1978) הוא איש עסקים, מנחה טלוויזיה ומשקיע הון-סיכון אמריקאי-ישראלי. מייסד ומנכ\"ל של קרן ההון-סיכון Group 11, המנהלת נכסים בהיקף של למעלה מ-1.6 מיליארד דולר.",
    "pageid": 1836439
  },
  {
    "title": "דין מירושניקוב",
    "extract": "דין מירושניקוב (נולד ב-9 באפריל 1988) הוא שחקן טלוויזיה וקולנוע, דוגמן, די ג'יי ואיש עסקים ישראלי, יליד אוקראינה הסובייטית. הועמד לפרס אופיר לשחקן המשנה הטוב ביותר, על תפקידו בסרט הדרמה ״כאילו אין מחר״ משנת 2022.",
    "pageid": 1440293
  },
  {
    "title": "דניאלה וייס",
    "extract": "דניאלה וייס (נולדה בשם דניאלה מינץ ב-30 באוגוסט 1945) היא פעילת ימין ישראלית, מהדמויות הבולטות בהנהגת הימין ביהודה ושומרון. מייסדת תנועת נחלה ועומדת בראשה. כיהנה בתפקיד ראש המועצה המקומית קדומים משנת 1996 ועד שנת 2007, והייתה מראשי תנועת גוש אמונים, ארגון שבמחקרים רבים מוגדר כארגון ימין רדיקלי. משפחת וייס הייתה אחת מעשר המשפחות הראשונות שהקימו מערבית לעיר שכם את ההתנחלות היהודית הראשונה בשומרון אחרי מלחמת ששת הימים - אלון מורה, לימים קדומים.",
    "pageid": 296789
  },
  {
    "title": "הכבש השישה עשר",
    "extract": "הכבש השישה עשר הוא ספר שירי ילדים של יהונתן גפן שראה אור בשנת 1978. בעקבותיו יצא גם תקליט ילדים מצליח מאוד ולאחר מכן עלו מופע והצגת ילדים. התקליט נבחר כמה פעמים לרשימת האלבומים הישראליים הטובים בכל הזמנים.",
    "pageid": 90911
  },
  {
    "title": "המדינה האסלאמית",
    "extract": "המדינה האסלאמית (בערבית: الدولة الإسلامية, תעתיק מדויק: אלדולה אלאסלאמיה), הידועה גם בשמה הקודם דאעש (בערבית: داعش, ראשי תיבות של الدولة الاسلامية في العراق والشام, תעתיק מדויק: אלדולה אלאסלאמיה פי אלעראק ואלשאם, בעברית: \"המדינה האסלאמית בעיראק ובלבנט\"; ראשי התיבות באנגלית: ISIS או ISIL‏ – Islamic State of Iraq and Syria/Levant), היא ארגון טרור ג'יהאדיסטי-סלפי שהשתלט זמנית על שטחים נרחבים בסוריה ובעיראק ופועל גם במדינות נוספות. הארגון מגדיר עצמו כח'ליפות אסלאמית סונית.\nהארגון הוקם בסוף שנות ה-90 של המאה ה-20, ב-2004 הצטרף לארגון אל-קאעידה המרכזי באפגניסטן, ונודע כ\"אל-קאעידה בעיראק\". ב-2014, בעקבות חילוקי דעות בין ההנהגה המרכזית של אל-קאעידה למפקדי הארגון בשטח, התנתק מאל-קאעידה והפך לארגון עצמאי בשם \"דאעש\".\nמנהיג הארגון עד לשנת 2019 היה אבו בכר אל-בגדאדי. הארגון תחתיו השתתף בלחימה בסוריה, בעיראק, בלוב, בתימן, באפגניסטן ובפקיסטן. בסוף יוני 2014 הכריז הארגון על הקמת ח'ליפות אסלאמית עצמאית בשטחים שבשליטתו וקיצר את שמו ל\"המדינה האסלאמית\", שינוי המלמד על השאיפות שגדלו ואינן מוגבלות עוד מבחינה גאוגרפית. בנוסף, הוא הכריז שכל המוסלמים בכל העולם חייבים לציית לאל-בגדאדי, שהוכרז כח'ליפה. הארגון נודע לשמצה בעולם כמבצע פשעים כנגד האנושות לאחר שפרסם ברשת האינטרנט סרטונים בהם הציג את אנשיו עורפים את ראשיהם של קורבנות שנחטפו על ידי הארגון, רוצחים אזרחים וחיילים בעיראק ובסוריה באמצעות רובים, צליבה, שריפה בעודם חיים ומכירה פומבית לעבדות של נשים ייזדיות שנשבו על ידם.\nלמדינה האסלאמית זרוע תקשורת שהוקמה בתחילת 2014 הנקראת \"אל-חיאת\", שאחראית על פרסומי הארגון, סרטוני תעמולה ועיתונות כדוגמת המגזין דַאבֶּק.\nלאחר קרבות קשים, איבד הארגון שטחים נרחבים. ביולי 2017 הובס הארגון בקרב על מוסול ובאוקטובר 2017 הובס בקרב על א-רקה ונלקחה ממנו השליטה בערים הללו. בדצמבר 2017 הכריז ראש ממשלת עיראק, חיידר אל-עבאדי כי לאחר שלוש שנים של קרבות הביסה עיראק את המדינה האסלאמית.\nבמרץ 2019 הוכרז כי הארגון הובס גם בסוריה. לאחר הבסתו, ירד למחתרת. בסוף מרץ 2019, נפלה העיירה באגוז בסוריה בידי הכוחות הדמוקרטיים הסוריים, והביאה לקץ הח'ליפות הטריטוריאלית של הקבוצה באזור המזרח התיכון. אולם, חלק מהאסטרטגיה של המדינה האסלאמית הייתה התרחבות גלובלית. ואכן, הם הצליחו ליצור מובלעות בחצי האי סיני של מצרים, אפגניסטן (חוראסאן), לוב, בנגלדש, הפיליפינים, מערב אפריקה, הסאהל ומרכז אפריקה (מוזמביק והרפובליקה הדמוקרטית של קונגו). מרכז הכובד של המדינה האסלאמית עבר לחלקים מאפריקה שמדרום לסהרה ודרום אסיה. באופן כללי, המדינה האסלאמית שולטת כעת בשטחים נרחבים מפאתי החוף המערבי של אפריקה ועד לאגן אגם צ'אד.\nב-27 באוקטובר 2019 נהרג מנהיג הארגון, אבו בכר אל-בגדאדי, בפעולה של צבא ארצות הברית ושיתוף קואליציה בינלאומית נגד דאעש, ואבו אברהים אל-האשמי אל קוריישי מונה במקומו. ב-3 בפברואר 2022 התאבד אל האשמי בעקבות פשיטת כוחות אמריקאים על מחבואו בסוריה, וכחודש לאחר מותו הוכרז אבו חסן אל-האשמי לח'ליפה השלישי של הארגון. ב-30 בנובמבר 2022, לאחר 9 חודשים בלבד בתפקיד, דובר הארגון הודיע כי אבו חסן נהרג במהלך לחימה מבלי לספק פרטים נוספים. למחליפו מונה אבו אל-חוסיין אל-חוסייני אל-קורשי.\nלפי אינדקס הטרור העולמי המדינה האסלאמית (דאעש) ושלוחותיה נותרו קבוצת הטרור הקטלנית ביותר בעולם בשנת 2023, זו השנה התשיעית ברציפות, עם פיגועים בכ-21 מדינות, שבהם נרשמו המספר הגבוה ביותר של פיגועים ומקרי מוות מטרור. אירועי טרור המיוחסים להם ברחבי אירופה, כוללים את ה-Bataclan בפריז (2015), מתקפת המטרו של בריסל (2016), ניס (2016), ברלין (2016), סטוקהולם (2017), איסטנבול (2017) וברצלונה (2017), והפיגוע בקרוקוס סיטי הול במרץ 2024. בין 10 המדינות המובילות שנפגעו מטרור של המדינה האיסלאמית ושלוחותיה בשנת 2023 היו: בורקינה פאסו, מאלי, פקיסטן, אפגניסטן, סומליה, ניגריה וניז'ר.",
    "pageid": 1200691
  },
  {
    "title": "הסכם ישראל–לבנון 2024",
    "extract": "הסכם ישראל–לבנון (2024) הוא הסכם הפסקת אש בין ישראל ללבנון שנועד לעצור את הלחימה בחזית הצפונית במלחמת חרבות ברזל שהחלה ב-8 באוקטובר 2023, את מבצע חיצי הצפון שהחל ב-19 בספטמבר 2024, ואת התמרון הקרקעי בלבנון שהחל ב-1 באוקטובר 2024. ההסכם אושר בקבינט המדיני-ביטחוני הישראלי ב-26 בנובמבר 2024, ונכנס לתוקף ב-27 בנובמבר בשעה 04:00.",
    "pageid": 2398506
  },
  {
    "title": "הצמה (סרט)",
    "extract": "הצמה (באנגלית: The Braid; בצרפתית: La Tresse) הוא סרט קולנוע משנת 2023 בכתיבה ובימוי של לטישיה קולומבני .\nהתסריט של קולומבני מבוסס על רב המכר שלה \"הצמה\" משנת 2017 שתורגם לעשרות שפות וגם לעברית.\nהסרט מתאר את חייהן המורכבים של שלוש נשים בשלושה קצוות העולם - הודו, איטליה וקנדה. הן מתקוממות נגד גורלן ומחליטות להיאבק. בבלי דעת הן קשורות למשהו אנושי - צמה.\nהסרט מדבר הינדי, איטלקית ואנגלית",
    "pageid": 2397028
  },
  {
    "title": "הקוסם מארץ עוץ (סרט)",
    "extract": "\"הקוסם מארץ עוץ\" (באנגלית: The Wizard of Oz) הוא סרט פנטזיה מוזיקלי משנת 1939 בכיכובה של ג'ודי גרלנד. הסרט מבוסס על ספרו של ליימן פרנק באום, \"הקוסם מארץ עוץ\", שמספר על דורותי, נערה אמריקנית מקנזס שבמהלך סופת טורנדו מגיעה לארץ אגדות צבעונית, ויוצאת למסע יחד עם חבריה שמצאה בדרך, שלכולם, בדיוק כמוה, יש מטרה להשיג: הדחליל שצריך שכל, איש הפח שצריך לב, האריה הפחדן שצריך אומץ ודורותי שרוצה להגיע הביתה.\nלמרות הדעה הרווחת, הסרט לא היה הראשון שהוקרן בצבע, אולם אפקט הצבע נוצל היטב בסרט: פרק שהותה של דורותי בקנזס צולם בשחור-לבן, ואילו משדורותי הגיעה לארץ עוץ, ארץ האגדות והמכשפות, הופיעה בצבע.",
    "pageid": 92270
  },
  {
    "title": "טבח שבעה באוקטובר",
    "extract": "טבח שבעה באוקטובר היה מתקפת פתע טרוריסטית רחבת היקף שהוביל חמאס, ארגון טרור אסלאמיסטי־סוני פלסטיני, מרצועת עזה על ישראל, נגד יעדים אזרחיים וצבאיים במרחב עוטף עזה, תוך ביצוע טבח, אונס, ביזוי של גופות, וידוא הריגה על אזרחים, חטיפת אזרחים, בזיזת רכוש, פשעי מלחמה ופשעים נגד האנושות. בטבח השתתפו ארגוני טרור נוספים החברים בחדר המבצעים הפלסטיני המשותף, ובהם הג'יהאד האסלאמי.\nבבוקר שבת, 7 באוקטובר 2023, שמחת תורה ה'תשפ\"ד, החלה המתקפה במטח ירי רקטי מסיבי ומתמשך, חריג בהיקפו, של 4,300 רקטות ומספר פצצות מרגמה על ישראל, בייחוד בדרום ובמרכז. בחסות המטחים חדרו – יבשתית, אווירית וימית – כ־6,000 מחבלים לשטח ישראל מ־119 פרצות בגדר המערכת, בחזית של כ־60 ק\"מ. הם תקפו והשתלטו על בסיסי צה\"ל ומוצביו וניהלו קרבות ירי עם כוחות הביטחון. בד בבד הם חדרו ליישובים אזרחיים, כבשו את חלקם, רצחו וחטפו מאות מתושביהם. המחבלים תיעדו את המתקפה ופעולותיהם והפיצו את הסרטונים ברשתות על מנת ליצור פחד ברחבי ישראל כחלק מלוחמה פסיכולוגית.\nבמתקפה נרצחו ונהרגו כ־1,163 ישראלים וזרים, רובם אזרחים, ונפצעו יותר מ־1,941, בהם כ־360 במצב אנוש או קשה. כמה עשרות אזרחים ממדינות זרות נרצחו גם הם. במהלך המתקפה בוצע טבח ב\"פסטיבל נובה\" ליד קיבוץ רעים, שהיה לפיגוע הטרור הבודד הגדול בתולדות מדינת ישראל. במהלך המתקפה נרצחו ונחטפו אזרחים רבים, ביניהם נשים, ילדים וקשישים, וזאת תוך כדי התעללות פיזית, נפשית ומינית. 251 אנשים נחטפו לרצועת עזה, בהם גם חיילי צה\"ל ואזרחים זרים, אך רובם אזרחים ישראלים, ובכללם תינוקות, ילדים, נשים וזקנים. ליישובי עוטף עזה נגרם נזק רב, וכן גם ליישובים נוספים.\nהמתקפה הסתיימה בתוך שלושה ימים, עם החזרת השליטה ביישובים הישראלים לידי צה\"ל ולכידת רוב המחבלים שהסתננו לישראל. הלחימה המתמשכת המרכזית נגמרה ב־8 באוקטובר, כאשר כמה קרבות נמשכו ומחבלים שהסתגרו בבתים ונלחמו בצה\"ל חוסלו ב־9 באוקטובר. נוסף על כך, מחבלים הופיעו באזור זיקים ונלחמו בצה\"ל גם ב־11 באוקטובר ומחבלים נוספים חוסלו בזיקים ב־12 באוקטובר. הייתה זו המתקפה הקטלנית ביותר של ארגון טרור על מדינת ישראל, והאסון הגדול ביותר שקרה לעם היהודי מאז השואה. המתקפה השפיעה על החברה הישראלית השפעה מרחיקת לכת, והמחדל שאיפשר אותה גרם למשבר אמון בין הציבור לבין מוסדות השלטון. בעקבות המתקפה יצאה מדינת ישראל למלחמת חרבות ברזל.\nהמתקפה יצאה לפועל למחרת יום השנה (הלועזי) ה־50 לפתיחת מלחמת יום הכיפורים, שבה הופתעה ישראל על ידי צבאות מצרים וסוריה. תחקירים של צה\"ל גילו שהמתקפה תוכננה במשך שנה מאז 2022 והרעיון לבצע מתקפה כזאת עלה 7 שנים מוקדם יותר. ב־2021 מצא צה\"ל תרשים של חמאס שבו מתואר הרעיון של המתקפה על ישראל. לפי מספר גורמים, תוכנית חמאס הייתה שאפתנית בהרבה. לפי גרסה אחת היא כללה הסתערות על חלקים נוספים של הדרום, ושליחת חוליות מחבלים לערים במרכז. לפי הערכה אחרת חמאס תכנן, בסיוע כוחות נוספים, לכבוש את כל מדינת ישראל.",
    "pageid": 2266879
  },
  {
    "title": "טהרן (סדרת טלוויזיה)",
    "extract": "טהרן היא סדרת טלוויזיה ישראלית מסוגת דרמת ריגול העוסקת בסוכנת של \"המוסד\" שנשלחה למשימה חשאית בטהרן במטרה למנוע מאיראן התחמשות גרעינית. סדרת הטלוויזיה הופקה על ידי \"שולה ודנה הפקות\" ו-Paperplane Productions‏ ושודרה בערוץ כאן 11.\nהתסריטאי משה זונדר אמר על הסדרה: \"'טהרן' מנסה להאיר את הקונפליקט הישראלי־איראני באור חדש, לעסוק בהתמודדות האוניברסלית עם הגירה, זהות ופטריוטיות, ולבחון אם ניתן להשתחרר מהמגבלות האלה\". בנוסף הסדרה מציגה את נקודת מבטם של מתנגדי המשטר באיראן על החיים בצל המשטר ועל הסכסוך האיראני-ישראלי.\nהעונה השנייה של הסדרה עלתה ב-7 במאי 2022, בהשתתפות גלן קלוז. הסדרה נמכרה גם לשירות הסטרימינג של \"אפל TV פלוס\".\nב-22 בנובמבר 2021 זכתה הסדרה בפרס אמי הבין-לאומי בקטגוריית סדרת הדרמה הטובה ביותר.",
    "pageid": 1801122
  },
  {
    "title": "יוסף חדאד",
    "extract": "יוּסֵף חדאד (בערבית: يوسف حداد; נולד ב-3 בספטמבר 1985) הוא ערבי-ישראלי נוצרי, פעיל הסברה ישראלית, עיתונאי, פעיל חברתי במגזר הערבי בישראל, אושיית רשת ומנכ\"ל עמותת \"ביחד – ערבים זה לזה\" הפועלת לחיבור החברה הערבית לחברה הישראלית.",
    "pageid": 1635599
  },
  {
    "title": "יניב פולישוק",
    "extract": "יניב (פולי) פולישוק (נולד ב-27 ביוני 1969) הוא שחקן, כוכב ילדים, תסריטאי וקומיקאי ישראלי. הוא ידוע בעיקר בשל גילום דמותו של גרי מנדלבאום ב\"הפיג'מות\" וב\"מנדלבאום בלש פרטי\" וכאחד מיוצריה ושחקניה של \"סברי מרנן\".",
    "pageid": 376864
  },
  {
    "title": "יעל שרוני",
    "extract": "יעל שרוני (נולדה ב-10 באוגוסט 1975) היא שחקנית טלוויזיה ותיאטרון ישראלית. זוכת פרס האקדמיה לטלוויזיה.",
    "pageid": 221579
  },
  {
    "title": "לינדזי לוהן",
    "extract": "לינדזי די לוהן (באנגלית: Lindsay Dee Lohan; נולדה ב-2 ביולי 1986) היא שחקנית וזמרת אמריקאית.",
    "pageid": 72275
  },
  {
    "title": "למואל מלך משא",
    "extract": "לְמוּאֵל מֶלֶךְ-מַשָּׂא הוא דמות מקראית המופיעה בספר משלי, פרק ל\"א, פסוק א'.",
    "pageid": 1190688
  },
  {
    "title": "מבצע חיצי הצפון",
    "extract": "מבצע חיצי הצפון היה מבצע צבאי רחב-היקף של צה\"ל שהחל ב-19 בספטמבר 2024 במסגרת החזית הצפונית במלחמת חרבות ברזל. המבצע יצא לפועל בתגובה לירי המתמשך של רקטות ושיגור כטב\"מים וטילי נ\"ט של חזבאללה מלבנון על ישראל, מתקפות שהחלו ב-8 באוקטובר 2023. במסגרת המבצע, חיל האוויר תקף עשרות אלפי משגרי רקטות ומחסני אמל\"ח ברחבי לבנון וכן ביצע סיכול ממוקד במספר רב של מפקדים בארגון הטרור חזבאללה, כולל חסן נסראללה, מחליפו האשם ספי א-דין וראשי המערכים בזרוע הצבאית ובכוח רדואן. בתוך שמונה ימים השלימה ישראל את הריגת כל צמרת הפיקוד של חזבאללה, למעט אבו עלי רצ'א. ביום ה-13 למבצע צה\"ל החל את התמרון הקרקעי בדרום לבנון.\nצה\"ל התנקש באבראהים עקיל ובכירים נוספים ברובע הדאחייה בביירות. גם ראש מערך הטילים של חזבאללה, אבראהים קובייסי, נהרג בסיכול ממוקד בדאחייה, ויומיים לאחר מכן נהרג גם ראש המערך האווירי של חזבאללה, מוחמד חוסיין סרור. למחרת, בערב יום שישי, 27 בספטמבר 2024, ב\"מבצע סדר חדש\", נהרגו גם מזכ\"ל הארגון חסן נסראללה, מפקד החזית הדרומית עלי כרכי, ובכירים נוספים בתקיפת המפקדה הראשית ברובע הדאחייה שבביירות. כשבוע לאחר מכן יורשו המיועד של נסראללה, האשם ספי א-דין, נהרג בסיכול ממוקד.\nבתקיפות האוויריות בין התאריכים 23–24 בספטמבר נהרגו 558 איש. זהו מספר ההרוגים הלבנונים ליממה הגבוה ביותר מאז מלחמת האזרחים בלבנון. סך ההרוגים הלבנונים בכלל המבצע גבוה מסך ההרוגים במלחמת לבנון השנייה כולה.\nבתאריך 26 בנובמבר 2024 הוכרז על הסכם הפסקת אש בין ישראל ללבנון שנכנס לתוקפו למחרת.",
    "pageid": 2379094
  },
  {
    "title": "מגי אזרזר",
    "extract": "מרגלית \"מָגי\" אזרזר-סבג (נולדה ב-10 בספטמבר 1986) היא שחקנית וזמרת ישראלית, זוכת פרס התיאטרון הישראלי ובשני פרסי האקדמיה לטלוויזיה.",
    "pageid": 1011248
  },
  {
    "title": "מייה שם",
    "extract": "מייה שֵׁם (נולדה ב-29 באפריל 2002) היא אזרחית ישראלית שנחטפה על ידי ארגון הטרור חמאס במהלך הטבח בפסטיבל נובה ליד רעים, כחלק מטבח שבעה באוקטובר. הסרטון שלה מהשבי ושחרורה לאחר מכן ב-30 בנובמבר התפרסמו בתקשורת הבין-לאומית, וסיפורה סוקר בכל רחבי העולם.",
    "pageid": 2294068
  },
  {
    "title": "מיכל ינאי",
    "extract": "מיכל ינאי-מוסקל (נולדה ב-18 ביוני 1972) היא זמרת, שחקנית, מדבבת, מנחת טלוויזיה וכוכבת ילדים ישראלית.\nינאי מכונה \"מלכת הילדים\" בשל הפופולריות הרבה שלה כמנחה בערוץ הילדים ובמחזות זמר לילדים בשנות התשעים.",
    "pageid": 41678
  },
  {
    "title": "מיכל שיר",
    "extract": "מיכל שיר-סגמן (נולדה ב-18 בנובמבר 1979, כ\"ט בחשוון ה'תש\"ם) היא חברת הכנסת מטעם מפלגת יש עתיד. בעבר כיהנה בכנסת מטעם מפלגות הליכוד ותקווה חדשה.",
    "pageid": 1699188
  },
  {
    "title": "מלחמת לבנון השנייה",
    "extract": "מלחמת לבנון השנייה התנהלה בין ישראל לחזבאללה בקיץ 2006 בלבנון ובצפון ישראל. המלחמה נפתחה בשם מבצע שכר הולם עקב חטיפתם של שני חיילי צה\"ל אלדד רגב ואהוד גולדווסר שלאחר מכן שונה לשם מבצע שינוי כיוון, אולם לאחר סיומה נקבע שמה למלחמת לבנון השנייה. בלבנון מכונה המלחמה מלחמת 34 הימים או מלחמת יולי (בערבית: حرب تَمُّوز, תעתיק מדויק: חַרְבּ תמוּז). המלחמה נמשכה 34 ימים, מ־12 ביולי (ט\"ז בתמוז ה'תשס\"ו) עד הפסקת האש ב־14 באוגוסט (כ' באב ה'תשס\"ו), אם כי כוחות צה\"ל המשיכו לפעול בלבנון עד 1 באוקטובר 2006.\nהעילה למלחמה הייתה תקיפה מתוכננת של חזבאללה באזור גבול ישראל–לבנון, בתקרית שבה נחטפו שני חיילי צה\"ל ונהרגו שלושה, במקביל להפגזה ארטילרית כבדה. בעקבות האירוע הגיבה ישראל בתקיפה מסיבית, ראשית מן האוויר, ולאחר מכן גם באמצעות יחידות הקרקע שנלחמו נגד כוחות החזבאללה בדרום לבנון.\nכחלק מתוצאות המלחמה, קיבלה מועצת הביטחון של האומות המאוחדות את החלטה 1701, האוסרת על הכנסת כל נשק לדרום לבנון. עם זאת, חזבאללה התעצם ברקטות ארוכות טווח, באיכויות ובהיקפים גדולים משמעותית ממה שהיו לו טרם המלחמה, אך נשמר שקט יחסי באזור הגבול.\nהמלחמה נתפסה בקרב הציבור הישראלי ככישלון ונמתחה ביקורת קשה על הדרג המדיני ועל הפיקוד הצבאי הבכיר על דרך ניהול המלחמה. הקמת ועדת וינוגרד ומחאה ציבורית גרמה, בין השאר, להתפטרותם של הרמטכ\"ל דני חלוץ ושל אלוף פיקוד הצפון אודי אדם.",
    "pageid": 217369
  },
  {
    "title": "מתקפת צפון-מערב סוריה (2024)",
    "extract": "מתקפת המורדים הסורים בצפון-מערב סוריה (מכוּנה בפי המורדים בערבית: عملية ردع العدوان, ובתרגום לעברית: מבצע הרתעת התוקפנות) היא מתקפת פתע שפתחו המורדים הסורים, ובראשם הצבא הסורי החופשי ותחריר א-שאם, ב-27 בנובמבר 2024, בתמיכת טורקיה. במסגרת המתקפה תקפו המורדים את אזור חלב ואזורים נוספים במערב סוריה, הרגו חיילים סורים, ואף שבו חלק מהם.",
    "pageid": 2399053
  },
  {
    "title": "נטעלי שם טוב",
    "extract": "נטעלי שם טוב (נולדה ב-29 ביוני 1983) היא עיתונאית ישראלית, מגישת מהדורת זמן שישי בחדשות 13.",
    "pageid": 1910068
  },
  {
    "title": "נמלטים",
    "extract": "נמלטים (באנגלית: Prison Break) היא סדרת טלוויזיה אמריקאית מסוגת דרמה המשכית שארבע עונותיה הראשונות שודרו ברשת פוקס החל מ־29 באוגוסט 2005 ועד 15 במאי 2009. העונה החמישית שודרה כעבור כ-8 שנים, מ-4 באפריל ועד ל-30 במאי 2017. עלילת הסדרה בעונה הראשונה סובבת אחר מייקל סקופילד (ונטוורת' מילר), המנסה לחלץ מהכלא את אחיו, לינקולן בורוז (דומיניק פרסל), עליו נגזר עונש מוות על רצח שלא ביצע. הסדרה הופקה על ידי פול שורינג.\nבישראל שודרה הסדרה בערוץ yes stars 2, ולאחר מכן ב-yes stars Action בלוויין ובערוץ סטאר וורלד ב־HOT עד 2009. הצלחת הסדרה גרמה למפיקים לשנות את התסריט כדי להוסיף עונות נוספות, מעבר לאלה שתוכננו מראש. ב-12 בדצמבר 2017 הודיע דומיניק פרסל בחשבונו באינסטגרם כי עתידה לצאת עונה שישית לסדרה. ב-4 בינואר 2018 אישרה רשמית רשת FOX כי העונה ה-6 נמצאת בשלבי פיתוח מוקדמים, ואולם באוגוסט 2019 FOX הודיעה על ביטולה.",
    "pageid": 201394
  },
  {
    "title": "נס וסטילה",
    "extract": "נס וסטילה הם צמד מוזיקלי ישראלי. חברי ההרכב הם נסיה לוי (נס) ודור סורוקר (סטילה).",
    "pageid": 2277326
  },
  {
    "title": "סינתיה אריבו",
    "extract": "סינתיה אריבו (באנגלית: Cynthia Onyedinmanasu Chinasaokwu Erivo; נולדה ב-8 בינואר 1987) היא שחקנית וזמרת אנגלייה. נודעה בתפקידה במחזמר \"הצבע ארגמן\" (2017-2015) שהועלה בברודוויי עליו זכתה בפרס טוני לשחקנית הטובה ביותר במחזמר, ובפרסי אמי וגראמי. בשנת 2019, גילמה את הארייט טאבמן בסרט הביוגרפיה \"הארייט\", עבורה הייתה מועמדת לפרס אוסקר לשחקנית הטובה ביותר.",
    "pageid": 1805558
  },
  {
    "title": "עדן פינס",
    "extract": "עדן פינס (נולדה ב-21 ביוני 1997) היא מנחה, שחקנית ודוגמנית ישראלית.",
    "pageid": 1787781
  },
  {
    "title": "עודד מנסטר",
    "extract": "עודד מֶנַסטֶר (נולד ב-7 ביוני 1972) הוא שחקן, מורה למשחק, מדבב, מפיק וסטנדאפיסט ישראלי.",
    "pageid": 784471
  },
  {
    "title": "עמרי בהם",
    "extract": "עמרי בוהם (נולד ב-1979) הוא פילוסוף ופובליציסט ישראלי-גרמני הפעיל בארצות הברית, פרופסור חבר וראש המחלקה לפילוסופיה באוניברסיטת ניו סקול, ניו יורק. בהם מלמד וכותב על פילוסופיה של העת החדשה המוקדמת ופילוסופיה של הדת, תוך התמקדות ספציפית ברנה דקארט, ברוך שפינוזה ועמנואל קאנט. בנוסף, הוא ידוע בכתיבתו על ישראל וציונות, ומאמריו התפרסמו בין היתר בניו יורק טיימס, וושינגטון פוסט, הארץ ודי צייט.",
    "pageid": 2245697
  },
  {
    "title": "פחד אלוהים (סרט)",
    "extract": "פחד אלוהים (באנגלית: Heretic; בתרגום חופשי: \"כופר\") הוא סרט מותחן אימה אמריקאי, שבוים על ידי סקוט בק ובראיין וודס. בסרט מככבים יו גרנט, סופי תאצ'ר וקלואי איסט.\nב-8 בספטמבר 2024 הוקרן הסרט בבכורה עולמית בפסטיבל הסרטים הבין-לאומי בטורונטו. ב-8 בנובמבר 2024 הוא עתיד לעלות לאקרנים בארצות הברית.",
    "pageid": 2385460
  },
  {
    "title": "ראש המטה הכללי",
    "extract": "ראש המטה הכללי (או בקיצור: הרמטכ\"ל) הוא הדרג הפיקודי העליון בצבא הגנה לישראל, העומד בראש המטה הכללי של צה\"ל.\nראש המטה הכללי נתון למרות ממשלת ישראל וכפוף ישירות לשר הביטחון. הוא קצין בדרגת רב-אלוף (רא\"ל), הדרגה הגבוהה ביותר בצה\"ל.",
    "pageid": 2443
  },
  {
    "title": "שירה נאור",
    "extract": "שירה נאור (נולדה ב-28 באוגוסט 1993) היא שחקנית ומדבבת ישראלית.",
    "pageid": 838228
  },
  {
    "title": "שלמה ארצי",
    "extract": "שלמה חיים ארצי (נולד ב־26 בנובמבר 1949) הוא זמר־יוצר, מוזיקאי, מלחין, פזמונאי, מפיק מוזיקלי, שדרן רדיו ובעל טור ישראלי, מהזמרים החשובים והמשפיעים בתולדות התרבות הישראלית.\nדרכו המוזיקלית החלה בלהקה שהקים כנער בתנועת הצופים והייתה מופיעה בערבי שישי. ארצי התפרסם לראשונה כסולן בלהקת חיל הים והפך לכוכב עם זכייתו בפסטיבל הזמר והפזמון 1970. מאז ראתה הקריירה המוזיקלית שלו עליות ומורדות. בשנים 1970–1976 הוציא כמה אלבומים, חלקם עם להקת גברת תפוח. בשנים אלו זכה עשר פעמים בתואר זמר השנה בקול ישראל וזכה בפרס כינור דוד, זכה פעם נוספת בפסטיבל הזמר 1974 ונבחר כנציג ישראל באירוויזיון 1975. עם זאת שני אלבומיו הבאים נכשלו מבחינה מסחרית. בשנת 1977, כאשר כמעט היה מוכן לוותר על קריירה מוזיקלית, ביקש להוציא אלבום אחד אחרון, \"גבר הולך לאיבוד\", ולהפיק אותו בעצמו לפי ראות עיניו וללא התערבות חברת התקליטים. בעקבות הצלחתו של אלבום זה זכה ארצי בהכרה ובפופולריות מחודשת, שהגיעה לשיאה החל משנות השמונים, ועד לעשור השלישי של המאה ה־21.\nארצי נבחר להיות חתן פרס ישראל לזמר עברי בשנת 2023, אך סירב לקבלו על רקע המחלוקת בעניין הרפורמה המשפטית בישראל.",
    "pageid": 4550
  },
  {
    "title": "תוכנית החלוקה",
    "extract": "תוכנית החלוקה היא תוכנית שהציעה ועדת אונסקו\"פ מטעם האו\"ם לחלוקת ארץ ישראל ממערב לנהר הירדן לשתי מדינות, יהודית וערבית, ולשטח בין-לאומי. התוכנית התקבלה ברוב קולות בעצרת הכללית של האו\"ם ב-29 בנובמבר 1947 וקיבלה את השם הרשמי: \"החלטה מספר 181 של העצרת הכללית של האו\"ם\". בישראל היא מכונה לעיתים קרובות \"החלטת כ\"ט בנובמבר\".\nהצעת החלוקה הייתה האחרונה בסדרה של תוכניות מסוג זה שהוצעו על ידי ועדות חקירה בריטיות לארץ ישראל. תוכנית החלוקה הייתה תוכנית לביצוע שכללה מועד ברור להקמת מדינה יהודית ונתנה לגיטימציה בין-לאומית לעליית הפליטים היהודים לארץ ישראל.\nקבלת הצעת תוכנית החלוקה בעצרת הכללית של האו\"ם נחשבת לאחד האירועים החשובים בתולדות הציונות, זכתה לאישורה של הסוכנות היהודית אשר תפקדה כממשלה בפועל של היישוב ונדחתה על ידי הנהגת ערביי ארץ ישראל והנהגת הימין הישראלי. בסופו של דבר התכנית לא יושמה במלואה, אולם קבלתה סללה את הדרך לסיום המנדט הבריטי והקמתה של מדינת ישראל. ההחלטה מוזכרת במגילת העצמאות, בה נכתב כי \"הכרה זו של האומות המאוחדות בזכות העם היהודי להקים את מדינתו אינה ניתנת להפקעה\".",
    "pageid": 1357
  },
  {
    "title": "29 בנובמבר",
    "extract": "29 בנובמבר הוא היום ה-333 בשנה (334 בשנה מעוברת), בשבוע ה-48 בלוח הגרגוריאני. עד לסיום השנה, נשארו עוד 32 ימים.",
    "pageid": 2551
  },
  {
    "title": "אבו מוחמד אל-ג'ולאני",
    "extract": "שגיאות פרמטריות בתבנית:לשכתב פרמטרי חובה  [ נושא ] חסרים \n\nאַבּוּ מֻחַמַּד אלְ-ג'וּלַאנִיּ (בערבית: أبو محمد الجولاني; ייתכן ששמו האמיתי הוא אוסאמה אל-עבסי אל-ואחדי) הוא מנהיג אסלאמיסטי סוני ממוצא סורי, ששימש כאמיר ג'בהת א-נוסרה מהקמתו בינואר 2012 כארגון המקושר לאל-קאעדה ועד להכרזתו ב-28 ביולי 2016 כי הארגון מתנתק מאל-קאעידה ושמו משתנה לג'בהת פתח א-שאם (בתרגום חופשי: חזית הכיבוש של סוריה). ג'ולאני שימש כאמיר הארגון החדש, אשר ב-28 בינואר 2017 לאיחוד ארגוני הג'יהאדיסטים הסורים תחת השם היאת תחריר א-שאם (הארגון לשחרור הלבנט), בו אל-ג'ולאני משמש כמפקד הצבאי.\nמעט מאוד ידוע על אבו מוחמד אל-ג'ולאני, שהוא למעשה שמו המחתרתי. אל-ג'ולאני הוא סורי במוצאו, ומשמעות כינויו היא \"הגולני\",. שמו האמיתי אינו ידוע. גורם ביטחוני ירדני העיד כי רק צמרת אל-קאעידה יודעת את שמו האמיתי של אל-ג'ולאני, אך הוא ידוע להם בכינויו \"א-שייח' אל-פאתח\" (\"השייח' הכובש\").[דרוש מקור]",
    "pageid": 1284286
  },
  {
    "title": "אהוד אולמרט",
    "extract": "אֵהוּד אוֹלמֶרט (נולד בכ\"ג בתשרי ה'תש\"ו, 30 בספטמבר 1945) הוא פוליטיקאי ישראלי, אשר כיהן כראש ממשלת ישראל ה-12 מטעם מפלגת קדימה בין השנים 2006–2009. קודם לכן היה חבר הכנסת מטעם מפלגת הליכוד, שר בממשלות ישראל, ראש עיריית ירושלים (1993–2003).\nבמהלך כהונתו של אולמרט בראשות הממשלה השלושים ואחת אירעו מספר אירועים ביטחוניים, בהם מלחמת לבנון השנייה, תקיפת הכור הגרעיני בסוריה, מבצע גשמי קיץ, מבצע חורף חם ומבצע עופרת יצוקה. על תפקודו במלחמה ספג ביקורת ממבקר המדינה ומ\"ועדת וינוגרד\".\nבעקבות עדות מוקדמת שנגבתה בפרשת מעטפות הכסף, דרשה מפלגת העבודה, השותפה העיקרית בקואליציה, את התפטרותו והוא התפטר מתפקיד ראש הממשלה. במרץ 2015 הורשע בגין פרשה זו במרמה והפרת אמונים ובקבלת דבר במרמה בנסיבות מחמירות, ובהמשך נגזרו עליו שמונה חודשי מאסר וקנס.\nבמשפט נוסף הורשע אולמרט בקבלת שוחד ב\"פרשת חברת הזרע\" ונגזר עליו עונש מאסר בפועל של 18 חודשים. כמו כן, נגזר עליו גם חודש מאסר בפועל נוסף בגין שיבוש מהלכי משפט. ב-2 ביולי 2017 סיים לרצות את עונשי המאסר שנגזרו עליו לאחר שנוכה מהם שליש.\nאולמרט הוא ראש ממשלת ישראל היחיד שהורשע בעבירה פלילית ושריצה עונש מאסר.",
    "pageid": 659418
  },
  {
    "title": "איה פלוטו",
    "extract": "אַיֵּה פְּלוּטוֹ הוא ספר ילדים עברי מאת לאה גולדברג, המבוסס על סיפור מאת דינה רון ואיורים מאת בן-זוגה ארי רון. הספר, שנחשב לספר קלאסי לגיל הרך, ראה אור בשנת 1957 בהוצאת ספרית פועלים והופיע מאז בעשרות מהדורות.",
    "pageid": 240187
  },
  {
    "title": "איירטון סנה",
    "extract": "אֱיירטוֹן סֵנַה דַה סילבַה (בפורטוגזית: ‏‏Ⓘ‏; 21 במרץ 1960, סאו פאולו - 1 במאי 1994, אימולה) היה נהג מרוצים ברזילאי, שלוש פעמים אלוף העולם של סבב הפורמולה 1, אשר נהרג בתאונה על המסלול הבין-לאומי אנצו ודינו פרארי בעיר אימולה באיטליה, שם התקיים גרנד פרי סן מרינו ב-1994. סנה נחשב לאחד מהנהגים הטובים ביותר בהיסטוריית המרוצים של פורמולה 1.",
    "pageid": 133249
  },
  {
    "title": "אליעזר טולדנו",
    "extract": "אליעזר טולדנו (נולד ב-12 באוקטובר 1973) הוא קצין בצה\"ל בדרגת אלוף המכהן כראש אגף אסטרטגיה ומעגל שלישי. בעבר שימש בין היתר מפקד פיקוד הדרום, מפקד אוגדת עזה, המזכיר הצבאי של ראש הממשלה, מפקד חטיבת הצנחנים, מפקד יחידת מגלן ומפקד חטיבה 226.",
    "pageid": 1055213
  },
  {
    "title": "אמיר איל",
    "extract": "אמיר איל (נולד ב-6 במרץ 1965) הוא איש עסקים ישראלי, יזם, רואה חשבון והבעלים של קבוצת ההשקעות אינפיניטי-אילים.\nמכהן כסגן נשיא לשכת רואי החשבון בישראל.",
    "pageid": 1215302
  },
  {
    "title": "אנה קארנינה (סרט, 1948)",
    "extract": "אנה קארנינה (באנגלית: Anna Karenina) הוא סרט קולנוע בריטי משנת 1948 המבוסס על הרומן באותו שם מאת לב טולסטוי שיצא לאור ב-1877.\nאת הסרט ביים ז'וליאן דוביבייה, ובתפקיד הראשי כיכבה ויוויאן לי. מפיק הסרט היה אלכסנדר קורדה, שהפיק יחד עם הרברט מייסון, עבור חברת ההפקה London Films. בארצות הברית הפיצה את הסרט חברת אולפני המאה ה-20. התסריט נכתב בידי ז'אן אנוי, ז'וליאן דוביבייה וגאי מורגן. קונסטנט למברט הלחין את הפסקול.",
    "pageid": 1838839
  },
  {
    "title": "אריק איינשטיין",
    "extract": "אריק איינשטיין (3 בינואר 1939, י\"ב בטבת ה'תרצ\"ט – 26 בנובמבר 2013, כ\"ד בכסלו ה'תשע\"ד) היה זמר-יוצר, שחקן, קומיקאי ותסריטאי ישראלי, מחלוצי הרוק הישראלי ואחד האמנים הישראלים הפופולריים והמשפיעים בכל הזמנים. שיתופי הפעולה שלו היו אינטגרליים לעיצוב התרבות הישראלית. היה חבר בלהקות הנח\"ל, בצל ירוק, שלישיית גשר הירקון והחלונות הגבוהים, וחלק מחבורת לול. שיתופי הפעולה שלו עם שלום חנוך ולהקת הצ'רצ'ילים הניבו את אלבומי הרוק הראשונים בישראל. איינשטיין נחשב לאחד הזמרים הישראלים המשפיעים ביותר ואף זכה למעמד פולחני בתרבות הישראלית. \nמבקר המוזיקה יואב קוטנר תיאר אותו כך: ”אריק איינשטיין הוא יותר מאשר הזמר הישראלי הגדול ביותר. איינשטיין הוא ארץ ישראל האמיתית”. בשנת 2013 יזמה שרת התרבות והספורט לימור לבנת פרס בשם פרס אריק איינשטיין.",
    "pageid": 32528
  },
  {
    "title": "ארצות הברית",
    "extract": "ארצות הברית של אמריקה (באנגלית: United States of America; בראשי תיבות: USA; בקיצור: United States; לעיתים מקוצר גם בראשי תיבות: US; בתרגום מילולי לעברית: \"המדינות המאוחדות של אמריקה\"), המוכרת בעברית בשם המקוצר ארצות הברית ובראשי תיבות ארה\"ב ובשפה מקובלת פשוט כאמריקה, היא מדינה פדרלית הנמצאת בעיקר ביבשת אמריקה הצפונית. המשטר בה הוא מסוג רפובליקה חוקתית והיא מורכבת מ-50 מדינות, מחוז פדרלי אחד ו-5 טריטוריות. 49 מהמדינות שלה שוכנות באמריקה הצפונית (ומהן 48 החולקות את השטח היבשתי הרציף), וכן מחוז קולומביה שבו נמצאת העיר וושינגטון, בירת המדינה. ארצות הברית גובלת בקנדה בצפון ובמקסיקו בדרום. מדינת אלסקה שוכנת בצפון-מערב היבשת, קנדה נמצאת מזרחית לה ורוסיה נמצאת בצד מערב, מעבר למצר ברינג. המדינה ה-50 היא הוואי, ארכיפלג השוכן באוקיינוס השקט. מאז התפרקות ברית המועצות בשנת 1991 ארצות הברית היא מעצמת-העל היחידה בעולם.\nשטחה של ארצות הברית הוא 9.834 מיליון קמ\"ר, ואוכלוסייתה, נכון ל-2024, נאמדת ב-345 מיליון תושבים. ארצות הברית היא אחת מהמדינות המגוונות ביותר מבחינה אתנית, כתוצאה מהגירה רחבת-היקף מחלקים רבים של העולם. כלכלת ארצות הברית היא הכלכלה הלאומית הראשונה בגודלה בעולם, והתוצר המקומי הגולמי שלה היה למעלה מ-25 טריליון דולר בשנת 2022.\nארצות הברית נוסדה על-ידי שלוש עשרה המושבות הבריטיות שקמו לאורך חוף האוקיינוס האטלנטי. המושבות הכריזו על עצמאותן ב-4 ביולי 1776. עימותים בין בריטניה הגדולה לקולוניות הביאו למלחמת העצמאות של ארצות הברית בין 1775 ל-1783, שהייתה למלחמת העצמאות הקולוניאלית המוצלחת הראשונה. ב-1787 אומצה חוקת ארצות הברית שנכנסה לתוקפה שנתיים אחרי כן ושבמסגרתה אורגנה מחדש מערכת הממשל המרכזי של ארצות הברית. מגילת הזכויות, שכללה עשרה תיקונים לחוקה, אושררה ב-1791.\nבמהלך המאה ה-19, רכשה ארצות הברית אדמות מצרפת, ספרד, הממלכה המאוחדת, מקסיקו ורוסיה, וסיפחה את רפובליקת טקסס והוואי. המחלוקות בין מדינות הדרום החקלאיות למדינות הצפון התעשייתיות בסוגיית זכויות המדינות והרחבת העבדות בארצות הברית הובילו לפריצתה של מלחמת האזרחים האמריקנית בשנות ה-60 של המאה ה-19. ניצחונו של הצפון מנע את פיצולה של המדינה, והוביל לסיומה של העבדות החוקית בארצות הברית. מלחמת ארצות הברית–ספרד ומלחמת העולם הראשונה חיזקו את מעמדה של ארצות הברית כמעצמה צבאית. ארצות הברית הייתה ב-1945 למדינה הראשונה שייצרה, צברה ואף השתמשה בנשק גרעיני. לאחר מלחמת העולם השנייה, הייתה לחברה קבועה במועצת הביטחון של האומות המאוחדות מ-17 בינואר 1946, והמייסדת של הברית הצפון אטלנטית ב-4 באפריל 1949, שבה היא נחשבת לציר המרכזי. כיום, לרשות ארצות הברית הצבא הנחשב לחזק והמתקדם בתבל, עם חילות הים והאוויר הגדולים בתבל.\nכיום, כשהיא מעצמת-העל הדומיננטית, ארצות הברית היא באופן רשמי מדינה בעלת נשק גרעיני וחברת ה-G7. היא בעלת חשיבות מכרעת בכלכלה, בביטחון וביחסי החוץ העולמיים כמו גם בתרבות הפופולרית, והציר המרכזי של מה שנהוג לכנותו הציוויליזציה המערבית.",
    "pageid": 330414
  },
  {
    "title": "בלקספייס",
    "extract": "בלקספייס היא סדרת דרמת מתח ישראלית. הסדרה שודרה החל מ-13 בדצמבר 2020 ברשת 13. במאי 2021 עלתה הסדרה לשידור גם בשירותי הסטרימינג של Netflix העולמית. ב-10 ביוני 2024 עלתה לשידור העונה השנייה של הסדרה.",
    "pageid": 1897325
  },
  {
    "title": "בת חן סבג",
    "extract": "בת חן סבג (נולדה ב-24 באוגוסט 1984) היא שחקנית ותסריטאית ישראלית, זוכת שני פרסי האקדמיה הישראלית לקולנוע וטלוויזיה, המוכרת בעיקר בזכות סדרת הטלוויזיה בכיכובה, \"מטומטמת\", אותה גם יצרה וכתבה.",
    "pageid": 1023420
  },
  {
    "title": "ג'בהת פתח א-שאם",
    "extract": "ג'בהת פתח א-שאם (בערבית: جبهة فتح الشام, בעבר נקרא גַ'בְּהַת א-נוּסְרָה - جبهة النصرة لأهل الشام - או בתעתיק מדויק: ג'בהת אלנצרה לאהל אלשאם, \"חזית העזרה לעם הסורי\" או \"חזית הניצחון\") הוא ארגון טרור אסלאמיסטי-סוני בסוריה.",
    "pageid": 1061376
  },
  {
    "title": "גלדיאטור (סרט)",
    "extract": "גלדיאטור (באנגלית: Gladiator) הוא סרט דרמה אפית אמריקני משנת 2000 בבימוי רידלי סקוט, ובכיכובם של ראסל קרואו וחואקין פיניקס. הסרט זכה בחמישה פרסי אוסקר, כולל לסרט הטוב ביותר, ולשחקן הטוב ביותר (קרואו) ובשני פרסי גלובוס הזהב.",
    "pageid": 320071
  },
  {
    "title": "דדי שמחי",
    "extract": "דדי שמחי (נולד ב-25 במרץ 1965) הוא איש צבא ישראלי ששימש כנציב כבאות והצלה. קודם לכן שירת כקצין בדרגת תת-אלוף בצה\"ל וכיהן בין היתר כראש מטה פיקוד העורף.",
    "pageid": 1208422
  },
  {
    "title": "דוד בן-גוריון",
    "extract": "דָּוִד בֶּן־גּוּרְיוֹן (גְּרין; ‏‏Ⓘ‏; 16 באוקטובר 1886, י\"ז בתשרי תרמ\"ז – 1 בדצמבר 1973, ו' בכסלו תשל\"ד) היה מדינאי ישראלי וראש הממשלה הראשון של מדינת ישראל.\nבן־גוריון היה איש העלייה השנייה, ממנהיגי תנועת העבודה, חבר במפלגות פועלי ציון ואחדות העבודה, מזכירה הכללי השני של ההסתדרות הכללית של העובדים בארץ ישראל ומנהיגה הראשון של מפא\"י.\nבתפקידיו כיושב ראש הנהלת הסוכנות היהודית ויושב ראש ההנהלה הציונית, עמד בראש הנהגת היישוב העברי בארץ ישראל בתקופת המנדט הבריטי, ובתפקידו כיושב ראש מנהלת העם מילא תפקיד מרכזי בניסוח מגילת העצמאות, היה הראשון לחתום עליה והכריז ב־14 במאי 1948 על הקמת מדינת ישראל. עם הקמת המדינה החל לפעול למען הממלכתיות, ובזמן מלחמת העצמאות החליט על פירוק המחתרות, וחתם על הפקודה להקמת צה\"ל. על מנת לקיים צבא ממלכתי אחד, הורה על הפגזת האונייה אלטלנה ועל פירוק מטה הפלמ\"ח.\nהוא הנהיג את מדינת ישראל כראש הממשלה וכשר הביטחון במשך עשור וחצי עד 1963 (מלבד פסק זמן בן כשנתיים, בשנים 1953–1955). כראש הממשלה הראשון היה אחראי במידה רבה על עיצוב דמותה הדמוקרטית של ישראל, על אופי יחסי הגומלין בין מגזרים שונים בחברה הישראלית, ועל עיצוב מנגנוני הביצוע של רבים ממשרדי הממשלה. במהלך כהונתו נחתם הסכם השילומים עם גרמניה המערבית, נערכה מלחמת סיני, הוקם הכור הגרעיני בדימונה, ונקלטו מאות אלפי עולים. לאחר התפטרותו מראשות הממשלה ופרישתו ממפא\"י, הקים ב־1965 את רשימת פועלי ישראל (רפ\"י). ב־1970 פרש מהחיים הפוליטיים.",
    "pageid": 360
  },
  {
    "title": "דיוגנס",
    "extract": "דִּיוֹגֶנֶס (ביוונית: Διογένης‏; 412 לפנה\"ס - 323 לפנה\"ס) היה פילוסוף יווני מאסכולת הציניקנים באתונה. \nדיוגנס, יליד סינופה, האמין כי כל המותרות רק מפריעים לאדם לממש את ה\"חיים הטבעיים\", ועל כן הסתפק במועט וחי לדבריו \"חיי כלב\". סלד מהגרגרנות, אכל רק את המזון הפשוט ביותר, ולבש את הבגדים הגסים ביותר. ישן על הרצפה והתקין לעצמו מעון בתוך חבית. הוא הכריז כי לא רק בני האדם הם אחיו אלא כל בעלי החיים, וחי על נדבות. אורח חייו ודעותיו עמדו בניגוד גמור לתרבות השפע והנהנתנות שרווחו באתונה העתיקה באותה תקופה.  בני עירו האתונאים לא נטו לחקות את אורח חייו, אך התפעלו מהבוז שרחש לחיי רווחה. ברם התנהגותו גרמה לא אחת אי נעימויות.\nכל כתביו של דיוגנס אבדו, וכל המידע שיש עליו כיום מקורו בהתייחסויות ואנקדוטות של אישים אחרים. חלק ניכר מהמידע מגיע מכתביו של הביוגרף היווני דיוגנס לארטיוס, שחי במאה ה-3 לספירה.",
    "pageid": 19824
  },
  {
    "title": "האופוזיציה הסורית",
    "extract": "האופוזיציה הסורית או בשמה הרשמי הרפובליקה הערבית הסורית (בערבית: الجمهوريّة العربيّة السّوريّة, תעתיק מדויק: אלג'מהוריה אלערביה אלסוריה) היא קונגלמרט של תנועות פוליטיות וחמושות, שהוקם במהלך מלחמת האזרחים בסוריה. מאז שנת 2013 האופוזיציה החלה לתפקד כפסאודו-מדינה עם זרוע מחוקקת בדמות הקואליציה הלאומית הסורית של האופוזיציה והכוחות המהפכניים, זרוע מבצעת בדמות הממשלה הזמנית הסורית וזרוע צבאית בדמות צבא סוריה החופשי. ישנן גם מספר תנועות וארגונים חמושים בעלי קשרים עם מרכזי השלטון של האופוזיציה, אם כי לא מהווים חלק אינטגרלי ממנה - לרבות המועצה הלאומית של סוריה (מזוהה עם האחים המוסלמים), מיליציית צבא האסלאם ובמידה מסוימת אחראר אל-שאם. כוחות אחרים במלחמת האזרחים הסורית - לרבות המדינה האסלאמית, תחריר אל-שאם וכורדיסטן הסורית מזוהים כאויביה של האופוזיציה הסורית.",
    "pageid": 1476845
  },
  {
    "title": "הפיליפינים",
    "extract": "רפובליקת הפיליפינים (בפיליפינית: Repúbliká ng̃ Pilipinas) היא מדינת איים המורכבת מ־7,641 איים. היא שוכנת במערב האוקיינוס השקט, כ־1,000 ק\"מ דרומית מזרחית ליבשת אסיה. נכון ל-2024, מתגוררים בה כ-119 מיליון בני אדם.\nהפיליפינים היא אחת משתי המדינות היחידות במזרח אסיה שבה רוב האוכלוסייה היא קתולית (לצד מזרח טימור), עדות להשפעת הספרדים ששלטו בה מתחילת המאה ה-16 עד לסוף המאה ה-19.",
    "pageid": 4516
  },
  {
    "title": "הקיסרית (מיני סדרה, 2022)",
    "extract": "הקיסרית (באנגלית: The Empress) היא מיני-סדרה מסוגת דרמה תקופתית מבית היוצר של נטפליקס בשפה הגרמנית. העלילה מתארת את אהבתם המשכרת של אליזבת (\"סיסי\") ושל פרנץ יוזף הראשון, קיסר אוסטריה, משבשת לחלוטין את מבנה הכוח של משפחת המלוכה בית הבסבורג. אליזבת הנסיכה מתאהבת בקיסר פרנץ יוזף, נישאת לו למרות המכשולים – ומעורבת בעולם של מתחים ותככים בחצר המלוכה בווינה.\nבנובמבר 2024 שוחררה בנטפליקס עונתה השנייה של הסדרה, הכוללת 6 פרקים.",
    "pageid": 2136263
  },
  {
    "title": "ואלרי חמאתי",
    "extract": "ואלרי חמאתי (בערבית: فالري حماتي; נולדה ב־28 בספטמבר 1999) היא זמרת ערבייה-ישראלית. סיימה במקום ה-2 בעונתה השמינית של תוכנית המציאות המוזיקלית \"הכוכב הבא\".",
    "pageid": 2125640
  },
  {
    "title": "ווק (אידאולוגיה)",
    "extract": "ווק (באנגלית: Woke, מתורגם לעיתים כנעורות) היא תנועה חברתית ופוליטית שמקורה בשמאל האמריקאי שמטרתה לפעול למען מה שתומכיה מגדירים כצדק חברתי ומגדרי באמצעות פעולה אקטיבית לשינוי מעמדן של קבוצות מסוימות בחברה.\nמקורו של המונח בתרבות האפרו-אמריקאית בראשית המאה ה-20, ופירושו אז היה מודעות ומעורבות פוליטית המקדמת אנטי-גזענות. בראשית המאה ה-21 התרחב המונח למאבק לזכויות של שלל קבוצות חברתיות אחרות\n. משנת 2020 התפשט השימוש במונח ווק בארצות הברית ככינוי מזלזל בפי ימנים ושמרנים כלפי רעיונות פרוגרסיביים.",
    "pageid": 2251394
  },
  {
    "title": "זוהר לבקוביץ",
    "extract": "זוהר לבקוביץ (נולד ב-18 בדצמבר 1971) הוא יזם הייטק ומשקיע הון סיכון ישראלי, איש פרסום בעברו, ומייסד חברת הפרסום אמובי, אשר נמכרה לסינגטל, על פי הערכות, תמורת כ-340 מיליון דולר. מ-2018 חבר בצוות המשקיעים בתוכנית \"הכרישים\" של קשת וגיל הפקות.",
    "pageid": 1431280
  },
  {
    "title": "חבל עדולם",
    "extract": "חבל עֲדֻלָּם הוא גוש התיישבות בין בית שמש לבית גוברין במועצה האזורית מטה יהודה ומצפון לאזור חבל לכיש, האזור הנקרא על שם העיר הקדומה עדולם שהייתה באזור. חבל עדולם משתרע על פני שטח של 100,000 דונם.\nהחבל תוכנן מתוך כוונה לסתום פרצה בגבול ירדן–ישראל מול הר חברון. בשנת 1957 החלו בהכשרת היישובים ובפיתוח השטח.\nבחבל עדולם עובר קטע נכבד של שביל ישראל, ונמצאים תלים ארכאולוגיים רבים כגון תל עזקה, תל בית שמש, תל גודד ועוד.\nיישובי חבל עדולם הם:",
    "pageid": 91925
  },
  {
    "title": "חזבאללה",
    "extract": "חִזְבְּאַללַּה (בערבית: حزب الله – \"אנשי האל\" או \"מפלגת האל\", בתעתיק מדויק: חזב אללה) היא מיליציית גרילה וטרור ומפלגת ימין אסלאמיסטית-שיעית בלבנון. המפלגה הפרלמנטרית שהוקמה על ידי חזבאללה היא הנציגה הבולטת של בני העדה השיעית בלבנון, יחד עם מפלגת \"אמל\", הנחשבת למתונה יותר. הארגון נוקט בפעולות גרילה וטרור נגד מטרות ישראליות, אמריקאיות, סוריות, פנים-לבנוניות ואף בין-לאומיות. הארגון, או הזרוע הצבאית שלו, מוגדר כארגון טרור על ידי מדינות וישויות מדיניות רבות, בהן אוסטרליה, ניו זילנד, ארצות הברית, האיחוד האירופי, גרמניה, הממלכה המאוחדת, אוסטריה, ליטא, סרביה, אסטוניה, הולנד, סלובניה, ישראל, מדינות המפרץ, רוב מדינות הליגה הערבית, קולומביה, ארגנטינה, פרגוואי, הונדורס וקנדה. אנשי הארגון עצמו וגורמים אסלאמיים אחרים נוהגים לכנותו \"אל-מוקַאוַמַה\" (בערבית: المقاومة – \"ההתנגדות\").\nחזבאללה הוקם כמיליציה ב-1981 (באופן רשמי ב־1984). קיימות עדויות רבות לכך שאיראן בנתה, מימנה וציידה את חזבאללה, ולכך שפעולות הטרור של הארגון נעשות בשיתוף פעולה מלא עם המשטר האיראני ובהוראתו. בנוסף, איראן עזרה לחזבאללה להקים מנגנון פוליטי שמטרתו להפוך את לבנון למדינה שיעית פונדמנטליסטית. מיום הקמתו רואה הארגון במדינת ישראל אויב ועוסק בפעילות עוינת נגדה. בהודעות רשמיות של הארגון לא מכונה ישראל בשמה אלא \"פלסטין הכבושה\" או \"האויב הציוני\". הארגון תובע מישראל להשיב את חוות שבעא, את שבעת הכפרים ואת צפון הכפר עג'ר לריבונות לבנונית. במהלך מלחמת האזרחים בסוריה השתתף חזבאללה באופן פעיל לצד המשטר הסורי, ואיבד מאות מלוחמיו.\nחזבאללה מחזיק בתפיסת הפעלה ייחודית, ורואה עצמו הן כארגון צבאי והן כארגון גרילה, בו-זמנית.\nמזכ\"ל הארגון משנת 1992 עד 2024 היה סייד חסן נסראללה, עד שנהרג על ידי ישראל. ב-29 בספטמבר 2024 הודיעה מועצת השורא של חזבאללה שבחרה בהאשם ספי א-דין למזכ\"ל הארגון, כמחליפו של נסראללה. האשם ספי א-דין עצמו נהרג בתקיפה ישראלית ב-3 באוקטובר. בעקבות הריגתם, מונה זמנית מוחמד רזא פלאח זאדה, קצין ממשמרות המהפכה האסלאמית של איראן, כממלא מקום, ובחודש נובמבר הוכרז נעים קאסם כמזכ\"ל החזבאללה ונמלט לאיראן.",
    "pageid": 1318
  },
  {
    "title": "חסן נסראללה",
    "extract": "חסן נסראללה (בערבית: حسن عبد الكريم نصر الله, תעתיק מדויק: חסן עבד אלכרים נצראללה; משמעות שם המשפחה \"נצראללה\" – \"ניצחון האל\"; 31 באוגוסט 1960 – 27 בספטמבר 2024) היה איש דת מוסלמי-שיעי ופוליטיקאי לבנוני. היה המזכיר הכללי ויושב ראש ארגון הטרור והמיליציה הלבנונית חזבאללה ומועצת הג'יהאד מאז מבצע שעת לילה, ועד להריגתו במבצע סדר חדש. בעולם הערבי בכלל ובלבנון בפרט, היה ידוע בכינויו סייד חסן (בערבית: السيّد حسن).\nבחלק ממדינות המערב, ובהן ישראל וארצות הברית, נחשב נסראללה לטרוריסט בכיר ומסוכן, שפעל בעיקר נגד ישראל בסיוע שלטונות איראן וסוריה. לאחר שישראל החליטה ויישמה במשותף עם מוסדות האומות המאוחדות את נסיגת צה\"ל מלבנון במסגרת החלטה 1701 וסימון הגבול הבין-לאומי שבין המדינות, הורה נסראללה על תקיפת סיור של צה\"ל וחטיפת מספר חיילים, ובכך הוביל לפרוץ מלחמת לבנון השנייה ביולי 2006. במהלך המלחמה שיגרו פעילי חזבאללה, לפי הוראותיו, אלפי רקטות ליישובים אזרחיים בישראל, ובתגובה הושמד בהפצצות מהאוויר הרובע השיעי, הדאחייה, שבו שכנו משרדיו ומפקדותיו של ארגון חזבאללה ואף ביתו שבביירות, בירת לבנון.\nנסראללה הוביל להשתתפות חזבאללה במלחמת האזרחים בסוריה. במהלך המלחמה חזבאללה נודע באכזריותו כנגד האופוזיציה הסורית.\nתחת הנהגת נסראללה החשיבו מדינות וארגונים רבים את חזבאללה לארגון טרור, או לחלקים ממנו, בהם ארצות הברית, האיחוד האירופי ומדינות אחרות. רוסיה לעומת זאת, רואה בחזבאללה ארגון לגיטימי.\nבבוקר 8 באוקטובר 2023, 25 שעות לאחר תחילת טבח שבעה באוקטובר, הורה על הפצצת ישראל ועל השתתפות מוגבלת במלחמת חרבות ברזל. מטרתו הייתה להבטיח את הישרדות שלטון חמאס בעזה. הוא נהרג במבצע סדר חדש, ב-27 בספטמבר 2024.",
    "pageid": 31055
  },
  {
    "title": "יובל סגל (1971)",
    "extract": "יובל סגל (נולד ב-3 בספטמבר 1971, י\"ג באלול ה'תשל\"א) הוא שחקן, יוצר, קומיקאי ודוגמן ישראלי.",
    "pageid": 188504
  },
  {
    "title": "ישראל כ\"ץ (הליכוד)",
    "extract": "ישראל כ\"ץ (נכתב גם כץ; נולד ב-21 בספטמבר 1955, ה' בתשרי ה'תשט\"ז) הוא פוליטיקאי ישראלי המכהן כשר הביטחון מטעם מפלגת הליכוד. כיהן כשר החוץ (2020-2019 ו ב-2024), שר האנרגיה, שר האוצר, שר התחבורה, שר החקלאות והשר לענייני מודיעין. כץ הוא חבר כנסת מטעם מפלגת הליכוד החל מ-1998.",
    "pageid": 28426
  },
  {
    "title": "כורדיסטן הסורית",
    "extract": "המנהל האוטונומי של צפון ומזרח סוריה, הידוע גם בשמות כורדיסטן הסורית, צפון ומזרח סוריה או רוז'אבה (בכורדית: Rojavayê Kurdistanê, \"מערב כורדיסטן\") הוא חבל אוטונומי רב-לאומי בצפון ומזרח סוריה, שהכריז אוטונומיה חד-צדדית בשנת 2013 במהלך מלחמת האזרחים בסוריה. בצפון ומזרח סוריה חיים זה לצד זה כורדים, ערבים, אשורים, טורקמנים ובני עמים נוספים.\nראשי הוועד הפועל המרכז את פעולות שלושת הקנטונים של החבל האוטונומי הם הדיה יוסיף (נשיאה שותפה ממוצא כורדי) ומנסור סלום (נשיא שותף ממוצא ערבי סוני). הארגון הפוליטי העיקרי שהוביל את המהלך של הכרזת אוטונומיה וכינון שלטון עצמאי הוא המפלגה הדמוקרטית המאוחדת בסוריה (PYD), שמזוהה עם כורדים סוציאליסטים, בראשותם של סאלח מוסלים מוחמד ויושבת-הראש השותפה אסיה עבדאללה.",
    "pageid": 1290029
  },
  {
    "title": "לוח התקופות בארץ ישראל",
    "extract": "לוח התקופות בארץ ישראל – טבלה זו מסכמת את התקופות העיקריות בהיסטוריה של ארץ ישראל, ומציינת את האירועים המרכזיים בכל תקופה (בתקופות הקדומות יותר, מופיע טווח גילים מעוגל לפי תיארוך רדיומטרי).\nלתיאור מפורט של ההיסטוריה, התקופות והאירועים ראה בהיסטוריה של ארץ ישראל וארץ ישראל בעת העתיקה.",
    "pageid": 24498
  },
  {
    "title": "ליטני",
    "extract": "נהר הליטני (בערבית: نهر الليطاني, בתעתיק מדויק: נהר אלליטאני; בלטינית: Leontes) הוא הנהר הארוך בלבנון ואורכו 170 ק\"מ. הנהר מתחיל לזרום בסביבת בעלבכ, ממשיך לכיוון דרום-מערב, דרך הבקאע, בין הר הלבנון לבין הרי מול הלבנון, עד סביבת מרג' עיון שליד גבול ישראל–לבנון, שם פונה הנהר מערבה (במה שמכונה \"ברך הליטני\") ונשפך אל הים התיכון צפונית לצור.",
    "pageid": 138773
  },
  {
    "title": "מדינות לפי אוכלוסייה, שטח, צפיפות, תמ\"ג ופיתוח אנושי",
    "extract": "זוהי רשימה של 247 מדינות העולם וטריטוריות עצמאיות, הניתנת למיון על פי אוכלוסיית המדינה, שטחה, צפיפות האוכלוסין לקילומטר רבוע, תמ\"ג (PPP, במיליוני דולרים), תמ\"ג לנפש ומדד הפיתוח האנושי (HDI). הרשימה כוללת מדינות עצמאיות (באותיות מודגשות) וטריטוריות מנוהלות עצמאית באופן מלא או חלקי (כגון הרשות הפלסטינית). נתוני אוכלוסייה ושטח מבוססים על אתר Worldometer, נתוני תמ\"ג על ספר העובדות העולמי של ה-CIA, ונתוני מדד הפיתוח האנושי לפי מינהל הפיתוח (UNDP) של האומות המאוחדות. הנתונים לא נמדדו באותה נקודת זמן, ולכן ייתכן כי הדיוק אינו מרבי.\nיבשת אנטארקטיקה אשר שטחה כ-14,200,000 קמ\"ר מופיעה בטבלה, על אף שלשום מדינה אין ריבונות עליה. באנטארקטיקה חיים באופן לא קבוע כ-1,000 אנשים ממדינות שונות.",
    "pageid": 541008
  },
  {
    "title": "מיקי גבע",
    "extract": "מיקי גבע (נולד ב־9 באוקטובר 1979 בשם מיקי גבסי) הוא קומיקאי, סטנדאפיסט, מוזיקאי, שחקן, תסריטאי, מנחה, וסופר ישראלי.",
    "pageid": 226148
  },
  {
    "title": "מירי מסיקה",
    "extract": "מירי מסיקה (נולדה ב-3 במאי 1978) היא זמרת ושחקנית ישראלית. זוכת פרס זמרת השנה, תגלית השנה ושיר השנה לשנת 2005 עם שירה \"לשם\".",
    "pageid": 109166
  },
  {
    "title": "מלחמת העצמאות",
    "extract": "מלחמת העצמאות (נקראת גם: מלחמת השחרור, מלחמת הקוממיות, מלחמת תש\"ח, ומלחמת 1948; בערבית: حرب فلسطين 1948, תעתיק: חַרְבּ פִלַסְטִין 1948, תרגום: מלחמת פלסטין 1948) פרצה ב-30 בנובמבר 1947. בבוקר היום שלאחר קבלת תוכנית החלוקה בעצרת האו\"ם, פתחו ערביי ארץ ישראל בהתקפות כנגד היישוב היהודי בארץ ישראל כדי למנוע את יישומה. בכך נפתח השלב הראשון של המלחמה, המכונה לעיתים בשם \"מלחמת האזרחים\", משום שהלחימה התאפיינה בעימות צבאי מוגבל בין הכוחות הצבאיים של הערבים לבין כוח המגן העברי של היישוב היהודי בארץ, אף על פי שיחידות מתנדבים מטעם הליגה הערבית (צבא ההצלה), ובהמשך גם מתנדבים מן האחים המוסלמים, השתתפו גם הם בלחימה בצד הערבי. היקף הלחימה הוגבל מאוד בשל נוכחות הצבא הבריטי, אף על פי שהיה בתהליך של פינוי כוחותיו משטח ארץ ישראל המנדטורית. החל מראשית אפריל 1948 עבר כוח המגן העברי למתקפה באזורים שונים בארץ ישראל, ועד השלמת פינוי הצבא הבריטי ותום המנדט, הביסו את הכוחות הערביים הבלתי סדירים שעמדו מולם.\nב-14 במאי 1948, יומו האחרון של המנדט הבריטי, הכריזה הנהגת היישוב היהודי על הקמת מדינת ישראל. למחרת פלשו לתחומי הארץ הצבאות הסדירים של מספר מדינות ערביות (סוריה, עיראק, עבר הירדן ומצרים) בסיוע כוחות צבא קטנים יחסית מלבנון וערב הסעודית, ובכך החל השלב השני של מלחמת העצמאות. נהוג לחלק שלב זה לשני שלבי משנה עיקריים: בשלב הראשון, שהסתיים עם כניסת ההפוגה הראשונה במלחמה, בלמו כוחות ההגנה (החל מסוף מאי כוחות צה\"ל), בהם השתלבו בהדרגה אצ\"ל ולח\"י, את המתקפה הערבית, והיוזמה הצבאית הייתה בעיקר בידי הצד הערבי. בשלב השני, שהחל לאחר תום \"ההפוגה הראשונה\", עברה היוזמה הצבאית לידי צה\"ל, והצבאות הערביים נמצאו בעיקר במגננה. שלב זה התאפיין בשורה של מבצעים של צה\"ל, ובתקופות ארוכות של הפוגה, שנכפו על הצדדים הלוחמים על ידי החלטות מועצת הביטחון של האומות המאוחדות, בגיבוי מעצמות המערב.\nהלחימה בפועל בין צה\"ל, לבין הצבאות הערביים בשטח ארץ ישראל, הסתיימה כבר בינואר 1949, אך המלחמה תמה רשמית רק ב-20 ביולי 1949, עם חתימת הסכם שביתת הנשק האחרון בין ישראל לשכנותיה הערביות, הסכם שביתת הנשק עם סוריה. ישראל ועבר הירדן (ממלכת ירדן של ימינו) היו המרוויחות העיקריות מהמלחמה (לפחות מהבחינה הטריטוריאלית) ואילו ערביי ארץ ישראל היו המפסידים העיקריים. צבאות המדינות הערביות שפלשו לתחומי ארץ ישראל, או נטלו חלק בלחימה, ספגו ברובם מכה קשה, במיוחד הצבא המצרי. ארץ ישראל המערבית נחלקה בין ממלכת עבר הירדן, שכבשה את יהודה ושומרון; מצרים, שכבשה את רצועת עזה; ומדינת ישראל, שהרחיבה את גבולותיה אל מעבר לשטח שיועד למדינה היהודית במסגרת החלטת החלוקה. ירושלים, שנועדה להיות תחת שלטון בין-לאומי, חולקה בין ישראל לירדן: השכונות הערביות במזרח העיר והעיר העתיקה של ירושלים (כולל הרובע היהודי) נותרו בשליטת ממלכת ירדן עד מלחמת ששת הימים, ואילו ישראל השתלטה על החלק המערבי של העיר, כולל מספר שכונות ערביות. בהסכמי שביתת הנשק שסיימו את המלחמה הכירו המדינות הערביות השכנות דה פקטו בגבולות החדשים של ישראל.\n\nבמהלך המלחמה ספגו הכוחות הצבאיים של היישוב היהודי בארץ ישראל (ממאי 1948 צבא הגנה לישראל) והאוכלוסייה האזרחית היהודית, יותר מ-6,000 הרוגים, כאחוז מכלל האוכלוסייה היהודית בארץ ישראל עם פרוץ המלחמה. הכוחות הצבאיים הערביים שהשתתפו במלחמה, וערביי ארץ ישראל, ספגו אף הם אבדות ניכרות. במהלך המלחמה נאלצו מאות אלפי תושבים ערבים לעזוב את בתיהם בנסיבות שונות, והפכו לפליטים, ומאות כפרים ערביים ננטשו או נחרבו. לאחר המלחמה נאסרה חזרת רוב הפליטים הערבים לבתיהם, על ידי ממשלת ישראל. אירועים אלה כונו על ידי הערבים בשם \"הנכבה\" (בערבית: النكبة – \"האסון\"). ערב המלחמה, במהלכה ולאחריה נקמו המימסדים של מדינות ערב בהכוונת הליגה הערבית את תקומת מדינת ישראל ותבוסתן בקרב בקהילות היהודיות בארצות ערב, ומאות אלפי היהודים שחיו בהן מאות שנים היו לפליטים חסרי כל שרכושם הולאם.",
    "pageid": 348770
  },
  {
    "title": "מסעב חסן יוסף",
    "extract": "מסעב בן חסן בן יוסף בן ח'ליל (בערבית: مصعب بن حسن بن يوسف بن خليل, תעתיק מדויק: מצעב בן חסן בן יוסף בן ח'ליל; שמו נהגה \"מוסעב\"; נולד ב-5 במאי 1978) הוא סוכן שב\"כ לשעבר, פעיל הסברה ובנו של השייח' חסן יוסף ח'ליל, ממנהיגי תנועת חמאס ביהודה ושומרון. בשב\"כ כונה \"הנסיך הירוק\" ובשם זה נקרא הספר שכתב והסרטים שיצאו בעקבותיו.",
    "pageid": 787629
  },
  {
    "title": "משחקי השף",
    "extract": "משחקי השף היא תוכנית מציאות ישראלית שעוסקת בבישול, המשודרת החל מ-19 בינואר 2014 במסגרת שידורי הזכיינית רשת. שתי העונות הראשונות שודרו בערוץ 2, והעונה השלישית ואילך משודרות בערוץ 13. הפורמט של התוכנית פותח ב\"רשת\" בשיתוף תאגיד המדיה הבינלאומי ITV. פורמט התוכנית נמכר לרשת RTL.\nשידורה של העונה הראשונה החל ב-19 בינואר 2014, ופרק הגמר שודר ב-8 באפריל 2014, והרייטינג היה 32.9%. שידורה של העונה השנייה החל ב-28 בפברואר 2016, ופרק הגמר שודר ב-23 במאי 2016, והרייטינג היה 30.8%. העונה השלישית עלתה ברשת 13 ב-15 במאי 2018, ובה השף יוסי שטרית החליף את השף מאיר אדוני, שעבר לתוכנית בייק אוף ישראל של קשת 12. פרק הגמר של העונה שודר ב-4 בספטמבר 2018, והרייטינג היה 13.9%. ב-7 באוקטובר החלה עונת הקונדיטוריה של \"משחקי השף\", בשם \"משחקי השף: קונדיטור\", אליה הצטרף לצוות השופטים הקונדיטור ארז קומרובסקי. תוכנית הגמר התקיימה ב-27 בנובמבר. העונה הרביעית עלתה לשידור ב-30 באוקטובר 2019 והסתיימה ב-25 בפברואר 2020. העונה החמישית עלתה לשידור ב-17 באפריל 2021 והסתיימה ב-9 באוקטובר 2021. העונה השישית עלתה לשידור ב-5 בספטמבר 2022 והסתיימה ב-7 בפברואר 2023.\nהעונה השביעית עלתה לשידור ב-5 באוגוסט 2024.",
    "pageid": 1163612
  },
  {
    "title": "מתי כספי",
    "extract": "מתתיהו (מתי) כספי (נולד ב-30 בנובמבר 1949) הוא מוזיקאי ישראלי רב תחומי: מלחין, מעבד, מתזמר, מפיק ומנהל מוזיקלי, רב-נגן וזמר מבצע. זוכה פרס אקו\"ם בתחום המוזיקה לשנת 2010.\nכספי נחשב לאחד המוזיקאים החשובים בתולדות התרבות הישראלית. על פי אקו\"ם, יצירתו מקיפה יותר מאלף שירים, מהם שנכתבו לאמנים אחרים ומהם שביצע בעצמו. יצירתו המוזיקלית ידועה במורכבותה, במיוחד במהלכים ההרמוניים הייחודיים שבה. עם זאת, שיריו כתובים במתכונת הפופולרית של הזמר העברי, והיו בהם רבים שהפכו ללהיטים והותירו חותמם לאורך השנים. כספי מנגן במגוון רחב של כלי נגינה, ובהם פסנתר, גיטרה, כינור, דרבוקה, מפוחית ותופים.",
    "pageid": 33731
  },
  {
    "title": "סיירת מטכ\"ל",
    "extract": "סיירת מטכ\"ל (בעבר \"יחידה 269\" או \"יחידה 262\") היא יחידת עילית של אגף המודיעין בכוחות המיוחדים של צה\"ל, ומהווה אחת מיחידות העילית של צה\"ל. היחידה מאומנת בכל סוגי הלחימה, ומתמחה בסיור מיוחד, לוחמה בטרור, ואף מוסמכת גם כיחידת השתלטות. מבחינה ארגונית, היחידה כפופה למערך המבצעים המיוחדים, באגף המודיעין.",
    "pageid": 17560
  },
  {
    "title": "עדי הימלבלוי",
    "extract": "עדי הִימֶלְבְּלוֹי (נולדה ב-27 בנובמבר 1984) היא פרזנטורית, דוגמנית, מנחה ושחקנית ישראלית.",
    "pageid": 148192
  },
  {
    "title": "פול מקרטני",
    "extract": "סר ג'יימס פול מקרטני CH ‏MBE (באנגלית: Sir James Paul McCartney; נולד ב-18 ביוני 1942) הוא מוזיקאי וזמר-יוצר בריטי. מקרטני ידוע בעיקר בזכות היותו חבר בלהקת הרוק הביטלס, הנחשבת בעיני רבים להרכב המוזיקלי החשוב והמשפיע ביותר במאה ה-20, ופעל בלהקה ככותב, כמלחין, כמבצע וכנגן גיטרה בס. פעילותו של מקרטני בלהקת הביטלס, ושיתוף הפעולה עם חבריו ללהקה ג'ורג' האריסון, רינגו סטאר וג'ון לנון, הובילה לכמה מהשירים הפופולריים ביותר בהיסטוריה של מוזיקת הרוק, ובתוך כך הייתה לו תרומה חשובה לשינוי, שעברה מוזיקה זו מפורמט של בידור לאומנות של ממש. מקרטני נחשב לזמר-יוצר משפיע מאוד בתולדות המוזיקה הפופולרית. זכה 21 פעמים בפרס הגראמי, נכנס להיכל התהילה של הרוק אנד רול ב-1988 כחבר להקת הביטלס וב-1999 כזמר-יוצר עצמאי, וב-1979 הופיע לראשונה בספר השיאים של גינס כיוצר המצליח (הפורה) ביותר אשר עשרות משיריו התברגו למקומות הראשונים במצעד הפזמונים הבריטי.\nהמגזין רולינג סטון דירג את מקרטני במקום ה-11 ברשימת 100 הזמרים הגדולים בכל הזמנים.\nלאחר התפרקות להקת הביטלס, מקרטני פנה לקריירת סולו ושיתופי פעולה עם מוזיקאים שונים, והיה ממקימי להקת Wings ‏עמה זכה להצלחה רבה. לצד פעילותו המתמשכת בתחום מוזיקת הפופ עסק מקרטני בהלחנת יצירות קלאסיות ומוזיקה אלקטרונית.\nמעבר לפעילותו בתחום המוזיקה וההפקה המוזיקלית, לאורך השנים עסק מקרטני גם בציור, הפקת סרטים ופעילות למען זכויות אדם ולמען זכויות בעלי חיים. בשנת 1965 הוענק למקרטני תואר חבר מסדר האימפריה הבריטית, ובשנת 1997 הוענק לו תואר אבירות מטעם הממלכה המאוחדת.",
    "pageid": 467704
  },
  {
    "title": "קופה ראשית",
    "extract": "קופה ראשית היא קומדיית מצבים סאטירית ישראלית מסוגת מוקומנטריה. הסדרה עלתה לשידור ב-21 בפברואר 2018 בטלוויזיה החינוכית, והחל מ-31 באוגוסט 2018 היא משודרת בערוץ כאן 11.\nהסדרה מתרחשת בסניף יבנה של רשת המרכולים הבדיונית \"שפע יששכר\", ועוקבת אחרי התרחשויות אופייניות במרכול ישראלי בין עובדי המרכול ללקוחותיו. היא מלווה ב\"ראיונות\" של עובדי המרכול והלקוחות הקבועים המלווים את ההתרחשויות בכל פרק.\nהעונה הראשונה של הסדרה צולמה בסניף רעננה של \"סופר עמנואל\" (נכון ל-2023 \"סופר יודה\") לפני שנפתח לקהל הרחב. לאחר היפתחו לא ניתן היה לצלם שם עונה נוספת, והעונות הבאות צולמו בסניף הנטוש של \"חצי חינם\" שבמתחם ירקונים שלימים נהרס בעקבות שימוש לא חוקי בשטח עליו הוקם המתחם. העונה השלישית עלתה לשידור ב-26 ביולי 2021. שלוש העונות עלו לשידור ב-19 באפריל 2023 בנטפליקס. העונה הרביעית עלתה לשידור ב-26 באפריל 2023. ב-1 בינואר 2024 עלה לשידור פרק ספיישל של הסדרה בעקבות מלחמת חרבות ברזל. ב-14 במאי 2024 עלה לשידור פרק ספיישל של הסדרה לכבוד יום העצמאות. העונה החמישית של התוכנית עלתה ב-12 בנובמבר.\nהדמויות בסדרה מודעות להיותן מצולמות לסדרה דוקומנטרית, והן מנהלות לעיתים דיאלוגים עם \"המראיין\", המכונה על ידם \"שינקין\" (מגולם, בקולו בלבד, על ידי במאי הסדרה בעונות 1–3, אורן שקדי).",
    "pageid": 1567143
  },
  {
    "title": "ראש ממשלת ישראל",
    "extract": "ראש ממשלת ישראל הוא ראש הרשות המבצעת בשיטת הממשל בישראל. החוק הישראלי מקנה לממשלה שאותה מנהל ראש הממשלה את סמכויות השלטון הביצועיות, על אף שנשיא המדינה מוגדר בחוק כראש המדינה. לראש ממשלת ישראל מתמנה אחד מחברי הכנסת, שנשיא המדינה הטיל עליו להרכיב ממשלה, אחר התייעצות עם נציגי הסיעות, ושהצליח לקבל את אישורה של הכנסת להרכב ממשלתו. תהליך בחירתו של ראש הממשלה, וכן סמכויותיו וסמכות ממשלתו נקבעו בחוק יסוד: הממשלה, שעבר גלגולים אחדים.\nראש ממשלת ישראל השלושים ושבע שהושבעה בדצמבר 2022 הוא בנימין נתניהו.",
    "pageid": 3296
  },
  {
    "title": "שלום נגר (איש שב\"ס)",
    "extract": "שלום נגר (1936 – 26 בנובמבר 2024) היה איש שב\"ס, שבין היתר, הוציא להורג את אדולף אייכמן בתלייה, והיה לאדם היחיד שהוציא לפועל גזר דין מוות בישראל.",
    "pageid": 2398769
  },
  {
    "title": "שמואל יוסף עגנון",
    "extract": "שְׁמוּאֵל יוֹסֵף עַגְנוֹן, ובראשי תיבות שַׁ״י עַגְנוֹן (נולד: שמואל יוסף הלוי טשאטשקיס, בתעתיק מודרני: צַ'צְ'קֶס; י\"ח באב ה'תרמ\"ז, 8 באוגוסט 1887 – י\"א באדר א' ה'תש\"ל, 17 בפברואר 1970) היה מגדולי הסופרים העבריים בעת החדשה. חתן פרס נובל לספרות לשנת 1966, ופעמיים חתן פרס ישראל לספרות, ב-1954 וב-1958.\nנולד בעיירה בוצ'אץ' שבגליציה המזרחית, באוקראינה של היום. בשנת 1908 עלה לארץ ישראל, כשהוא כבר סופר צעיר, והמשיך בכתיבה בארץ. בשנת 1912 היגר לגרמניה למשך 12 שנים, שלאחריהן, ב-1924, עלה שוב לארץ ישראל והשתקע בה עד סוף ימיו.\nהסיפור הראשון שפרסם בארץ ישראל, באוקטובר 1908, היה \"עגונות\", ובעקבותיו שינה את שמו מטשאטשקיס לעגנון. עגנון פרסם ספרים רבים בימי חייו בהוצאת שוקן, שהוקמה בעיקר בשבילו, וספריו היו הראשונים שפורסמו בה. לאחר מותו פרסמה בתו, אמונה ירון, כתבי יד רבים שאותם לא פרסם בימי חייו. ספריו תורגמו לשפות רבות, וזכו להצלחה ולהערכה ברחבי העולם. כתיבתו עוסקת בשאלות הקשורות לעם היהודי, בארס פואטיקה, בפסיכולוגיה ובנושאים נוספים רבים. בין יצירותיו הבולטות: הרומנים \"הכנסת כלה\" \"אורח נטה ללון\", \"תמול שלשום\", הרומן הקצר \"סיפור פשוט\" והנובלות \"והיה העקוב למישור\", \"בלבב ימים\" ו\"תהילה\".",
    "pageid": 6510
  },
  {
    "title": "תאגיד השידור הישראלי",
    "extract": "תאגיד השידור הישראלי, המוכר תחת המותג \"כאן\" בעברית ובאנגלית ו\"מַכַּאן مكان\" בערבית, הוא תאגיד סטטוטורי ממלכתי ישראלי שהוקם בשנת 2015 מכוח חוק השידור הציבורי הישראלי, לשם החלפתה של רשות השידור, שהחוק הורה על סגירתה והחל את שידוריו בטלוויזיה וברדיו ב-15 במאי 2017. עוד קודם לכך, החל להעלות תכנים דרך רשתות חברתיות.\nעם סגירת רשות השידור והטלוויזיה החינוכית, הועברו הארכיונים והזכויות עליהם לרשות התאגיד. התאגיד מפרסם תכנים מהארכיון ברשתות החברתיות תחת השם \"כאן ארכיון\". התאגיד גם המשיך את פעילות פרויקט הדיגיטציה של הארכיונים לאחר שהועברו לרשותו.\nמנכ\"ל התאגיד הוא גולן יוכפז ויושב ראש מועצת התאגיד הוא גיל עומר.\nתאגיד השידור מפעיל חטיבת טלוויזיה, חטיבת רדיו, חטיבת דיגיטל, חטיבת חדשות וחטיבה ערבית והוא כיום גוף התוכן הגדול בישראל[דרושה הבהרה].\nהתאגיד מפיץ את הפקותיו בפלטפורמות השונות בטלוויזיה, ברדיו, באתר האינטרנט \"כאן\", באפליקציות המותאמות לטלוויזיות חכמות, לרכב ולנייד, ובאמצעות הרשתות החברתיות פייסבוק, יוטיוב, אינסטגרם, טיקטוק, SoundCloud,‏ Dailymotion,‏ TuneIn, ואת תוכניות הפודקאסט דרך ספוטיפיי, גוגל פודקאסט, Apple Podcasts,‏ PodTail,‏ OmnyContent,‏ OmnyFM,‏ PlayerFM ו-Podcast Addict.\nהתאגיד נושא במותג \"כאן\" החל ממאי 2017, המשמש כמותג מטרייה עבור כלל אפיקי ההפצה של השידורים וגם בחלק משמות תוכניות הרשת שמופצות בדיגיטל. לפני כן, השתמש בלוגו זמני ובשם \"התאגיד\" בשידורי הניסיון טרם עלייתו לשידור. בתאגיד הסבירו את הבחירה בשם \"כאן\" כמותג המייצג את התאגיד: \"'כאן' מבטא את ההכרה שהשידור הציבורי הוא חלק מהחברה הישראלית, שייך לחברה הישראלית והוא כלי הביטוי לכל המתרחש כאן\". את הלוגו יצר סטודיו \"פירמה\".\nבעת תחילת פעילותו טרם סגירת רשות השידור באמצעות רשתות חברתיות, מיתג עצמו כ\"כאן בהקמה\" ובמהלך שנת השידור הראשונה שלו לאחר סגירתה מיתג עצמו כ\"כאן בהרצה\". תקופת ההרצה הסתיימה רשמית בשעה 22:00 ב-12 במאי 2018, עת החל שידור שלב הגמר של תחרות האירוויזיון. לכבוד סיום תקופת ההרצה הופק סרטון קצר בכיכובה של נטע ברזילי, נציגת ישראל לאירוויזיון 2018, המציין את סיום תקופת ההרצה של התאגיד.",
    "pageid": 1381601
  },
  {
    "title": "תומר קאפון",
    "extract": "תומר קאפון (נולד ב-15 ביולי 1985) הוא שחקן ויוצר ישראלי.",
    "pageid": 1364188
  },
  {
    "title": "קטגוריה:סרטים המבוססים על \"אנה קארנינה\"",
    "extract": "",
    "pageid": 1747426
  },
  {
    "title": "קטגוריה:רכבי פיאט",
    "extract": "",
    "pageid": 1512998
  },
  {
    "title": "קטגוריה:רשימת חברי הכנסת",
    "extract": "",
    "pageid": 586601
  },
  {
    "title": "אביחי בוארון",
    "extract": "אביחי אברהם בוארון (נולד בי\"ב בתמוז ה'תשל\"ג, 12 ביולי 1973) הוא חבר הכנסת מטעם הליכוד. בוארון מוכר כפעיל ותיק בהתיישבות ביהודה ושומרון, הוביל את המאבקים נגד פינוי עמונה והביא להקמת היישוב עמיחי. בוארון הוא הבעלים והמו\"ל של המגזינים \"פנימה\" ו\"אותיות וילדים\" ועוסק בנדל\"ן. יו\"ר תנועת מעייני הישועה. עורך דין במקצועו.",
    "pageid": 2112805
  },
  {
    "title": "אורי זך",
    "extract": "אוֹרִי זך (נולד ב-31 באוקטובר 1976) הוא מוזיקאי, מלחין, מעבד ומפיק מוזיקלי ישראלי.",
    "pageid": 299851
  },
  {
    "title": "אלי גולדשמידט",
    "extract": "אלי (אליעזר) גולדשמידט (נולד ב-17 באוקטובר 1953) הוא חבר הכנסת לשעבר מטעם מפלגת העבודה.",
    "pageid": 171629
  },
  {
    "title": "אלי פלדשטיין",
    "extract": "אליעזר (אלי) פלדשטיין (נולד ב-1992 בערך) הוא הדובר לענייני צבא של בנימין נתניהו. במסגרת חשד לגניבת ולהדלפת מסמכים מסווגים במהלך מלחמת חרבות ברזל הוגש נגדו כתב אישום על מסירת ידיעה סודית בכוונה לפגוע בבטחון המדינה.",
    "pageid": 2391683
  },
  {
    "title": "אריך סגל",
    "extract": "אריך וולף סגל (Erich Wolf Segal;‏ 16 ביוני 1937, ברוקלין – 17 בינואר 2010, לונדון) היה סופר, מחזאי, תסריטאי, עורך וחוקר ספרות יהודי-אמריקאי.",
    "pageid": 170382
  },
  {
    "title": "ארקיין",
    "extract": "ארקיין (באנגלית: Arcane; מוכרת גם בשם Arcane: League of Legends) היא סדרת טלוויזיה צרפתית-אמריקאית מונפשת משנת 2021, המתרחשת ביקום \"League of Legends\", ומהווה פריקוול לעלילתו.\nהסדרה עלתה לשידור בשירות הזרמת המדיה \"נטפליקס\" ב-6 בנובמבר 2021. עם סיום שידור עונתה הראשונה של הסדרה ב-20 בנובמבר 2021, נמסר כי הסדרה חודשה לעונה שנייה.\nב- 9 באוגוסט 2024 הודלפו 5 פרקים מהעונה השנייה של הסדרה.\nבנובמבר 2024 עלתה לשידור בנטפליקס העונה השניה והאחרונה של הסדרה.",
    "pageid": 2042049
  },
  {
    "title": "בני דת משה",
    "extract": "בני דת משה או בני דת ישראל (בצרפתית: Français de confession mosaïque, \"צרפתים בני דת משה\", Israélites; בגרמנית: Deutschen mosaischen Konfession, \"גרמנים בני דת משה\", Israeliten; בהונגרית: Mózes-hitű magyarok, \"הונגרים בני דת משה\", Izraeliták) היה מונח נפוץ להגדרה חיצונית והגדרה עצמית של היהודים, שאומץ במרכז ובמערב אירופה בימי האמנציפציה במאה ה-19.\nהכינוי שיקף את הנחות היסוד של האמנציפציה והשקפת העולם הליברלית לגבי מקומם של היהודים בחברה האירופאית המודרנית. הוא נועד להדגיש את היותם אזרחים בני הלאום המקומי, שכל נבדלותם התמצתה בהשתייכותם הדתית, במובן הצר של המונח. המושג, כמו גם האידאולוגיה שמאחוריו, זכו לפופולריות בעיקר במדינות לאום בעלות השאיפה להומוגניות שהייתה בהן אוכלוסייה יהודית גדולה, כמו צרפת, גרמניה והונגריה.\nההפנמה של המעמד שווה-הזכויות הייתה כרוכה בניסיון להפוך את היהדות לדת במובן המערב-אירופאי, כלומר לעניין של אמונה פרטית, ומחיקה או התעלמות מיסודות במסורת היהודית שלא התאימו לתפישה זו. ההגדרה כ\"בני דת משה\" אומצה לראשונה בשלהי המאה ה-18, ונעשתה רווחת בהדרגה מראשית המאה ה-19. היא החלה להיתקל בקשיים עם עליית האנטישמיות בסוף אותה מאה, ואיבדה את תוקפה עם הסלמת שנאת היהודים בין שתי מלחמות העולם. המונח נעלם למעשה אחרי השואה.",
    "pageid": 1713776
  },
  {
    "title": "גביע המדינה בכדורגל 2024/2025",
    "extract": "גביע המדינה ווינר 2024/2025 היא התחרות ה-86 מאז היווסדה וה-72 מאז קום מדינת ישראל. משחקי התחרות החלו ב-31 באוגוסט 2024.",
    "pageid": 2365241
  },
  {
    "title": "גרטה טונברי",
    "extract": "גְּרֵטָה טינטין אלאונורה ארנמן טוּנְבַּרִי (בשוודית: Greta Tintin Eleonora Ernman Thunberg; נהגה:‏‏Ⓘ‏; נולדה ב-3 בינואר 2003; שמה נכתב בכלי התקשורת בעברית פעמים רבות כגרטה תונברג או טונברג) היא פעילה סביבתית ופוליטית שוודית. בתחילת דרכה נודעה בעקבות פועלה למען עצירת ההתחממות העולמית ושינויי האקלים. במשך השנים פעלה בהקשרים פוליטיים נוספים כדוגמת קידום חרם על ישראל במהלך מלחמת חרבות ברזל ומחאת החקלאים בהודו. \nבעקבות פעולותיה למען הסביבה הוענקו לה פרסים והוקרות רבים, ביניהם פרס כבוד של החברה הגאוגרפית המלכותית של סקוטלנד ואשת השנה של המגזין \"טיים\" לשנת 2019, והיא נכללה ברשימת מאה הנשים המשפיעות במגזין \"פורבס\". עיתונים ומגזינים מפורסמים, כמו הגרדיאן, כינו את השפעתה על הבמה העולמית: \"אפקט גרטה\" (\"The Greta Effect\").",
    "pageid": 1689649
  },
  {
    "title": "דודו פארוק",
    "extract": "אורי קומאי (נולד ב-21 באוקטובר 1996), המוכר בשם הבמה ובדמותו הפארודית דּוּדוּ פָארוּק, הוא שחקן קולנוע וראפר ישראלי בעל אלבומי זהב המשלב בין טראפ למוזיקה מזרחית. מילות שיריו עוסקות באלימות ובמין באופן בוטה.\nמיוצג על ידי רוברטו בן-שושן וליאו ניסים החל משנת 2023.",
    "pageid": 1666555
  },
  {
    "title": "דנית גרינברג",
    "extract": "דנית גרינברג (נולדה ב-13 באפריל 1992) היא משפיענית רשת, יוצרת תוכן, ומגישת טלוויזיה ישראלית.\nהתפרסמה לראשונה עם השתתפותה בעונה השישית של תוכנית הריאליטי \"האח הגדול\", בה העפילה לגמר וזכתה במקום הרביעי.",
    "pageid": 2061094
  },
  {
    "title": "דרימארס",
    "extract": "דרימארס היא סדרת מדע בדיוני ישראלית לנוער, שנוצרה ונכתבה על ידי חיים אביחיל וסיון שיקנאג'י עבור ערוץ זום. הסדרה מגוללת את קורותיהם של שמונה בני נוער הנכנסים למחנה אימונים לאסטרונאוטים כחלק ממשימה לטוס למאדים ולהכינה להתיישבות האנושות על הכוכבים, אך ללא ידיעתם, מאחורי גבם נרקמת מזימה המעמידה את המין האנושי בסכנה.\nהסדרה עלתה לשידור בערוץ זום ולשירות \"HOT VOD Young\" ב-3 במאי 2023. ב-3 במרץ 2024, עמוד האינסטגרם של ערוץ זום פרסם כי עונתה השנייה של הסדרה בשלבי צילום. פורסם גם כי נבו קטן ואלה לי להב ישחקו בעונה השנייה. ב-13 במרץ באותה שנה, אתר הנוער פרוגי פרסם כי השחקנית אופיר פרץ תשחק גם היא בעונה השנייה.",
    "pageid": 2217141
  },
  {
    "title": "האריות של שלי הכובשת",
    "extract": "האריות של שלי הכובשת (בשתי העונות הראשונות נקראה שלי הכובשת) היא סדרת טלוויזיה ישראלית, אשר משודרת בכאן חינוכית. הסדרה נוצרה על ידי ירון ארזי וארנון וייס ובוימה על ידי דניאל אדר. העונה הראשונה של הסדרה החלה את שידוריה ב-23 באוקטובר 2022. ב-22 באוקטובר 2023 עלתה העונה השנייה. ב-28 בנובמבר 2023 הודיע ערוץ כאן חינוכית על עונה שלישית לסדרה. הסדרה מגוללת את סיפורה האישי של שלי ואת סיפור קבוצתה בדרך לאליפות, לצד סיפורים אישיים נוספים של חבריה לקבוצה ועיסוק במוסכמות חברתיות בעולם בני נוער.\nבאוקטובר 2024, עלתה העונה השלישית של הסדרה שהחלה את שידוריה ב-28 באוקטובר 2024.",
    "pageid": 2150187
  },
  {
    "title": "החטופים הישראלים ברצועת עזה במלחמת חרבות ברזל",
    "extract": "החטופים הישראלים ברצועת עזה במלחמת חרבות ברזל הם אזרחים וחיילים ישראלים ותושבים זרים שנחטפו במהלך מתקפת הפתע שביצע חמאס בבוקר שמחת תורה ה'תשפ\"ד, 7 באוקטובר 2023, שבעקבותיה יצאה ישראל למלחמת חרבות ברזל. המתקפה החלה כאשר אלפי מחבלים פלסטינים פרצו את גדר המערכת סביב רצועת עזה, פלשו לישראל ותקפו יישובים רבים במערב הנגב ועוטף עזה, וכן אלפי מבלים בפסטיבל מוזיקה ליד קיבוץ רעים. במהלך המתקפה ביצעו המחבלים פשעי מלחמה ופשעים נגד האנושות, וכן מעשי טבח המוניים, אונס, התעללות וחטיפת אזרחים וחיילים.\nהמחבלים חטפו 251 אנשים חיים וגופות משטח ישראל אל רצועת עזה. רוב החטופים היו אזרחים, בהם נשים, גברים, קשישים וילדים. בין החטופים היו כמה עשרות עובדים זרים. מיעוט מבין החטופים היו חיילי צה\"ל מהבסיסים הסמוכים לגבול. על פי הערכות, מרבית החטופים הוחזקו בדרום רצועת עזה, וייתכן שחלקם עודם מוחזקים שם. עד נובמבר 2024 הושבו לישראל 117 חטופים חיים, וחולצו 8 חטופים חיים במבצעים של צה\"ל בתוכם חולצו 37 גופות חטופים שנהרגו ההרוגים הובאו לקבורה בישראל. 97 חטופים נותרו בידי חמאס, מתוכם 34 המוגדרים חללים שנהרגו במהלך המתקפה או בשלב מאוחר יותר. ביולי 2024 פורסם בעיתון \"הארץ\" כי \"מקורות דיפלומטיים\" טענו בפני הכתבים של העיתון כי עובד זר, בעל אזרחות תאילנד, מוגדר כנעדר, ומצבו אינו ידוע.\nעוד קודם למתקפת הפתע החזיק חמאס ברצועת עזה בשני אזרחים ישראלים שעברו את הגבול באופן עצמאי: אברה מנגיסטו והישאם א-סייד, וכן בגופותיהם של חיילי צה\"ל הדר גולדין ואורון שאול, שנהרגו במבצע צוק איתן ב-2014. כך שנכון לנובמבר 2024 מוחזקים ברצועת עזה 101 חטופים חיים וחללים.",
    "pageid": 2267673
  },
  {
    "title": "הישרדות (תוכנית טלוויזיה ישראלית)",
    "extract": "הישרדות (תחילה נקראה הישרדות 10, על שם הערוץ בו שודרה) היא גרסה ישראלית לתוכנית המציאות הטלוויזיונית האמריקאית \"הישרדות\" (\"Survivor\"). התוכנית בגרסתה הישראלית עלתה לאוויר בערוץ 10, ב-15 בדצמבר 2007, והייתה סדרת הדגל של הערוץ במשך כחמש שנים. באוגוסט 2012, לאחר שערוץ 10 נקלע לקשיים כלכליים, רשת מדיה רכשה את זכויות ההפקה והשידור של התוכנית מידי חברת ההפקה CASTAWAY‏. אך בפועל פורמט התוכנית עבר לידי רשת רק באוקטובר 2014, כאשר ערוץ 10 וחברת CASTAWAY חתמו על הסכם פשרה לאחר שנתיים של מאבק משפטי. מאז התוכנית שודרה בערוץ 2 (תחת הזכיינית רשת), כשמאז הפיצול משודרת בערוץ רשת 13.",
    "pageid": 459099
  },
  {
    "title": "התמרון הקרקעי בלבנון במלחמת חרבות ברזל",
    "extract": "התמרון הקרקעי בלבנון במלחמת חרבות ברזל הוא תמרון צבאי קרקעי ופלישה לשטח מדינת לבנון במסגרת החזית הצפונית במלחמת חרבות ברזל, שהחל ב-30 בספטמבר 2024, לראשונה מאז מלחמת לבנון השנייה.\nבמהלך חודש ספטמבר 2024 החלה ישראל להיערך לתמרון קרקעי בהיקף מוגבל בדרום לבנון, על ידי הסטת כוחות מהחזית הדרומית וגיוס מילואים.\nקדמו לתמרון עשרות מבצעים חשאיים של צה\"ל בלבנון באותה השנה.\nהתמרון הוגדר כ\"ממוקד ומתוחם\" במטרה לפגוע בתשתית ההתקפית של חזבאללה לאורך הגבול ולאפשר את חזרת תושבי הצפון לבתיהם.",
    "pageid": 2381306
  },
  {
    "title": "וומבטיים",
    "extract": "וומבטיים או וומבאטיים (שם מדעי: Vombatidae) הם משפחה של יונקים אוסטרליים מקבוצת חיות הכיס, הנפוצים בטבע בערבות אוסטרליה ובטסמניה בלבד. לוומבטים רגליים קצרות ומבנה גוף שרירי ומוצק. אורך גופם הממוצע כחמישים עד שמונים סנטימטרים, גובהם הממוצע הוא כשלושים עד ארבעים סנטימטרים, משקלם בין עשרים לשלושים וחמישה קילוגרמים, צבע פרוותם חום עד אפור ואורך חייהם הממוצע הוא כ-20 שנה.\nבמקור, השם \"וומבט\" ניתן לחיה על ידי בני שבט האורה, תושביה המקוריים של אזור העיר סידני שבאוסטרליה. במשפחת הוומבטיים שלושה סוגים המפורטים בהמשך, ובהם שישה מינים. הם שייכים לתת-סדרה דמויי-וומבט (Vombatiformes) שבסדרת הקנגוראים, בה כלולים גם הקואלה ומינים נכחדים כמו אריה הכיס והדיפרוטודון שנכחדו.\nהוומבטים חופרים בעזרת ציפורני טלפיהם ושיניהם מערכת מחילות מסועפות וחיים בהן חלק גדול מחייהם. למרות היותם בעלי חיים ליליים הפועלים בעיקר בזמן השקיעה או בשעות החשיכה, הוומבטים יוצאים לעיתים מהמחילה, בעיקר במזג אוויר קריר, כשהשמים מעוננים והטמפרטורות אינן גבוהות. הוומבט הוא חיית כיס, וככזה, הוולד מוחזק בכיס בבטנה של האם עד שיוכל לצאת לאוויר העולם. בעבר, היה הוומבט נפוץ רק בדרום אוסטרליה, אך היום הוא נפוץ בכולה.",
    "pageid": 142550
  },
  {
    "title": "חיים לוינסון",
    "extract": "חיים דב לוינסון (נולד ב־7 באוגוסט 1984) הוא עיתונאי ישראלי, בעל טור בהארץ, ומנחה לצידה של אופירה אסייג את תוכנית הטלוויזיה \"אופירה ולוינסון\" בקשת 12. הגיש תוכניות בערוץ כנסת ובתחנות הרדיו כאן ב ו־103fm.",
    "pageid": 1245697
  },
  {
    "title": "יגאל עדיקא",
    "extract": "יגאל עדיקא (נולד ב-29 באוגוסט 1959) הוא שחקן ישראלי.",
    "pageid": 202342
  },
  {
    "title": "יוטיוב",
    "extract": "יוּטְיוּבּ (באנגלית: YouTube) הוא אתר אינטרנט לאחסון ושיתוף סרטוני וידאו שהוקם על ידי חברה אמריקאית באותו שם. יוטיוב הוקמה בפברואר 2005, על ידי צ'אד הארלי, סטיב צ'ן וג'אווד כרים, שלושתם עובדים לשעבר של חברת PayPal. בנובמבר 2006, רכשה גוגל את החברה תמורת 1.65 מיליארד דולר, ויוטיוב הפכה לחברת בת של גוגל.\nהאתר מגוון רחב של סרטונים המועלים על ידי אנשים פרטיים וחברות מדיה תאגידיות. בתכנים הזמינים נמצאים וידאו קליפים, קליפים של פרקי תוכניות טלוויזיה, קטעי וידאו הכוללים שירים, סרטים תיעודיים, הקלטות שמע, קדימוני סרטים, שידורים חיים ותכנים נוספים. יוטיוב מקיימת שיתופי פעולה עם חברות מדיה המאפשרות צפייה ישירה בחלק משידוריהם באתר יוטיוב.\nיוטיוב מפיקה רווחים מפרסומות דרך התוכנית \"Google AdSense\" בהתאם לתוכן האתר וסוג קהל היעד. רוב סרטוני הווידאו הנמצאים באתר ניתנים לצפייה בחינם, אך יש סרטונים הנכללים במסגרת ערוצי פרימיום הדורשים תשלום. האתר כולל גם שירותים נוספים בתשלום, בהם השכרת סרטים אינטרנטיים ו\"יוטיוב רד\" (\"יוטיוב האדום\") – שירות המציע גישה נטולת פרסומות לאתר.\nיוטיוב היא חלק מתרבות האינטרנט בחברה המודרנית. סרטונים רבים נצפים בכל רחבי העולם מדי יום ביומו, וחלקם זוכים לפופולריות רבה ולמספר צפיות רב. החשיפה הרבה לה זוכה האתר חורגת מתחום האינטרנט, ויוצרת תהודה והשפעה תקשורתיות ענפות – הכוללות את אמצעי המדיה הכתובים והמשודרים, כמו גם השפעה חברתית הכוללת חשיפה לתכנים, דעות והשקפות עולם שונות, הקובעות והמעצבות את דעת הקהל ואת אירועי האקטואליה במציאות היומיומית, מעבר לגבולות האתר הווירטואליים. יוטיוב שינתה את הרגלי הצפייה של המשתמשים והגולשים באתר, באופן שהרגיל את הקהל הרחב לצפות בקטעי וידאו קצרים - בדרך כלל באורך של דקות ספורות, מגמה שהלכה וצברה תאוצה בחלוף הזמן.",
    "pageid": 219699
  },
  {
    "title": "ינון מגל",
    "extract": "ינון אלישע מגל (נולד ב-27 באפריל 1969, ט' באייר ה'תשכ\"ט) הוא עיתונאי, איש תקשורת, מגיש טלוויזיה ורדיו ישראלי. מגיש את 'הפטריוטים' בערוץ עכשיו 14, ומשדר תוכנית יומית עם בן כספית, בתחנת הרדיו 103fm. בעבר הגיש את מבט בערוץ הראשון והיה לעורך הראשי של אתר וואלה וחבר כנסת מטעם מפלגת הבית היהודי בכנסת העשרים.",
    "pageid": 482565
  },
  {
    "title": "יצחק רבין",
    "extract": "יִצְחָק רַבִּין (‏‏Ⓘ‏;‏ א' באדר ה'תרפ\"ב, 1 במרץ 1922 – י\"ב בחשוון ה'תשנ\"ו, 4 בנובמבר 1995) היה פוליטיקאי ואיש צבא ישראלי שכיהן כרמטכ\"ל השביעי של צה\"ל, כראש ממשלת ישראל החמישי וכשר הביטחון העשירי. זוכה פרס נובל לשלום. נרצח במהלך כהונתו כראש הממשלה בידי מתנקש יהודי-ישראלי, ונקבר בחלקת גדולי האומה.\nרבין לחם במלחמת העצמאות ופיקד על פעולות צבאיות מרכזיות, כולל בנגב ובירושלים. הוא התפרסם כגיבור מלחמת ששת הימים ב-1967, שבה ישראל כבשה שטחים משמעותיים, כולל הגדה המערבית ורצועת עזה, שעליהם ניהל מאוחר יותר משא ומתן לשלום. הוא שירת כראש ממשלה לראשונה ב-1974, והתפרסם בפיקודו על מבצע אנטבה להצלת בני ערובה באוגנדה.\nלפני הקמת מדינת ישראל שימש רבין כמפקד גדוד בפלמ\"ח וכמח\"ט \"הראל\" בצה\"ל במלחמת תש\"ח, ולאחריה המשיך לטפס בסולם הדרגות. בשנות השישים מונה לרמטכ\"ל צה\"ל, עליו פיקד בעת שפרצה מלחמת ששת הימים, שהרחיבה פי שלושה את שטחים בשליטת ישראל ואיחדה את ירושלים. רבין היה איש מפתח בהכנתו המוצלחת של צה\"ל למלחמה. לאחר שחרורו משירות צבאי מונה לשגריר ישראל בארצות הברית, ומששב ארצה שובץ ברשימת המערך השני לכנסת השמינית מטעם מפלגת העבודה, נבחר לכנסת וכיהן כשר העבודה בממשלת גולדה מאיר.\nלאחר התפטרותה של מאיר התמודד על ראשות מפלגת העבודה, גבר על שמעון פרס ומונה לראש הממשלה בשנת 1974; הראשון מבין ראשי ממשלות ישראל שנולד בארץ ישראל. במהלך כהונתו הראשונה נחתם הסכם הביניים בין ישראל למצרים, ובולט בזיכרון הציבורי במיוחד הוא מבצע אנטבה, פשיטה צה\"לית באוגנדה שחילצה 105 אזרחים ישראלים ויהודים. אולם התפטר ב-1977, עקב פרשת חשבון הדולרים של אשתו לאה. עם כינון ממשלת האחדות הלאומית בשנת 1984 מונה לשר הביטחון. בתקופתו התייצב צה\"ל ברצועת הביטחון בלבנון והתמודד מול פרוץ האינתיפאדה הראשונה. ב-1990 רבין הסתייג, אך לבסוף תמך ב\"תרגיל המסריח\" שהוביל פרס, ועם כישלונו שב לאופוזיציה והחליט להתמודד על ראשות המפלגה.\nב-1992 עמד בראשות מפלגת העבודה והוביל את מפלגתו לניצחון בבחירות לכנסת השלוש עשרה. רבין מונה בשנית לראשות הממשלה, והוביל את הסכם השלום עם ירדן והסכמי אוסלו. על חלקו זכה בפרס נובל לשלום בשנת 1994. רבין גם קידם, בתיווך אמריקאי, משא ומתן להסדר קבע עם סוריה. מתנגדי ההסכמים מהצד הפלסטיני, הובילו סדרת פיגועי טרור, שקרעה את עמדת הציבור בתהליך השלום, בנוסף על הקרע האידאולוגי שבא עם הוויתור על אדמות מולדת. בתחום הכלכלי, קידם את המשך תהליך הליברליזציה הכלכלית של המשק הישראלי, ותקופת כהונתו עמדה בסימן המשך העלייה מברית המועצות לשעבר. רבין נרצח ב-4 בנובמבר 1995, בתום עצרת השלום בכיכר מלכי ישראל, על-ידי יגאל עמיר, מתנקש יהודי־דתי שהתנגד לתהליך אוסלו ולטענתו מצא הצדקה הלכתית למעשה הרצח. הוא נקבר בחלקת גדולי האומה.",
    "pageid": 624791
  },
  {
    "title": "ירגזי מצוי",
    "extract": "יַרְגָּזִי מָצוּי (שם מדעי: Parus major) הוא מין של ציפור שיר ממשפחת הירגזיים, השוכן בחורשות וגנים באירואסיה. הירגזי המצוי מעופף בזריזות ומלקט חרקים. מוטת כנפיו 25.5 ס\"מ ומסתו 16–20 גרם. אורך גופו מגיע ל-14 ס\"מ.\nהירגזי המצוי נפוץ באירופה ובאסיה. זהו עוף יציב כאשר רוב הירגזים אינם נודדים, פרט לירגזים בצפון אירופה, שבה מתרחשת הנדידה באופן חלקי וירגזים תועדו חורפים לחופי הים הבלטי ובמזרח אירופה. בישראל הירגזי שכיח ויציב. הערכות גודל האוכלוסייה ושטח התפוצה גבוהות מאוד, והאוכלוסייה גדלה מאז שנות ה-60 של המאה ה-20, ועל כן, הירגזי המצוי אינו בסיכון להכחדה ומצב השימור שלו הוא ללא חשש. הירגזים מקננים בטבע בחללים חשוכים בעצים, אבל נצפו מקננים בחפצים מעשי ידי-אדם פעמים רבות, ביניהן בכדים, תיבות דואר, עמודים חלולים ותיבות קינון. בשל הסתגלותו לקינון בתיבות מעשה ידי-אדם, הפך לציפור מחקר מרכזית באירופה ובישראל.\nהירגזי המצוי תואר על ידי קארולוס ליניאוס בשנת 1758. השם המדעי מורכב מהמילים Parus, \"ירגזי\", ו-major, \"גדול\". בעבר נחשב הירגזי המצוי לבעל 36 תת־מינים וקבוצת תת־המינים bokharensis נחשבה למין עצמאי, ושניהם נחשבו למיני טבעת, אבל כיום הירגזי היפני והירגזי האפרפר מסווגים כמינים עצמאיים וקבוצת תת־המינים bokharensis מסווגת כחלק ממין זה.\nהירגזי המצוי הוא אחד מציפורי השיר האירופאיות הפופולריות ביותר. הוא אף נבחר על ידי ה–MME לציפור השנה של 2011. הירגזי אינו חושש מבני אדם ואף יאכל מכף יד אנושית והוא גם משתמש לעיתים קרובות במתקני האכלה ובתיבות קינון. אוכלוסיית ותפוצת הירגזי נמצאות בעלייה, ועל אף שהירגזי המצוי משגשג בעיקר בסביבת החורש הטבעי, הוא מפגין הצלחה בהסתגלות לתנאי המחיה בעיר. לדוגמה, בעיר שפילד שבדרום יורקשייר, בהממלכה המאוחדת, חיים כ–17,000–30,000 ירגזים. עם זאת, נמצא שביישובים רועשים, הירגזי שר בתדרים גבוהים יותר על מנת להישמע על רקע רעשי העיר.",
    "pageid": 66405
  },
  {
    "title": "כריסטיאנו רונאלדו",
    "extract": "כריסטיאנו רונאלדו דּוֹס סַאנְטוֹס אוויירו (בפורטוגזית: Cristiano Ronaldo dos Santos Aveiro, הגייה: kɾɨʃtiˈɐnu ʁuˈnaɫdu; נולד ב-5 בפברואר 1985) הוא כדורגלן פורטוגלי המשחק בעמדות הקיצוני והחלוץ בא-נסר מליגת העל הסעודית ובנבחרת פורטוגל, בה הוא משמש כקפטן. רונאלדו זכה בחמישה כדורי זהב וארבע נעלי זהב אירופאיות, זכה ב־34 תארים בקריירה, כולל שבע אליפויות ליגה, חמישה תוארי ליגת האלופות ואליפות אירופה אחת. רונאלדו הוא שיאן ההופעות (183), השערים (140) והבישולים (42) בכל הזמנים בליגת האלופות, מלך השערים של אליפות אירופה בכדורגל (14), מלך השערים הבינלאומיים (132) ושיאן ההופעות הבינלאומיות (214). רונאלדו הוא אחד השחקנים הבודדים שרשמו למעלה מ־1,100 הופעות רשמיות וכבשו למעלה מ־900 שערים עבור המועדון והנבחרת הלאומית. לפי הפדרציה הבינלאומית להיסטוריה וסטטיסטיקה של הכדורגל, רונאלדו הוא כובש השערים הפורה ביותר, עם 900 שערים. הישגיו האישיים והקבוצתיים קיבעו את מעמדו כאחד מגדולי הכדורגלנים בכל הזמנים ובעיני לא מעט אנשי מקצוע גם הגדול שבהם.\nרונאלדו החל את הקריירה הבוגרת שלו בספורטינג ליסבון, לפני שעבר למנצ'סטר יונייטד ב־2003. הוא זכה בגביע ה-FA בשנתו הראשונה, שלוש אליפויות אנגליה רצופות, ליגת האלופות וגביע העולם למועדונים; ובגיל 23 זכה בכדור הזהב הראשון שלו. ב־2009 עבר רונאלדו לריאל מדריד ששברה את שיא ההעברות עם 94 מיליון יורו. בתשע שנים בקבוצה, הוא זכה בשתי אליפויות ספרד, ארבעה תוארי ליגת האלופות בתוך חמש שנים וארבעה כדורי זהב. בנוסף, הוא הפך למלך השערים של ריאל מדריד בכל הזמנים (450), מלך השערים בכל הזמנים בליגת האלופות, והיה מלך השערים של הטורניר שש עונות ברציפות (2012/13–2017/18), כולל שיא של 17 שערים בעונה אחת (2013/2014). ב־2018 עבר ליובנטוס תמורת 104 מיליון אירו וזכה עימה בשתי אליפויות איטליה, תוך שהוא הופך לשחקן הראשון שזוכה במלכות השערים בליגה האנגלית, הספרדית והאיטלקית. ב־2021 חזר למנצ'סטר יונייטד, שם שיחק במשך שנה וחצי עד שחוזהו בוטל בשלהי 2022.\nאת דרכו בנבחרת פורטוגל החל רונאלדו בגיל 18, ומאז רשם למעלה מ־200 הופעות ו־132 שערים ברמה הבינלאומית, והוא השיאן העולמי בשתי קטגוריות אלו של הופעות ושערים לשחקן בודד במדים הלאומיים, והראשון בהיסטוריה לרשום 200 הופעות בין-לאומיות. רונאלדו שיחק עם נבחרתו בשנים עשר טורנירים גדולים (חמישה גביעי עולם, חמש אליפויות אירופה, גביע הקונפדרציות וגמר ליגת האומות) וכבש בכולם; הוא כבש את שערו הבינלאומי הראשון ביורו 2004, אז הפסיד עם נבחרתו בגמר לנבחרת יוון. ב־2008 הפך לקפטן הנבחרת, וב־2015 נבחר לכדורגלן הפורטוגלי הטוב ביותר בכל הזמנים על ידי התאחדות הכדורגל הפורטוגלית. בשנה שלאחר מכן הוא הוביל את פורטוגל לזכייה ביורו 2016, זכייה שהייתה לתואר הבינלאומי הראשון של פורטוגל, ובנוסף זכה בנעל הכסף של הטורניר. על הישג זה הוא זכה בכדור הזהב השלישי שלו. ב־2017 הוא סיים עם נבחרתו במקום השלישי בגביע הקונפדרציות, וב־2019 הוביל אותה לזכייה בליגת האומות. אלו הם שני התארים היחידים בהם זכתה נבחרת פורטוגל אי פעם. ביורו 2020 הודחה פורטוגל כבר בשלב שמינית הגמר, אך רונאלדו זכה בנעל הזהב של הטורניר עם חמישה שערים. על הישגיו ותרומתו לנבחרת, זכה ב־2014 בתואר אצולה.\nרונאלדו הוא אחד הספורטאים העשירים והרווחיים ביותר, והוא הכדורגלן הראשון והספורטאי השלישי לחצות את קו מיליארד הדולר בקריירה. רונאלדו היה הספורטאי המרוויח בעולם לפי פורבס בשנים 2016 ו־2017, ודורג כאתלט המפורסם בעולם בשנים 2016–2019 על ידי ESPN. ב־2014 נכלל ברשימת 100 האנשים המשפיעים ביותר בעולם של מגזין טיים. רונאלדו הוא האדם הנעקב ביותר באינסטגרם ובפייסבוק, והגיע למעל מיליארד עוקבים בסך הכל ברשתות החברתיות.",
    "pageid": 80102
  },
  {
    "title": "לינור אברג'יל",
    "extract": "לינור אברג'יל (נולדה ב-17 בפברואר 1980 בנתניה) היא דוגמנית, שחקנית תיאטרון, עורכת דין ואשת עסקים ישראלית. מלכת היופי ומיס עולם לשנת 1998 .",
    "pageid": 225826
  },
  {
    "title": "לירז חממי",
    "extract": "לירז חממי (נולדה ב-1 בנובמבר 1984) היא שחקנית ישראלית.",
    "pageid": 1572680
  },
  {
    "title": "מוריה קור",
    "extract": "מוריה קור (נולדה ב-18 במאי 1982) היא עיתונאית ואשת תקשורת ישראלית, עורכת מדור הדעות של \"ישראל היום\", ומגישה תוכנית שבועית בכאן רשת ב לצד יובל אלבשן.",
    "pageid": 1714817
  },
  {
    "title": "מלחמת יום הכיפורים",
    "extract": "מלחמת יום הכיפורים (נקראת גם מלחמת יום כיפור; מלחמת 73'; מלחמת יום הדין; בערבית: حرب تشرين, תעתיק: חַרְבּ תִּשְרִין או حرب أكتوبر – חַרְבּ אֻכְּתוֹבַּר: \"מלחמת אוקטובר\" וגם حرب رمضان – חַרְבּ רמצ'אן: \"מלחמת רמדאן\") פרצה ביום הכיפורים י' בתשרי ה'תשל\"ד, 6 באוקטובר 1973, בהתקפת קואליציה של צבאות מדינות ערביות נגד ישראל, בהובלתן של סוריה ומצרים, שנתמכו על ידי חילות משלוח מארצות ערב, בעיקר מעיראק ומירדן. המלחמה התרחשה בעיקר בסיני וברמת הגולן, ונמשכה עד כ\"ח בתשרי ה'תשל\"ד, 24 באוקטובר 1973, יום כניסת הפסקת האש לתוקף. חילופי אש נמשכו עד 26 באוקטובר בחזית המצרית בסיני, ועד מאי 1974 בחזית הסורית ברמת הגולן בתום מלחמת ההתשה במובלעת הסורית, אף שהרוב המכריע של הנפגעים בחזית הסורית היה במקביל למערכה בדרום.\nפתיחת המלחמה על ידי מדינות ערב הפתיעה את המודיעין של צה\"ל בראשות האלוף אלי זעירא, שלאחר הניצחון הגדול במלחמת ששת הימים ב־1967, פיתח את \"הקונספציה\", ולא צפה את מועד פתיחתה, את עוצמת המתקפה, את מהלכי הפתיחה ואת מאפייני הלוחמה של צבאות ערב. עם זאת, לאחר ההתאוששות מההלם הראשוני, ועל אף ספיגת אבדות כבדות, הצליח צה\"ל להדוף את הכוחות הסורים אל עומק סוריה, לצלוח את תעלת סואץ בדרום ולכתר את הארמייה השלישית.\nמלחמת יום הכיפורים התאפיינה בשימוש בטקטיקות ובטכנולוגיות לחימה חדשות וביטאה תפישׂה אסטרטגית ומערכתית דינמית ביחס להתמודדות צבאות ערב מול צה\"ל, בייחוד מצד צבא מצרים. המלחמה הייתה גם לזירת עימות כחלק מהמלחמה הקרה, כאשר מדינות ערב נתמכו וחומשו על ידי ברית המועצות, בזמן שישראל נתמכה על ידי ארצות הברית, שאף חימשה אותה ברכבת אווירית. המלחמה הייתה למוקד מתח בין-גושי. ככל שהתארכה המלחמה והכף נטתה לטובת ישראל, עד כדי איום סובייטי מוחשי להתערבות צבאית.\nלמלחמה היו השפעות מדיניות ופוליטיות רבות: בזירה הפנים-ישראלית - היא הביאה להקמת ועדת אגרנט ולהדחתם של הרמטכ\"ל דוד אלעזר וראש אמ\"ן אלי זעירא, ולמשבר פוליטי חריף בשל הרוחות הסוערות בחברה הישראלית, שגרם להתפטרות ראש ממשלת ישראל גולדה מאיר, פחות משנה לאחר המלחמה; ולצד משבר כלכלי שבא לאחריה, נתפסת המלחמה כגורם מרכזי שהוביל למהפך הפוליטי ב-1977.\nבתחום המדיני, המלחמה הובילה להסכמי הפרדת כוחות ברמת הגולן שנשארו על מכונם שנים רבות. בדרום נסתיימה המלחמה בהסכם הפרדת כוחות שכלל נסיגה ישראלית מתעלת סואץ, בהמשך להסכם הביניים שכלל נסיגה נוספת ולבסוף להסכם השלום בין ישראל למצרים.",
    "pageid": 1284
  },
  {
    "title": "מלחמת לבנון הראשונה",
    "extract": "מלחמת לבנון הראשונה (שמה הרשמי בתחילתה: מבצע שלום הגליל, ובראשי תיבות: מבצע של\"ג) הייתה מלחמה בין ישראל לסוריה וארגוני טרור פלסטיניים שישבו בלבנון וביצעו פיגועים בישראל ובמדינות נוספות. המלחמה התרחשה ברובה בשטח לבנון. \"מבצע שלום הגליל\", שנודע לימים כ\"מלחמת לבנון הראשונה\", נערך בין 6 ביוני 1982 (ט\"ו בסיון תשמ\"ב) ל-29 בספטמבר 1982 (י\"ב בתשרי תשמ\"ג). במהלך הלחימה הפעיל צה\"ל שבע אוגדות בלבנון, ושתי אוגדות ברמת הגולן מול סוריה.\nהמלחמה הביאה להגליית מפקדות אש\"ף לתוניס, ולחיסול רוב הכוח הצבאי של הארגונים הפלסטיניים, אולם לא הצליחה להוציא את צבא סוריה מלבנון. בעקבות המלחמה קם הארגון השיעי הקיצוני חזבאללה, שמילא את החלל שנוצר בדרום לבנון עם יציאת הכוחות הפלסטיניים, ונלחם בכוחות צה\"ל שנותרו בדרום לבנון. 655 חיילי צה\"ל נהרגו במהלך מבצע שלום הגליל. המלחמה, יעדיה, מהלכיה, מחירה ותוצאותיה לוו בביקורת פנימית קשה. לחיילים ששירתו בתקופה זו הוענק אות מערכת שלום הגליל.",
    "pageid": 1305
  },
  {
    "title": "מעיין אדם",
    "extract": "מעיין אדם (נולדה ב-18 במאי 1987) היא עיתונאית, פובליציסטית, מגישת טלוויזיה ושדרנית רדיו ישראלית.",
    "pageid": 1566734
  },
  {
    "title": "נירה רבינוביץ'",
    "extract": "נירה רבינוביץ' (נולדה ב-17 באוגוסט 1943) היא שחקנית וזמרת ישראלית, שפעלה בעיקר בשנות השישים והשבעים.",
    "pageid": 538239
  },
  {
    "title": "נס (ראפרית)",
    "extract": "נסיה לוי (נולדה ב-10 בנובמבר 2002), המוכרת גם בשם הבמה המקוצר נס, היא ראפרית וזמרת ישראלית. חברה עם הזמר סטילה לצמד נס וסטילה.",
    "pageid": 2219623
  },
  {
    "title": "נפוליאון בונפרטה",
    "extract": "נפוליאון בונפרטה (בצרפתית: Napoléon Bonaparte, מבוטא: בּוֹנָפָּרְט‏; 15 באוגוסט 1769 – 5 במאי 1821; ידוע גם כנפוליאון הראשון) היה שליט צרפת, מייסד הקיסרות הראשונה, ומגדולי המצביאים בהיסטוריה. מחשובי האישים שעיצבו את המאה ה-19. ייסד את קוד נפוליאון – קובץ החוקים של צרפת, שבהשפעתו עוצבו חוקים רבים במערב אירופה ובמרכזה, והשפעתו ניכרת עד היום. הפיץ דרך כיבושיו את רעיונות המהפכה הצרפתית בכל רחבי אירופה, ובמקביל התאמץ לדכא ולהשכיח את השפעתה בצרפת פנימה. חידש והגה רעיונות טקטיים ואסטרטגיים מרחיקי לכת בצבא שמקובלים עד עצם היום הזה.\nכיהן כשליט צרפת במהלך השנים 1799 עד 1814, ובמשך כ-100 ימים בשנת 1815. בשיאו, הוביל את צרפת לכיבוש רוב מערב אירופה ומרכזה.\nנפוליאון, יליד קורסיקה, עלה לשלטון בהפיכת 18 בברימר לאחר קריירה מזהירה כאיש צבא. פעולותיו הראשונות היו ביסוס מערכות השלטון הפנימיות בצרפת והרגעת המדינה לאחר התקופה הסוערת של המהפכה הצרפתית. לאחר מכן יצא למסע כיבושים בכל אירופה וכונן את \"הקיסרות הראשונה\" בראשותו. עלה בידו להביס שוב ושוב בריתות מתחלפות של מעצמות אירופה, שהתאגדו כדי לבלום את השתלטות צרפת על היבשת, אך לאחר מספר מערכות הפסיד לבסוף והוגלה לאי אלבה. הוא הצליח לברוח מהאי, לשלוט שוב בצרפת למשך תקופה קצרה שמכונה \"מאה הימים\" עד שנוצח בקרב ווטרלו ונשלח לגלות באי סנט הלנה, שם מת.\nנפוליאון הוא גם המייסד של שושלת בונפרטה: אֶחיו כיהנו כמלכים בארצות שכבש באירופה, בנו, נפוליאון השני, הוכרז על ידיו כמלך רומא, ואחיינו, הידוע כנפוליאון השלישי, כיהן כשליט צרפת (נשיא ואחר כך קיסר) בין השנים 1848 ל-1870.",
    "pageid": 2932
  },
  {
    "title": "עודד קובו",
    "extract": "עודד ברוך קובו (נולד ב-30 באוגוסט 1974) הוא יזם ואיש עסקים. הונו האישי מוערך בכ-200 מיליון דולר.",
    "pageid": 1381385
  },
  {
    "title": "עופר ינאי",
    "extract": "עופר ינאי (נולד ב-2 בפברואר 1975) הוא יו\"ר, מייסד ובעל השליטה של נופר אנרגיה, חברה ציבורית העוסקת בייזום, השקעה, הקמה והפעלה של מתקנים לייצור חשמל ממקורות אנרגיה מתחדשת, בעיקר על גגות ומאגרי מים. ינאי גם נמנה עם בעלי ערוץ רשת 13 ועם בעלי מועדון הכדורסל הפועל תל אביב, והוא בעל השליטה בקבוצת הבוגרים.",
    "pageid": 1990984
  },
  {
    "title": "עופר נמרודי",
    "extract": "עופר נמרודי (נולד ב-23 במאי 1957) הוא משפטן, איש עסקים ישראלי ומו\"ל לשעבר.\nעופר, בנו של יעקב נמרודי, חולש עם בני משפחתו על שורה ארוכה של חברות ועסקים בעיקר בתחומי הנדל\"ן, התקשורת והאנרגיה.",
    "pageid": 465941
  },
  {
    "title": "עוצבת הפלדה",
    "extract": "עוצבת הפלדה (אוגדה 162) היא אוגדה משוריינת רב-זירתית הכפופה לפיקוד הדרום של צה\"ל.\nמפקד האוגדה הנוכחי הוא תת-אלוף איציק כהן.",
    "pageid": 367428
  },
  {
    "title": "עמוס הוכשטיין",
    "extract": "עמוס ג'יי הוכשטיין (באנגלית: Amos J. Hochstein; נולד ב-4 בינואר 1973) הוא איש עסקים, יועץ לענייני אנרגיה, דיפלומט ולוביסט אמריקאי-ישראלי, המשמש כיום כשליח ומתווך מטעם ממשל ביידן לסכסוך שבין ישראל ללבנון ולתיווך בהסכם הגבול הימי בין ישראל ללבנון.\nבשנת 2024 שימש כמתווך בהסכם הפסקת האש בחזית הצפונית שבמלחמת חרבות ברזל, אשר נכנסה לתוקף ב-27 בנובמבר 2024.",
    "pageid": 2120452
  },
  {
    "title": "עשו",
    "extract": "עֵשָׂו (נכתב לעיתים גם כעשיו ומכונה גם אֱדוֹם) הוא דמות מקראית המופיעה בספר בראשית. עשו הוא בנם של יצחק ורבקה, אחיו התאום של יעקב ואביהם הקדמון של האֱדוֹמים.",
    "pageid": 26755
  },
  {
    "title": "צ'ירו אימובילה",
    "extract": "צ'ירו אימובילה (באיטלקית: Ciro Immobile; נולד ב-20 בפברואר 1990) הוא כדורגלן איטלקי המשחק בעמדת החלוץ בקבוצת בשיקטש ובנבחרת איטליה. אימובילה הוא מלך שערי לאציו בכל הזמנים.",
    "pageid": 1200712
  },
  {
    "title": "צדקיהו",
    "extract": "צִדְקִיָּהוּ בֶּן יֹאשִׁיָּהוּ היה מלכה האחרון של ממלכת יהודה בין השנים 597 – 586 לפנה\"ס.  דודו של יהויכין. המקורות הנוגעים לצדקיהו נמצאים בתנ\"ך במספר ספרים, שהעיקריים בהם הם: מלכים, דברי הימים, ירמיהו ויחזקאל. בימי צדקיהו חרב בית המקדש הראשון ומלכות יהודה הוגלתה מארצה. צדקיהו עצמו סיים את חייו באופן טרגי. נבוכדנאצר הרג את בניו לעיניו, ולאחר מכן עקר את עיניו של צדקיהו עצמו. כך, המחזה האחרון שצדקיהו ראה היה מות בניו. לאחר מכן, הוא הובל בנחוּשתַיים לבבל, שם נכלא עד יום מותו.",
    "pageid": 17531
  },
  {
    "title": "ציפורה שפירא",
    "extract": "ציפורה שפירא (17 במרץ 1938, י\"ד באדר ה'תרצ\"ח – 27 בנובמבר 2024, כ\"ו בחשוון ה'תשפ\"ה) הייתה בלשנית עברית, בעלת תואר דוקטור בלשון עברית, ששימשה יועצת לשון, מדריכה ומרצה בדיבור נכון ובהגייה מדויקת. הייתה יועצת לשון של קול ישראל בתל אביב יותר מ-20 שנה ומורה ומרצה לעריכה ולדיבור בציבור באוניברסיטת בר-אילן ובמכללות שונות.",
    "pageid": 1583197
  },
  {
    "title": "קותי סבג",
    "extract": "יקותיאל אדם ישראל \"קותי\" סבג (נולד ב-21 ביולי 1982) הוא מנחה טלוויזיה, שדרן רדיו, שחקן ומרצה ישראלי. זוכה העונה הרביעית של תוכנית המציאות \"האח הגדול\".",
    "pageid": 1121942
  },
  {
    "title": "קזבלן (סרט)",
    "extract": "קזבלן הוא סרט קולנוע ישראלי מסוגת סרט מוזיקלי וסרטי בורקס, בבימויו של מנחם גולן וכיכובו של יהורם גאון. התסריט נכתב על ידי מנחם גולן וחיים חפר, ועובד על בסיס המחזמר באותו שם משנת 1966. הסרט עלה לאקרנים בישראל ב-7 ביולי 1973, ונכון להיום הוא הסרט השני הכי נצפה בתולדות סרטי הקולנוע הישראלים, עם 1,222,500 כרטיסים שנמכרו (אוכלוסיית המדינה באותה תקופה הייתה כ-2.8 מיליון תושבים). כמו כן עלה לאקרנים בארצות הברית ב-8 במאי 1974.",
    "pageid": 1189870
  },
  {
    "title": "שמות של אלוהים ביהדות",
    "extract": "ביהדות שמות וכינויים רבים לאלוהים. בתנ\"ך נקרא האלוהים בעיקר יהוה, אֲדֹנָי, או בשם הכללי 'אלוהים', בהלכה נקבע שישנם שמות נוספים הנחשבים קדושים ואינם נמחקים. בנוסף קיימים שמות אחרים הנחשבים 'כינויים' וקדושתם פחותה, ושמות קבליים שמשמשים גם למאגיה.",
    "pageid": 1966433
  },
  {
    "title": "תל אביב-יפו",
    "extract": "תל אביב-יפו (בערבית: تل أَبيب-يافا), המוכרת לרוב כתל אביב, היא עיר במחוז תל אביב שבישראל, השוכנת במישור החוף הדרומי, המרכזית מבין ערי גוש דן והשנייה בגודל אוכלוסייתה בישראל. תל אביב חברה בארגון פורום ה־15. תל אביב-יפו שוכנת לחוף הים התיכון. בשטחה זורמים נחל הירקון ונחל איילון. היא גובלת ממערב בים התיכון; מדרום בערים בת ים וחולון ובבית הספר מקווה ישראל; ממזרח בערים רמת גן, גבעתיים, בני ברק ופתח תקווה; ומצפון בערים רמת השרון והרצליה. ראש עיריית תל אביב-יפו הנוכחי הוא רון חולדאי.\nתל אביב היא מטרופולין המהווה את מרכז הכלכלה, התרבות, התקשורת והאמנות של ישראל. שוכנים בה מרכזי המערכת הבנקאית של ישראל, הבורסה לניירות ערך, שגרירויות ונציגויות בין-לאומיות, מערכות העיתונים הגדולים בישראל, התיאטרון הלאומי, התזמורת הפילהרמונית, בית העצמאות (בו הוכרז על הקמת המדינה) ומרכזי תרבות ארציים נוספים. \"העיר הלבנה\" בתל אביב הוכרה בשנת 2003 כאתר מורשת עולמית.\nתל אביב-יפו מוגדרת כ\"עיר עולם בהתהוות\". העיר היא אחת הערים המתוירות בישראל, עם כמיליון וחצי תיירים זרים בשנה.\nלתל אביב תפקיד מרכזי בהוויה הישראלית. רבים מהאירועים ההיסטוריים והמחאתיים שעיצבו את זהותה ואופייה של המדינה מראשית דרכה ועד היום התרחשו בה.\nבעיר מתגוררים (נכון לשנת 2023) 476,126 תושבים, ומספר התושבים לקמ\"ר הוא 9,204 איש. באותה עת התגוררו במחוז תל אביב 1,460,300 איש, ואוכלוסיית המטרופולין מנתה מעל 3,918,800 נפש. בתל אביב פועלים (נכון לשנת 2015) למעלה מ-70 אלף בתי עסק המהווים 13 אחוז מכלל העסקים בישראל. בעיר בולטת תופעת היוממות הגדולה בישראל – כ־64% מהעובדים בתל אביב גרים מחוצה לה.\nעיר הנמל העתיקה יפו הייתה ראשיתה של העיר תל אביב-יפו. יפו נחשבת לאחת מערי הנמל העתיקות בעולם; היא נזכרת בתנ\"ך (לרבות בסיפור יונה הנביא) ובמקורות קדומים אחרים, ובמשך דורות שימשה שער כניסה ימי לארץ ישראל. לבד מיפו התקיימו לאורך ההיסטוריה מספר ניכר של יישובים בשטחה של תל אביב. בראשית המאה ה־19 גדלה האוכלוסייה היהודית ביפו, וברבע האחרון של המאה ה-19 החלה התיישבות יחידים מחוץ לחומות יפו ולאחריה הקמת שכונות חדשות, כמו שכונות נווה צדק, מחנה יהודה, נווה שלום, יפה נוף וכרם התימנים מצפון ליפו.\nתל אביב זכתה לכינוי \"העיר העברית הראשונה\" מכיוון שהייתה המיזם היהודי הראשון לבניית עיר בארץ ישראל בתקופת שיבת ציון המודרנית. היה זה מיזם חדשני של ציבור מאורגן, שחלקו אנשי היישוב הישן וחלקו אנשי היישוב החדש בשיתוף עם מוסד ציוני בראשית דרכו – קרן קיימת לישראל. המטרה המוצהרת הייתה להקים עיר עברית לצד יפו הערבית, אך בתוך כארבעה עשורים צמחה תל אביב לכרך שהיה גדול פי כמה מיפו. רשויות המנדט הבריטי העניקו לתל אביב מעמד של עיר בינואר 1934.\nב־1949, לאחר הקמת מדינת ישראל, אוחדו מוניציפלית שתי הערים ונוצרה עיריית תל אביב-יפו המנהלת את העיר המאוחדת, אף שבמובנים מסוימים עדיין נהוג להתייחס ליפו ולתל אביב כאל שתי ישויות אורבניות נפרדות. בשנת 2009 חגגה העיר מאה שנים להיווסדה.",
    "pageid": 7779
  },
  {
    "title": "קטגוריה:גופנים עבריים",
    "extract": "",
    "pageid": 609958
  },
  {
    "title": "קטגוריה:הפיליפינים: איים",
    "extract": "",
    "pageid": 1275868
  },
  {
    "title": "קטגוריה:זמרים ישראלים",
    "extract": "ראו גם: קטגוריה:זמרים ביישוב",
    "pageid": 243973
  },
  {
    "title": "קטגוריה:מלחינים ישראלים",
    "extract": "קטגוריה זו כוללת מלחינים מכל סוגות המוזיקה. חלק מהמלחינים מסווגים גם בתת-קטגוריות, כמתואר בשיחת קטגוריה:מלחינים ישראלים במוזיקה הקלאסית.",
    "pageid": 245365
  },
  {
    "title": "אגם רודברג",
    "extract": "אגם רוּדברג-קרוּבִּינר (נולדה ב-8 בפברואר 1986) היא שחקנית, מדבבת ודוגמנית ישראלית. זוכת פרס מסך הזהב (2004) ופרס האקדמיה הישראלית לטלוויזיה (2020).",
    "pageid": 63375
  },
  {
    "title": "אורי גבריאל",
    "extract": "אוּרי גבריאל (נולד ב-3 באפריל 1955) הוא שחקן ומדבב ישראלי. זוכה פרס אופיר לשחקן הראשי הטוב ביותר לשנת 2005.",
    "pageid": 152891
  },
  {
    "title": "אייל גולן",
    "extract": "אייל גולן (נולד ב-12 באפריל 1971, י\"ז בניסן ה'תשל\"א) הוא זמר ישראלי, מהזמרים המצליחים בישראל בעשור הראשון ובעשור השני של המאה ה-21, זכה פעמיים בתואר \"זמר העשור\" וכן בתואר \"הזמר של המדינה\" לרגל חגיגות ה-70 של ישראל. גולן, שהיה שחקן כדורגל בליגה א', החל מיוני 2014 הוא אחד מהבעלים של מועדון הכדורגל בו גם שיחק, הפועל מרמורק מרחובות.\nגולן זכה לפרסום ותשומת לב לאומית, הודות לאלבומו השלישי, בלעדייך מ-1997, שנעשה בהפקתם של תמיר קליסקי וזאב נחמה מאתניX ונמכר בלמעלה מ-300,000 עותקים. פריצה זו הביאה לשורה של להיטים ואלבומים מצליחים שמיצבו את גולן כזמר דומיננטי ופופולרי. גולן היה הזמר הראשון מז'אנר המוזיקה המזרחית שזכה בתואר זמר השנה במצעד הפזמונים העברי השנתי של רשת ג'. שירו \"דמעות\" היה לשיר המזרחי הראשון, שזכה בתואר \"שיר השנה\". נוסף על אלו, גולן הוא הזמר המזרחי הראשון שזכה בתואר המקביל – במצעד הפזמונים השנתי של גלגלצ.\nגולן מכר בישראל למעלה משלושה מיליון אלבומים. הוא זכה חמש עשרה פעמים בתואר \"זמר השנה\", שתים עשרה עשרה פעמים בתואר \"שיר השנה\" ושתי זכיות בתואר \"זמר העשור\", במסגרת \"פסקול העשור\": פרויקט משותף של גלי צה\"ל וערוץ 24 ובמסגרת \"מצעד העשור הרשמי של ישראל\" של כאן גימל. על פי מגזין \"פורבס\", נכון ל-2012 היה גולן הזמר המצליח בישראל מבחינה כלכלית.\nבשנת 2013 הועלה שמו של גולן כזמר המצוי בחקירה משטרתית יחד עם מקורביו בחשד לבעילה אסורה בהסכמה של קטינות. החקירה הסתכמה ב-2014 בהחלטה שלא להעמידו לדין, אולם אזכורים חוזרים ונשנים בתקשורת והתייחסות של גולן ואנשיו ושל מקטרגיו, השאירה את הפרשה בתודעה הציבורית ופגעה בתדמיתו.",
    "pageid": 701434
  },
  {
    "title": "אל-מתכת",
    "extract": "אל-מתכות הן יסודות כימיים חסרי תכונות מתכתיות. קבוצת האל-מתכות היא קבוצה אחת מתוך שלוש המחלקות בטבלה המחזורית, יחד עם מתכות ומתכות למחצה. המחלקה כוללת בתוכה בין היתר את ההלוגנים (מלבד האסטטין) ואת הגזים האצילים.\nרוב האל-מתכות נמצאות בצד הימני העליון של הטבלה המחזורית. יוצא דופן הוא המימן, שמופיע בצד השמאלי העליון יחד עם המתכות האלקליות, אבל הוא מתנהג ברוב המקרים כאל-מתכת. שלא כמו מתכות, שמוליכות חשמל, רוב האל-מתכות הן מבודדות או מבודדות למחצה. אל-מתכות יכולות ליצור סריג יוני עם מתכות, או לחלופין קשר קוולנטי עם אל-מתכות ומתכות אחרות. תחמוצת של אל-מתכת יוצרת חומצה.\nישנן 19 אל-מתכות ידועות; חלקן חד-אטומיות (הגזים האצילים); חלקן דו-אטומיות (מימן, חנקן, חמצן, פלואור, כלור, ברום ויוד), והשאר הן רב-אטומיות.",
    "pageid": 22605
  },
  {
    "title": "אמיליה פרז (סרט, 2024)",
    "extract": "אמיליה פרז (בספרדית: Emilia Pérez) הוא סרט קומדיית פשע מוזיקלית צרפתי בשפה הספרדית משנת 2024, אותו כתב וביים ז'אק אודיאר. בסרט מככבים זואי סלדנה, קרלה סופיה גסקון, סלינה גומז, אדריאנה פאז, מארק איווניר ואדגר רמירס.\nהסרט הוקרן לראשונה ב-18 במאי 2024 בפסטיבל קאן ה-77 בו נבחר להתחרות על פרס דקל הזהב, וזכה בפרס חבר השופטים ובפרס השחקנית הטובה ביותר שבו זכה האנסמבל הנשי.\nהסרט נבחר להתמודד מטעם צרפת על פרס האוסקר לסרט הבינלאומי הטוב ביותר בטקס פרסי האוסקר ה-97.\nבישראל הסרט יוקרן בבכורה ב-1 בנובמבר 2024 בפסטיבל הבינלאומי לקולנוע גאה.",
    "pageid": 2376887
  },
  {
    "title": "אנה קארנינה",
    "extract": "אנה קָארֵנינה (ברוסית: Анна Каренина) הוא רומן מאת לב טולסטוי שפורסם בתחילה כסיפור בהמשכים בירחון, ובשנת 1877 יצא בשלמותו כספר. הספר נחשב לאחד הרומנים הטובים ביותר שנכתבו אי פעם. דוסטויבסקי, בן זמנו של טולסטוי, אמר על הספר שהוא \"יצירת אמנות חסרת פגמים\". בכתבה שפורסמה במגזין טיים היוקרתי, בחודש ינואר 2007, דורג הספר במקום הראשון מתוך עשרת המקומות ברשימת הספרים הגדולים של כל הזמנים. על פי אתר האינטרנט IMDb, הופקו ליצירה לא פחות מ-24 עיבודים לקולנוע ולטלוויזיה.",
    "pageid": 52416
  },
  {
    "title": "אנה קארנינה (סרט, 1997)",
    "extract": "אנה קארנינה (באנגלית: Anna Karenina) הוא סרט קולנוע אמריקאי משנת 1997 שנעשה בשיתוף פעולה עם אולפני קולנוע רוסיים והוא דרמה תקופתית המהווה עיבוד קולנועי לספרו הקלאסי של לב טולסטוי \"אנה קארנינה\", בבימויו של ברנרד רוז ובכיכובם של סופי מרסו ושון בין.\nהסרט צולם ברוסיה והוא הגרסה הבין-לאומית היחידה של \"אנה קארנינה\" שצולמה כולה באתרים ברוסיה (במוסקבה ובסנקט פטרבורג).",
    "pageid": 1373015
  },
  {
    "title": "ארץ נהדרת",
    "extract": "ארץ נהדרת היא תוכנית בידור סאטירית ישראלית המשודרת במסגרת \"שידורי קשת\" החל מנובמבר 2003. עד שנת 2017 שודרה התוכנית בערוץ 2, ומאז 1 בנובמבר 2017 היא משודרת בערוץ קשת 12.\nהתוכנית זכתה בשמונה פרסי האקדמיה הישראלית לטלוויזיה ברציפות בשנים 2003–2011. ב-2021 זכתה התוכנית באות אבירת איכות השלטון לשנת 2020 בקטגוריית תרבות וחינוך.",
    "pageid": 28098
  },
  {
    "title": "ברוס ויליס",
    "extract": "וולטר ברוס ויליס (באנגלית: Walter Bruce Willis; נולד ב-19 במרץ 1955) הוא שחקן, מפיק וזמר אמריקאי. זוכה פרס גלובוס הזהב ושני פרסי אמי.",
    "pageid": 36830
  },
  {
    "title": "ג'וס וורלד",
    "extract": "ג'ראד אנטוני היגינס (באנגלית: Jarad Anthony Higgins;‏ 2 בדצמבר 1998 – 8 בדצמבר 2019), ידוע בשם הבמה ג'וס וורלד (Juice WRLD), היה ראפר, זמר ופזמונאי אמריקאי משיקגו, אלינוי. השיר המפורסם שלו \"Lucid Dreams\", צבר בספוטיפיי למעלה מ-2 מיליארד השמעות. בעקבות הלהיטים \"All Girls Are the Same\" ו-\"Lucid Dreams\", חתם היגינס על חוזה הקלטות יחד עם הלייבל Grade A ועם חברת התקליטים אינטרסקופ רקורדס.\nהשירים \"All Girls Are the Same\" ו-\"Lucid Dreams\" הם שניים מתוך 17 סינגלים מאלבום הבכורה של ג'וס Goodbye & Good Riddance, שבהמשך זכה בתואר הפלטינה מה-RIAA ומכר למעלה ממיליון עותקים. האלבום זכה לביקורות חיוביות, ושלושה סינגלים נוספים מתוכו נכנסו למצעד בילבורד הוט 100; שלושת הסינגלים הם \"Lean Wit Me\", \"Wasted\" ו-\"Armed And Dangerous\". ב-2018 חבר היגינס לראפר פיוצ'ר ויחד הוציאו את המיקסטייפ WRLD On Drugs. לאחר מכן ב-2019, הוציא ג'וס את אלבום הסולו השני שלו Death Race For Love, שהגיע למקום הראשון במצעד הבילבורד 200. באלבום נמצאים גם השירים המוכרים של ג'וס, \"Robbery\" ו-\"Hear Me Calling\".\nב-8 בדצמבר 2019, שמונה חודשים בדיוק לאחר צאת אלבום הסולו השני שלו, היגינס היה בדרכו לסיבוב הופעות, לאחר שלקח במטוס שלו כמות של סמים שעברה על החוק, ולאחר שקיבל דיווח ששוטרים מחכים לו. הוא לקח מנת יתר ומת מאוברדוס בנמל התעופה שיקגו מידוויי. היגינס הובהל למרכז הרפואי שבאווק לון, אילינוי, ושם נקבע מותו. מותו גרם לצער רב בתעשיית המוזיקה, והורגש ברשתות החברתיות. אלבומו הראשון שיצא לאחר המוות נקרא Legends Never Die, ויצא ב-10 ביולי 2020. האלבום עצמו נכנס היישר אל המקום הראשון במצעד הבילבורד 200. כל השירים מתוך האלבום הגיעו למצעד הבילבורד הוט 100, וחמישה מהשירים אף הגיעו לעשרת המקומות הראשונים במצעד בו זמנית. האמנים היחידים הנוספים שחמישה שירים שלהם הגיעו בו זמנית לעשרת המקומות הראשונים במצעד הבילבורד הם הביטלס ודרייק. ב-10 בדצמבר 2021 יצא אלבומו הרביעי (והשני לאחר המוות) Fighting Demons.\nב-21 לנובמבר 2024 הושק שיתוף פעולה של היגינס עם המשחק פורטנייט, שכלל מספר פריטים קוסמטיים הניתנים לרכישה ופסל לזכרו בתוך המשחק.\nבנוסף, הדמות שלו במשחק תבצע קונצרט וירטואלי לצד הראפרים סנופ דוג, אמינם ואייס ספייס ב-30 בנובמבר 2024. הקונצרט יכיל שיר חדש בבכורה של הראפר בשם \"Empty Out Your Pockets.\"",
    "pageid": 1777834
  },
  {
    "title": "גבי קניקובסקי",
    "extract": "גבריאל גלעד (גבי) קניקובסקי (נולד ב-24 באוגוסט 1997) הוא כדורגלן ישראלי המשחק בעמדת הקשר במכבי תל אביב מליגת העל ובנבחרת ישראל.",
    "pageid": 1668305
  },
  {
    "title": "גולדה מאיר",
    "extract": "גולדה מאיר (במקור מאירסון; נולדה בשם גולדה מאבוביץ'; 3 במאי 1898, י\"א באייר ה'תרנ\"ח – 8 בדצמבר 1978, ח' בכסלו ה'תשל\"ט) הייתה מדינאית ישראלית, ראש ממשלת ישראל בין 1969 ל-1974 והאישה הראשונה והיחידה שכיהנה בתפקיד זה. לפני כן כיהנה מאיר כשגרירת ישראל בברית המועצות, כחברת הכנסת, כשרת העבודה ושרת החוץ.\nגולדה מאיר נולדה בקייב, האימפריה הרוסית, ובילדותה היגרה משפחתה לארצות הברית, בה גדלה. בגיל 23 עלתה ארצה יחד עם בעלה, מוריס מאירסון. תחילה הייתה חלוצת התיישבות בקיבוץ קודם שנעשתה לאשת ציבור. מאיר החלה את דרכה הפוליטית כמזכירת מועצת הפועלות בהסתדרות העובדים, ומטעמה יצאה מספר פעמים לשליחויות באמריקה בסוף שנות ה-20 ובתחילת שנות ה-30 של המאה ה-20. עם השנים התקדמה בתפקידיה בתנועת הפועלים ובתנועה הציונית ופעלה בארץ ישראל ובארצות הברית. ב-1948 מונתה כחברת מועצת העם, והייתה מחותמות מגילת העצמאות.\nמאיר נבחרה לאספה המכוננת, שבהמשך הפכה לכנסת הראשונה, ומונתה לשרת העבודה בממשלת ישראל הראשונה. בתפקידה זה הובילה חקיקה חברתית רחבה. ב-1955 הוצבה כמועמדת מפא\"י לראשות עיריית תל אביב, אך לא נבחרה לתפקיד. ב-1956 מונתה לשרת החוץ ובעקבות זאת עברתה כנהוג אז את שם משפחתה ממאירסון למאיר. היא כיהנה כשרת החוץ במשך עשור, בתקופה שבה פרצה מלחמת סיני. היא פרשה מתפקידה ב-1966, אך עד מהרה חזרה לפעילות פוליטית ומונתה למזכירת מפא\"י. בתור מזכירת מפא\"י פעלה רבות למען איחוד מפלגות הפועלים, מטרה שהוגשמה עד מהרה, ומאיר כיהנה כמזכירת מפלגת העבודה.\nעם מותו של לוי אשכול, הוחלט על מינויה ליושבת-ראש מפלגת העבודה (שרצה במשותף עם מפ\"ם במסגרת המערך), ובמרץ 1969 הרכיבה את ממשלת ישראל הארבע עשרה. המערך בהנהגתה זכה ב-56 מושבים בכנסת השביעית, ההישג הגבוה ביותר של רשימה כלשהי בישראל. עם כניסתה לתפקיד הנהיגה את ישראל תוך מלחמת ההתשה. גולדה מאיר וממשלתה דחו את ההצעה המצרית במסגרת יוזמת יארינג בראשית שנות השבעים. עיקר המחלוקת היה דרישת ישראל לשיחות ישירות (יארינג הציע \"שיחות קרבה\"), ומנגד, דרישת מצרים שישראל תיסוג קודם כל לקווי ארבעה ביוני 67'. יארינג הציע מהלך של פתיחת התעלה, בתואנה של שחרור הספינות הלכודות בה, ומשה דיין אף צידד בהצעה, אך היא נדחתה על ידי חסידי הקו הנוקשה בצמרת המדינית-ביטחונית בישראל - גולדה מאיר, ישראל גלילי וחיים בר-לב. במשך השנים נטען כי אילו התקבלה הצעתו של יארינג, ניתן היה למנוע את מלחמת יום הכיפורים.\nבמהלך כהונתה כראש הממשלה עמדה מאיר במספר משברים: מחאת הפנתרים השחורים, אליה הגיבה בצורה שנחשבה מנותקת בעיניי חלק ניכר מהציבור; גל הטרור; ומלחמת יום הכיפורים, שבה נפלו 2,656 חללים. ועדת אגרנט, שהוקמה בעקבות הכשל המודיעיני שסבב סביב פריצת מלחמת יום כיפור, האשימה במסקנותיה את הדרג המבצעי וזיכתה את הדרג המדיני ואת ראש הממשלה מאיר, מה שגרם לתסיסה ציבורית וחוסר אחדות פנים מפלגתית שהביאו להתפטרותה מתפקידה כראש ממשלה.\nבפוליטיקה הישראלית של תקופתה, בלטה מאיר בהיותה אישה. בין היתר הייתה האשה הראשונה שכיהנה כשרת חוץ בישראל, האישה הראשונה (והיחידה עד כה) שכיהנה בתפקיד כראש ממשלת ישראל, ואחת הנשים הראשונות בעולם שהנהיגו מדינה דמוקרטית. כמו כן, היא אחת משתי הנשים היחידות החתומות על מגילת העצמאות (יחד עם רחל כהן-כגן).",
    "pageid": 515
  },
  {
    "title": "דונלד טראמפ",
    "extract": "דונלד ג'ון טראמפ (באנגלית: ‏‏Ⓘ‏; נולד ב-14 ביוני 1946) הוא פוליטיקאי, איש עסקים ויזם בנייה אמריקני, הנשיא הנבחר של ארצות הברית. טראמפ כיהן כנשיא ארצות הברית ה-45 בשנים 2017–2021 מטעם המפלגה הרפובליקנית ונבחר בשנית לתפקיד לאחר שגבר על המועמדת הדמוקרטית וסגנית הנשיא המכהנת קמלה האריס בבחירות 2024. טראמפ צפוי להיות מושבע כנשיא ה-47 של ארצות הברית ב-20 בינואר 2025. בעבר היה גם מפיק טלוויזיה ומנחה תוכנית מציאות.\nטראמפ הוא בעלים של התאגיד \"ארגון טראמפ\" והמייסד של חברת \"Trump Entertainment Resorts\", העוסקת בבנייה, בהפעלת בניינים, בתי קזינו, מתקני תרבות ובתי מלון ברחבי העולם. אורח חייו הראוותני, וכן כמה מיוזמותיו המפורסמות הנושאות את שמו, הפכו אותו לידוען בעשורים האחרונים של המאה ה-20. בראשית המאה ה-21 היה גם לאישיות טלוויזיונית מפורסמת בזכות תוכנית מציאות פופולרית בהפקתו והנחייתו בשם \"המתמחה\", אשר שודרה בשנים 2004–2015. נכון לאוקטובר 2024 הונו של טראמפ מוערך ב-7.1 מיליארד דולר.\nבבחירות המקדימות לקראת בחירות לנשיאות ב-2016 נבחר למועמד המפלגה הרפובליקנית תוך שינוי אופי המפלגה משמרני לפופוליסטי-ימני, המכונה על שמו – טראמפיזם. בבחירות עצמן גבר על יריבתו הילרי קלינטון מהמפלגה הדמוקרטית.\nעם כניסתו לתפקיד מיהר טראמפ לחתום על שורת צווים נשיאותיים, בהם הצו שאסר כניסה והגירה של אזרחים מכמה מדינות בעלות רוב מוסלמי לאחר שכינה את מדינתם כמדינות \"מועדות לטרור\". צווים אחרים נגעו להפחתת רגולציות על עסקים והגנת הסביבה, לצד קידום חקיקה של הורדת מיסים מסיבית. במדיניות חוץ קידם מדיניות בדלנית שאותה הגדיר \"אמריקה תחילה\": הוא פרש ממשא ומתן בשותפות הסחר הטראנס-פסיפית ומהסכם פריז העוסק בשינויי האקלים, הטיל מכסי יבוא שעוררו מלחמת סחר עם סין, והוציא את כוחות ארצות הברית ממלחמת האזרחים בסוריה. יחסו לישראל תואר כחיובי ביותר, בין השאר כשהכיר בירושלים כבירת ישראל ובריבונות ישראל ברמת הגולן, קידם את הסכמי אברהם לנורמליזציה ביחסים בין ישראל למספר מדינות ערביות, ונקט קו תקיף נגד איראן, בין היתר כשפרש מהסכם הגרעין עם איראן וכשהורה לחסל מספר בכירים בכוחותיה.\nטראמפ התמודד לקדנציה שנייה בבחירות לנשיאות 2020, אך הפסיד למועמד הדמוקרטי ג'ו ביידן. לפני, במהלך ואחרי יום הבחירות, טראמפ ורפובליקנים רבים אחרים עסקו בניסיון אגרסיבי וחסר תקדים להפוך את תוצאות הבחירות ולערער על הלגיטימיות שלהן, תוך טענה להונאת בחירות נרחבת. עוד לפני הבחירות סירב טראמפ להתחייב כי יקבל את התוצאה אם יפסיד. הוא ותומכיו הפיצו תאוריות קונספירציה, ניסו להשפיע על תהליך ספירת הקולות במדינות מתנדנדות, להחרים מכונות הצבעה, להשפיע על פקידים במשרד המשפטים, ובמשרד ההגנה ובצבא להתערב בבחירות, ובניסיונות לשבש את הליך ספירת האלקטורים בבירה. בסופו של דבר התקיימה הסתערות של תומכי טראמפ על הקפיטול. פעולות אלה, תוארו על ידי גורמים רבים כניסיון הפיכה. חרף דחייה של טענותיו בבתי המשפט, טראמפ המשיך לטעון שהוא ניצח בבחירות ושכהונתו השנייה כנשיא נגנבה ממנו במרמה.\nטראמפ הוא הנשיא האמריקאי הראשון שנעצר, והוא הנשיא הראשון שנשפט הן בבית משפט מדינתי על זיוף מסמכים עסקיים, והן בבית משפט פדרלי על החזקת מסמכי מדינה מסווגים. ב-2 באוגוסט 2023, הוגש כתב אישום נגד טראמפ באשמת ניסיונות להטות את תוצאות הבחירות בשנת 2020. טראמפ הואשם בקשירת קשר להונאת ממשלת ארצות הברית, בהדחת עדים ובקשירת קשר נגד זכויות אזרח. ארבע מדינות, בהן ג'ורג'יה, ניו יורק, מקיימות הליכים פליליים נגד טרמאפ ועוזריו. מדינות אחרות כמו קולורדו ומיין קידמו פסיקות שאוסרות עליו מלרוץ לנשיאות בתחומן בגלל תרומתו לניסיון ההפיכה. אך בית המשפט העליון פסל את הפסיקה בטענה שרק בית הנבחרים יכול לפסול מועמד בשל טענות אלו. במאי 2024 הורשע בבית משפט בניו יורק בזיוף מסמכי תאגיד על מנת להסוות דמי שתיקה ששילם לאישה עמה קיים יחסי מין מחוץ למסגרת נישואיו.\nב-2024 נבחר בבחירות המקדימות במפלגה הרפובליקנית בשלישית להיות מועמד המפלגה בבחירות לנשיאות ארצות הברית 2024. תחילה התמודד מולו מטעם המפלגה הדמוקרטית הנשיא המכהן ג'ו ביידן, שניצח אותו בבחירות 2020, אך בהמשך פרש מהמרוץ ובמקומו התמודדה מול טראמפ סגנית הנשיא קמלה האריס. בבחירות עצמן גבר על האריס ונבחר בשנית לכהן כנשיא ארצות הברית. טראמפ הוא הנשיא השני בהיסטוריה של ארצות הברית שנבחר לכהונה שנייה לא ברציפות, כשהראשון היה גרובר קליבלנד 132 שנים קודם לכן.",
    "pageid": 132838
  },
  {
    "title": "דני א. אביכזר",
    "extract": "דני א. אביכזר (מכונה: דני איי, באנגלית: Danny A. Abeckaser) הוא שחקן וקולנוען אמריקאי יליד ישראל.",
    "pageid": 2101803
  },
  {
    "title": "דרור אדום (סרט)",
    "extract": "דרור אדום (באנגלית: Red Sparrow) הוא סרט אמריקאי, מותחן ריגול בבימויו של פרנסיס לורנס, המבוסס על ספר באותו שם, שנכתב על ידי ג'ייסון מת'יוס. גיבורת הסרט, דומיניקה אגורובה (ג'ניפר לורנס), הופכת מרקדנית בלט לסוכנת כפולה. לצידה מככבים ג'ואל אדגרטון, מתיאס שונארטס, שארלוט רמפלינג, מרי-לואיז פרקר וג'רמי איירונס. הסרט יצא לאקרנים ב-2 במרץ 2018.",
    "pageid": 1552054
  },
  {
    "title": "הוד השרון",
    "extract": "הוֹד־הַשָּׁרוֹן היא עיר בצפון נפת פתח תקווה, במחוז המרכז בישראל. היא נוסדה כמועצה מקומית ב-1 בדצמבר 1964 עם איחודן של ארבע מושבות שכנות: מגדיאל, רמתיים, הדר ורמת־הדר. בשנת 1990 הוכרזה כעיר.\nהעיר גובלת בדרום בפתח תקווה, במערב ברמת השרון והרצליה, מצפון-מזרח בכפר סבא. בנוסף, היא גובלת בשישה ממושבי המועצה האזורית דרום השרון מצפון-מערב וממזרח – גני עם, ירקונה, עדנים, רמות השבים, כפר מל\"ל, וגבעת ח\"ן. גבולה הפיזי מדרום הוא נחל הירקון. שטחה המוניציפלי של העיר כולל שטחים ממערב לכביש 4, אך אזור זה אינו כולל יחידות דיור אלא בית עלמין ושטחים חקלאיים בלבד.\nבראשית המאה ה-21 גדלה העיר בקצב מהיר הודות לתנופת בנייה. בניגוד לערים שכנות, הוד השרון עדיין מחזיקה בשטחים פתוחים ובשטחים חקלאיים רבים, שחלקם הופשרו לבנייה.",
    "pageid": 7736
  },
  {
    "title": "המכשפה המרשעת מן המערב",
    "extract": "המכשפה המרשעת מן המערב היא דמות בעלילת הספר \"הקוסם מארץ עוץ\" מאת ליימן פרנק באום, והאנטגוניסטית הראשית בו. הופעתה הפכה אותה לאיקון ספרותי, אף כי היא כמעט ולא מוזכרת בשלושה-עשר ספרי ההמשך.\nהמכשפה זכתה לפרסום רב בעקבות הסרט ההוליוודי הקלאסי משנת 1939, \"הקוסם מארץ עוץ\", בו גילמה אותה מרגרט המילטון. גון העור הירוק שניתן למכשפה בסרט הפך למזוהה עמה וחזר והופיע ביצירות כגון הספר \"מרשעת\" מאת גרגורי מגווייר והמחזמר בברודוויי בשם זה, שעובד על בסיסו.",
    "pageid": 1319408
  },
  {
    "title": "חטיבת גולני",
    "extract": "חטיבת גולני (חטיבה 1) היא חטיבת חיל רגלים סדירה בצה\"ל שהשתתפה בכל מלחמות ישראל. החטיבה המסונפת לפיקוד הצפון, נמצאת תחת פיקודה של עוצבת געש (אוגדה 36).\nחיילי חטיבת גולני חובשים כומתה חומה עם סמל חיל הרגלים ונועלים נעליים שחורות. הצבע החום מסמל את הלוחמים הראשונים של החטיבה שהיו עובדי אדמה שגויסו. דגל החטיבה הוא בצבעי ירוק וצהוב המסמל את שטחי הלחימה, גם בצפון וגם בדרום. סמלה של החטיבה, הנמצא גם על תג היחידה, הוא עץ זית בעל שורשים עמוקים ביותר, שעוצב על ידי דוד אלף. זאת, אף על פי שההשראה לציור העץ הייתה ככל הנראה של עץ אלון. בשנת 1979 ניטע עץ זית על יד \"קירות הזעקה\" במוזיאון גולני.\nמחטיבת גולני צמחו הרמטכ\"לים מרדכי גור, משה לוי, גבי אשכנזי וגדי איזנקוט שהיו אף מפקדי החטיבה. מאיר עמית ראש המוסד היה מג\"ד ומח\"ט בחטיבה. מפקדים רבים בחטיבה כמו אברהם יפה, משה פלד, אריאל שרון, רחבעם זאבי, יונה אפרת, אורי שגיא, יקותיאל אדם, משה קפלינסקי, אמיר דרורי, יאיר נוה ועוד הפכו לאלופים בצה\"ל.",
    "pageid": 12300
  },
  {
    "title": "חמאס",
    "extract": "חמאס (בערבית: حماس, ראשי תיבות של حركة المقاومة الاسلامية – בתעתיק מדויק: חרכת אלמקאומה אלאסלאמיה – \"תנועת ההתנגדות האסלאמית\"; פירוש המילה \"חמאס\": התלהבות, גבורה, קנאות) הוא ארגון טרור ותנועה אסלאמיסטית-סונית פונדמנטליסטית פלסטינית שהוקמה בשנת 1987.\nמטרת הארגון על פי אמנת חמאס היא הקמת מדינה פלסטינית אסלאמית תאוקרטית בשטחי ארץ ישראל, \"מהנהר עד לים\", הכוללים את שטחי מדינת ישראל כולל יהודה, שומרון וחבל עזה, תחת המוטו: \"אללה הוא תכליתה, הנביא הוא דמות המופת שלה, הקוראן הוא החוקה שלה, מלחמת הקודש היא דרכה, והמוות למען אללה הוא הנעלה במשאלותיה\".\nתנועת חמאס הוגדרה כארגון טרור על ידי מדינות רבות ובהן ישראל, ארצות הברית, הממלכה המאוחדת, האיחוד האירופי, קנדה, אוסטרליה, ירדן, יפן, נורווגיה, איסלנד ופרגוואי. מנגד, היא מוגדרת כתנועה פוליטית לגיטימית על ידי איראן, רוסיה, טורקיה, סין ורוב מדינות ערב.\nעל פי הצהרות פומביות, תנועת חמאס מחולקת לשלוש זרועות:\n\nזרוע פוליטית-מדינית.\nזרוע צבאית המכונה \"גדודי עז א-דין אל-קסאם\" שהיא וה\"מוראביטון\" נאבקות בישראל באמצעות ביצוע פעולות טרור.\nזרוע אזרחית (\"דעוה\"), הפועלת לרווחת הציבור הרחב, בהפעלת מרפאות, מתן צדקה, חלוקת מזון, הקמת בתי ספר ובהשפעת פעילות הרווחה מגייסת תומכים לחמאס.\nבפועל, כל הזרועות משמשות במישרין או בעקיפין לאותן מטרות, שהוגדרו באמנת חמאס, ובראשן חיסול מדינת ישראל.\nבתקופת האינתיפאדה השנייה הובילה חמאס את הטרור הפלסטיני ובפרט את גל פיגועי ההתאבדות כנגד אזרחי ישראל. חמאס צברה פופולריות ביהודה ושומרון אך עיקר כוחה היה ברצועת עזה, שם אף על פי שנהרגו רוב מנהיגיה (אחמד יאסין, סלאח שחאדה, איבראהים מקאדמה, עדנאן אל-ע'ול ועבד אל-עזיז א-רנתיסי), חמאס שמרה על כוחה, ואף התחזקה אל מול אוזלת ידם של מנגנוני הביטחון של הרשות הפלסטינית.\nבינואר 2006 זכתה רשימת \"הרפורמה והשינוי\" של חמאס ברוב בבחירות למועצה המחוקקת הפלסטינית, הפרלמנט של הרשות הפלסטינית. ראש הסיעה, אסמאעיל הנייה, מונה כראש ממשלת הרשות הפלסטינית. אולם עם פרוץ עימות חמאס-פת\"ח ברצועת עזה, פוזרה הממשלה וחמאס הוצא מחוץ לחוק על ידי ראש הרשות, מחמוד עבאס. העימות הסתיים ב-14 ביוני 2007, אז השתלטה חמאס על רצועת עזה, תוך הריגת פעילי פת\"ח. מאז שולטת חמאס ברצועה תחת הנהגתו של יחיא סנוואר משנת 2017. סנוואר כפוף לאסמאעיל הנייה, (שחוסל מאז) העומד בראש הזרוע המדינית של חמאס ששוכנת בקטר, ולמחמוד א-זהאר, שאחראי על קשרי החוץ של הארגון בעזה. לאחר חתימת הסכם הפיוס בין פת\"ח לחמאס  בקהיר באפריל 2011 אמר משעל כי חמאס תקבע את אופי המאבק נגד ישראל, כולל השימוש באלימות ובטרור, בתיאום עם פת\"ח. באוקטובר 2011 בעסקת שליט הגיעה תנועת חמאס להסכם עם ישראל על שחרורם מהכלא הישראלי של 1,027 אסירים פלסטינים, בהם 280 רוצחים שנשפטו למאסר עולם, בתמורה לשחרורו של החייל החטוף גלעד שליט. ב-2014 נחתם הסכם פיוס נוסף בין חמאס לפת\"ח והוקמה ממשלת מעבר בתמיכת שני הארגונים. נכון לשנת 2020, טרם מומש בפועל הפיוס בין התנועות.\nב-7 באוקטובר 2023 פתח חמאס במתקפת פתע על ישראל – במסגרתה חדרו כ-3,000 מחבלים ליישובי עוטף עזה ולבסיסי צבא באוגדת עזה, טבחו בכ-1,200 ישראלים ואזרחים ממדינות אחרות, פצעו יותר מ-4,800, וחטפו יותר מ-240 אזרחים וחיילים לרצועת עזה. לפי העדויות, מעשי הרצח כללו התעללות, עינויים, אונס, עריפת ראשים והשחתת גופות של אזרחים, נשים, ילדים וקשישים. בעקבות המתקפה ישראל הכריזה על מלחמת חרבות ברזל, שבמסגרתה כבש צה\"ל חלקים גדולים מרצועת עזה במטרה להשמיד את יכולותיו הצבאיות של חמאס, להשיב את החטופים לישראל ולהסיר את האיום הביטחוני מרצועת עזה כלפי ישראל.",
    "pageid": 5125
  },
  {
    "title": "חן ליברמן",
    "extract": "חן ליברמן (נולדה באב ה'תשמ\"ה, 8 באוגוסט 1985) היא עיתונאית, עורכת, כתבת ואשת רדיו וטלוויזיה ישראלית, חברת מערכת תוכנית התחקירים \"עובדה\". ומרצה מחוץ למניין בחוג לתקשורת באוניברסיטת תל אביב.",
    "pageid": 1142833
  },
  {
    "title": "יהורם גאון",
    "extract": "יהורם גאון (נולד ב-28 בדצמבר 1939, ט\"ז בטבת ה'ת\"ש) הוא זמר, מגיש טלוויזיה, שדרן רדיו, קומיקאי, מפיק ושחקן קולנוע, טלוויזיה ותיאטרון ישראלי, מהאמנים הבולטים בתרבות הישראלית. חתן פרס ישראל (2004) לזמר העברי.",
    "pageid": 9046
  },
  {
    "title": "יואב גלנט",
    "extract": "יואב גָּלַנְט (נולד ב-8 בנובמבר 1958, כ\"ה בחשוון ה'תשי\"ט) הוא איש צבא בדימוס ופוליטיקאי ישראלי, חבר הכנסת מטעם מפלגת הליכוד. כיהן כשר הביטחון של ישראל מדצמבר 2022 ועד נובמבר 2024, בממשלת נתניהו השישית, כולל בעת מתקפת הפתע של החמאס ב-7 באוקטובר 2023 ובימי מלחמת חרבות ברזל שפרצה בעקבותיה. סיים את שירותו בצה\"ל בדרגת אלוף, ושימש בין היתר כמפקד פיקוד הדרום, מפקד אוגדת עזה ומפקד שייטת 13.",
    "pageid": 205986
  },
  {
    "title": "יחידות מובחרות בצה\"ל",
    "extract": "מעגל היחידות המובחרות בצה\"ל מאגד בתוכו את יחידות העילית, חטיבת הקומנדו, יחידות טקטיות מיוחדות ואת סיירות החי\"ר.",
    "pageid": 220916
  },
  {
    "title": "ים מדר",
    "extract": "ים מדר (נולד ב-21 בדצמבר 2000) הוא כדורסלן ישראלי המשחק בעמדת הרכז בהפועל תל אביב מליגת העל והיורוקאפ ובנבחרת ישראל. ב-2020 נבחר לשחקן המשתפר בליגת העל בכדורסל, הצעיר ביותר שזכה בתואר, וב-2023 נבחר לכוכב העולה של היורוליג.\nבדראפט ה-NBA‏ 2020 נבחר בבחירה ה-47, על ידי בוסטון סלטיקס.",
    "pageid": 1734363
  },
  {
    "title": "ירושלים",
    "extract": "יְרוּשָׁלַיִם (‏‏Ⓘ‏; בערבית: ‏‏Ⓘ‏, נהגה אל־קֻדְס; או לחלופין أُورُشَلِيم, אוּרֻשַׁלִים) היא בירתה של מדינת ישראל, והעיר הגדולה בה. ירושלים שוכנת בהרי יהודה, על קו פרשת המים הארצי של ארץ ישראל, בין הים התיכון וים המלח, ברום של 570 עד 857 מטר מעל פני הים. בירושלים שוכנים על פי חוק מוסדות הממשל של ישראל: הכנסת, בית המשפט העליון, משכן הנשיא, בית ראש הממשלה, המטה הארצי של המשטרה ורוב משרדי הממשלה. נכון לסוף מאי 2024, מתגוררים בה כמיליון תושבים.\nהעיר מקודשת לשלוש הדתות האברהמיות: היהדות, הנצרות והאסלאם. היא הייתה המרכז הדתי והמדיני של חיי העם היהודי בימי קדם, ובה שכן בית המקדש, ושימשה מושא כמיהתו וכיסופיו בגלות. ירושלים מוזכרת בהבלטה בסידור התפילה היהודי, כגון בברכת המזון הנאמרת מדי יום, וכן בתפילת שמונה עשרה. משום חשיבותה הדתית לשלוש הדתות המונותאיסטיות, לאורך ההיסטוריה היוותה העיר מוקד של מאבקים וסכסוכים.\nהעיר הוקמה בתקופה הכלכוליתית על יד מעין הגיחון, באתר המכונה עיר דוד. היישוב התמקד בגבעה זו במשך כששת אלפים שנה, עד לאמצע תקופת הבית השני, בה הוסט המוקד העיקרי של העיר לאזורים הנמצאים כיום בתחומי העיר העתיקה. העיר העתיקה הייתה המוקד העיקרי של העיר עד לסוף המאה ה־19, בה התפתחו סביב העיר העתיקה שכונות העיר החדשה, והן משכנות בתוכן, נכון לתחילת המאה ה־21, את הרוב המוחלט של תושביה. ב־1981 הוכרזה העיר העתיקה של ירושלים כאתר מורשת עולמית על ידי ארגון אונסק\"ו, וב־1982 היא נכנסה לרשימת האתרים בעולם הנמצאים בסיכון בשל מה שהארגון מכנה כ\"חשש מאובדן משמעותי של אותנטיות היסטורית ומשמעות תרבותית, העדר מדיניות שימור והשפעות של תכנון העיר\".\nבחוות דעת של בית הדין הבין-לאומי לצדק מיולי 2024 נקבע כי נוכחותה המתמשכת של ישראל במזרח ירושלים אינה חוקית, וכי על ישראל לסיים את נוכחותה בשטח בהקדם האפשרי. עם זאת, עמדתה העקבית של ממשלת ישראל הינה כי ההחזקה בשטחה של ירושלים המאוחדת חוקי.",
    "pageid": 325
  },
  {
    "title": "ישראל במלחמת האזרחים בסוריה",
    "extract": "החל משנת 2011, ישראל מעורבת במלחמת האזרחים בסוריה, ובפרט בתקריות לאורך הגבול הישראלי-סורי ברמת הגולן ואף בשטחי סוריה, אף על פי שלא הביעה תמיכה באחד מהצדדים הלוחמים. בעוד שבשנים הראשונות התקריות התבטאו בעיקר בירי תועה או מכוון מצד צבא סוריה שנענה בתגובה נקודתית של צה\"ל, בהמשך פעלה ישראל בשטחי סוריה נגד המשטר הסורי, איראן וחזבאללה, במטרה לפגוע במשלוחי נשק (כולל נשק מתקדם ונשק אסטרטגי) מאיראן שנועדו לחזבאללה, וכדי למנוע מאיראן וחזבאללה להתבסס בשטחי סוריה, ובמיוחד בגולן הסורי מאז שהוקם \"תיק הגולן\".",
    "pageid": 1409542
  },
  {
    "title": "לבנון",
    "extract": "לְבָנוֹן, או בשמה הרשמי הרפובליקה הלבנונית (בערבית: الجمهوريّة اللبنانيّة, אַל-גֻ'מְהוּרִ֫יַּה א-לֻּבְּנַאנִ֫יַּה; בצרפתית: République libanaise, רפּוּבּליק ליִבּאַנּז); היא מדינה ערבית במזרח התיכון. היא גובלת בישראל בדרום, בסוריה במזרח ובצפון, ובים התיכון במערב. שטחה כ־10,400 קמ\"ר, ואוכלוסייתה מונה כ־5.3 מיליון בני אדם (2023) – המשתייכים לדתות ולעדות שונות. מהקמתה בשנת 1943, המדינה רוויה סכסוכים אתניים ומלחמות אזרחים על שליטה, שטח ומשאבים. בסכסוכים אלו מעורבות המדינות השכנות לה ומעצמות אחרות, דבר המתאפשר עקב השלטון המרכזי החלש, שלא הצליח לאכוף את מרותו על מלוא שטחה. רוב הלבנונים הם בני דת האסלאם (כולל המיעוט הדרוזי, הנספר כחלק מהאוכלוסייה המוסלמית), אך יש בה מיעוט נוצרי גדול (בערך שליש מהאוכלוסייה). מחוץ ללבנון ישנה פזורה לבנונית גדולה, שהיא נוצרית בעיקרה.\nהארץ נקראת על שם הר הלבנון, הקרוי כך על שום צבעו הלבן. שם זה הוא גם שמה המקראי של הארץ, ושמה בשפות אחרות, ובהן ערבית. בערבית הוא נכתב لُبْنَان ונהגה: לֻבְּנָאן (בערבית ספרותית) או לְבְּנֵין (בערבית סורית ולבנונית). בצרפתית: Le Liban. השפה הרשמית של לבנון היא ערבית, ושפה נוספת שמוכרת בה היא צרפתית.\nהמדינה חברה בארגון לשיתוף פעולה אסלאמי.",
    "pageid": 221222
  },
  {
    "title": "לוט ובנותיו",
    "extract": "מעשה לוט ובנותיו הוא סיפור מקראי המסופר בפרשת וירא שבספר בראשית, שהתרחש לאחר מהפכת סדום ועמורה, במהלכה מילטו מלאכי האלוהים את לוט ומשפחתו לצוֹעַר, לבקשת לוט. בהמשך נמלט לוט למערה יחד עם שתי בנותיו, לאחר שאשתו הפכה לנציב מלח כאשר הפרה את הוראתו של המלאך לא להסתכל אל סדום המוחרבת. בנותיו של לוט סברו שאין להן אפשרות להינשא לאחר שאלוהים החריב את הארץ, ומחליטות להשקות את אביהן יין, לשכרו ולערפל את הכרתו. בעודו שיכור, שכבה עמו בתו הבכורה, והרתה. למחרת שבו והשקו אותו יין לשכרה, ובתו השנייה שכבה עמו והרתה אף היא. בנותיו ילדו שני בנים: הבכורה ילדה את מואב, שלימים היה אבי העם המואבי, והצעירה את בן עמי, שלימים היה אבי העמונים.",
    "pageid": 787505
  },
  {
    "title": "מלחמת העולם הראשונה",
    "extract": "מלחמת העולם הראשונה התחוללה בין השנים 1914–1918, והייתה המלחמה הגדולה ביותר בהיסטוריה עד זמנה. נהרגו בה למעלה מ-16.5 מיליון בני אדם, מתוכם כ־40% אזרחים. המלחמה ארכה ארבע שנים ונהרגו בה מיליונים רבים של בני אדם משני הצדדים, אך בתחילתה איש ממקבלי ההחלטות לא שיער שהיא תהיה כה ארוכה וכה רבת הרוגים. עיקרה של המלחמה התחולל באירופה, שבה היא נחלקה לחמש חזיתות עיקריות: החזית המערבית (בלגיה וצפון־מזרח צרפת), החזית המזרחית (מזרח אירופה עד גבול האימפריה הרוסית), חזית הבלקן, זירת המזרח התיכון (שטחי האימפריה העות'מאנית) והחזית האיטלקית באזור צפון איטליה. החזית המערבית והחזית המזרחית היו החשובות במלחמה. בנוסף אליהן התקיימה לחימה ימית ובמספר זירות משנה: דרום-מזרח אסיה, הים הצפוני, אפריקה ועוד.\nהמלחמה הסתיימה עם ועידת השלום בפריז ובין שתי מלחמות העולם חלה תקופת שלום ופריחה. היא התאפיינה בהתפתחות כלכלית, טכנולוגית ותעשייתית ניכרת. תעשיות מתקדמות כמו תעשיית הרכב, התעופה, האלקטרוניקה והתקשורת צמחו במהירות, והמודרניזציה החקלאית ושיפור תשתיות כמו כבישים ורכבות הובילו לשיפור באורח החיים. ברמה החברתית, חלו התפתחות במעמד הנשים ושוויון בין הגזעים. עם זאת משברים עולמיים כמו השפל הגדול. הקשיים הכלכליים, האבטלה והמתחים הפוליטיים תרמו לעליית אידאולוגיות קיצוניות והניחו את היסודות להקמת תנועות פאשיסטיות במערב, עליית הנאצים לשלטון ופרוץ מלחמת העולם השנייה.",
    "pageid": 340
  },
  {
    "title": "מלחמת העולם השנייה",
    "extract": "מלחמת העולם השנייה הייתה עימות צבאי כלל עולמי ובין יבשתי, שנמשך בין השנים 1939–1945 והמלחמה הגדולה ביותר בהיסטוריה האנושית. היא הקיפה כמעט את כל העולם, כללה את גיוסם של מאות מיליוני בני אדם והובילה לכ- 80 מיליון אבדות בנפש, יותר מבכל מלחמה אחרת. כמעט כל מדינות העולם השתתפו במלחמה בצורה ישירה או עקיפה. המלחמה התחוללה באזורים נרחבים על פני כדור הארץ, יותר מבכל מלחמה אחרת: בסין, דרום-מזרח אסיה, המזרח התיכון, צפון ומרכז אפריקה, במזרח אירופה, בסקנדינביה, במערב אירופה, באיי האוקיינוס השקט ואיי יפן וכן בים – באוקיינוסים האטלנטי, השקט וההודי, בים התיכון, השחור והצפוני ואף באוקיינוס הקרח הצפוני. לחימה עזה התנהלה גם במרחבים האוויריים השונים. לקראת סוף המלחמה נעשה השימוש הראשון והיחיד בנשק גרעיני למטרות צבאיות – הפצצת הערים היפניות הירושימה ונגסאקי.\nבזירה האירופית החלה המלחמה ב-1 בספטמבר 1939 עם פלישת גרמניה הנאצית לפולין, והסתיימה ב-8 במאי 1945 עם חתימת גרמניה הנאצית על חוזה הכניעה הסופי. בזירה האסייתית מקובל לראות את תחילת המלחמה עם הפלישה היפנית לסין ופרוץ מלחמת סין–יפן השנייה ב-7 ביולי 1937, והסתיימה ב-15 באוגוסט 1945 עם כניעת האימפריה היפנית לארצות הברית, לאחר הטלת שתי פצצות האטום בידי ארצות הברית ב-6 וב-9 באוגוסט. \"ילד קטן\" על העיר היפנית הירושימה. ו\"איש שמן\" על העיר נגסאקי. ב-2 בספטמבר (של אותה שנה) נערכה כניעתה הרשמית של יפן לבעלות הברית ואיתה סיומה הרשמי של המלחמה.\nבמהלך מלחמת העולם השנייה התרחשה גם השואה – רצח עם שיטתי בו נרצחו על ידי הנאצים ועוזריהם כשישה מיליון יהודים מאירופה ומצפון אפריקה. המלחמה העולמית אפשרה לנאצים להחריף באופן קיצוני את פעולותיהם נגד היהודים. לפני המלחמה התמקדה מדיניותה של גרמניה הנאצית בעיקר באפליית יהודים ובעידוד הגירתם. בזמן המלחמה, לאחר שכבשו שטחים נרחבים באירופה, עברו הנאצים לפעולות חריפות הרבה יותר כלפי היהודים: ריכוזם בגטאות ובמחנות, ושילוחם למחנות השמדה לצורך רצח עם שיטתי והשמדה המונית, שבוצעו מתוך קנאות אידאולוגית אנטישמית קיצונית. מלבד היהודים, הנאצים רצחו גם מיליוני לא־יהודים במלחמת העולם השנייה, בהם צוענים, גרמנים בעלי מוגבלויות ופגועי נפש, אזרחים פולנים, הומואים, לסביות ושבויי מלחמה מברית המועצות.\nהצדדים הלוחמים נחלקו לשני מחנות: מדינות הציר ובעלות הברית. המדינות העיקריות במחנה הציר היו גרמניה הנאצית, איטליה הפשיסטית והאימפריה היפנית. המדינות העיקריות במחנה בעלות הברית היו בריטניה, צרפת, ברית המועצות, ארצות הברית, והרפובליקה הסינית. צרפת חדלה להיות חלק מבעלות הברית בעקבות תבוסתה לגרמניה במאי 1940 לאחר ההפסד במערכה על צרפת וכינון ממשלת וישי (עם זאת, כוחות צרפתיים קטנים המשיכו להילחם לצד בעלות הברית במסגרת צבא צרפת החופשית), וחזרה למחנה בעלות הברית לאחר ששוחררה מהכיבוש הגרמני בקיץ 1944. ברית המועצות חתמה על הסכם אי לוחמה עם גרמניה הנאצית ב-23 באוגוסט 1939 (הסכם ריבנטרופ מולוטוב) וחברה למחנה בעלות הברית רק לאחר הפלישה הגרמנית לשטחה ב-22 ביוני 1941 כחלק ממבצע ברברוסה. ארצות הברית הצטרפה למלחמה רק לאחר המתקפה היפנית על בסיס בנמל פרל הארבור ב-7 בדצמבר 1941. סין נלחמה נגד הכיבוש היפני כבר החל מ-1937 במסגרת מלחמת סין–יפן השנייה, שהייתה אחת מזירות מלחמת העולם השנייה.\nמדינות נוספות חברו למדינות הציר או לבעלות הברית ממניעים שונים, דוגמת כיבוש, איום או שותפות אידאולוגית. מספר מדינות נותרו נייטרליות, דוגמת שווייץ ושוודיה. הגורם הישיר לפרוץ המלחמה היה מדיניותן התוקפנית של מדינות הציר, ובעיקר גרמניה הנאצית בראשות אדולף היטלר.\nהמלחמה התנהלה במספר זירות עיקריות: זירת מזרח אירופה (החזית המזרחית במלחמת העולם השנייה), זירת מערב אירופה (החזית המערבית במלחמת העולם השנייה), זירת הים התיכון (שכללה את המערכות בבלקן, בצפון אפריקה, בסיציליה ובאיטליה), זירת האוקיינוס השקט, המערכה בסין (מלחמת סין-יפן השנייה), וזירת דרום-מזרח אסיה.\nבשלב הראשון של המלחמה (1942-1939) זכו מדינות הציר בשורה של הצלחות והשתלטו על שטחים נרחבים באירופה ובאסיה. גרמניה הנאצית (בסיוע מוגבל של איטליה, רומניה, הונגריה, בולגריה ופינלנד) כבשה את רוב שטח אירופה היבשתית, כולל חלק גדול משטח ברית המועצות האירופאית, ואיימה על מעמדה של האימפריה הבריטית באגן הים התיכון. במקביל השתלטה האימפריה היפנית על שטחים נרחבים בסין, דרום מזרח אסיה, ומזרח האוקיינוס השקט. החל מהמחצית השנייה של שנת 1942 הצליחו כוחות בעלות הברית לבלום את התקדמות כוחות הציר ולאחר מכן לעבור למתקפת נגד. בשלב השני של המלחמה (1945-1943) נדחקו כוחות הציר בהדרגה מהשטחים שכבשו בראשית המלחמה, בלחץ צבאות בעלות הברית, שנהנו מעדיפות גדולה על הצד השני בכל הפרמטרים, ובסופו של דבר הובסו ואולצו להיכנע ללא תנאים.\nהתוצאות העיקריות של המלחמה היו: כיבוש הרייך הגרמני השלישי (שכלל את שטח גרמניה, אוסטריה וחלק מפולין של ימינו) ופירוק האימפריה היפנית על ידי בעלות הברית, חלוקת גרמניה, הפיכת שתי המנצחות הגדולות של המלחמה – ארצות הברית וברית המועצות – למעצמות-על, פירוק האימפריות הקולוניאליסטיות של מספר מדינות אירופאיות, ובראשן בריטניה, באסיה ובאפריקה, וחלוקת העולם בין שני גושים פוליטיים יריבים (המלחמה הקרה) : הגוש המערבי, שכלל את ארצות הברית, מערב אירופה, רוב אמריקה הלטינית, יפן, אוקיאניה ועוד, ומולו הגוש המזרחי, או הגוש הקומוניסטי, שכלל את ברית המועצות, גרורותיה במזרח אירופה, סין הקומוניסטית ועוד.\nהיקף ההרס והמוות שגרמה המלחמה, הוביל להקמת גופים בינלאומיים, כגון האו\"ם, שנועדו לפעול על מנת למנוע עימותים צבאיים ולשמור על יחסי השלום בין מדינות העולם. כתוצאה מהניצחון במלחמה, במועצת הביטחון של האו\"ם עד היום שמור מקום קבוע וזכות וטו לחמש המדינות המובילות מבעלות הברית.\n\n",
    "pageid": 329
  },
  {
    "title": "מרגרט קוואלי",
    "extract": "שרה מרגרט קוואלי (באנגלית: Sarah Margaret Qualley; נולדה ב-23 באוקטובר 1994) היא שחקנית ודוגמנית אמריקאית.",
    "pageid": 2028875
  },
  {
    "title": "מרשעת: חלק 2",
    "extract": "מרשעת: חלק 2 (באנגלית: Wicked Part Two) הוא סרט פנטזיה מוזיקלי אמריקאי שבוים על ידי ג'ון מ. צ'ו, על פי תסריט מאת ויני הולצמן וסטיבן שוורץ. הסרט מבוסס על חלקו השני של המחזמר הבימתי באותו השם, שעיבדו עבור תיאטראות ברודוויי בשנת 2003 על פי רומן באותו שם משנת 1995 שנכתב על ידי גרגורי מגוויר ודמויות מהרומן \"הקוסם מארץ עוץ\" שנכתב בשנת 1900 על ידי ליימן פרנק באום ועיבודו הקולנועי משנת 1939 שהופץ על ידי מטרו גולדווין מאייר.\nבסרט מככבות סינתיה אריבו ואריאנה גרנדה בתפקידיהן הראשיים של אלפבה תורפ וגלינדה אפלנד, ולצדן מככבים מישל יאו, ג'ף גולדבלום, ג'ונתן ביילי, אית'ן סלייטר ומריסה בוד בתפקידי משנה. עלילת הסרט מתרחשת לפני ואחרי הגעתה של דורותי גייל מקנזס לארץ עוץ, וממשיכה את עלילת החלק הראשון מהנקודה בה הפכו אלפבה וגלינדה אל המכשפה המרשעת מן המערב והמכשפה הטובה מן הצפון.\nהסרט עתיד לעלות לאקרנים ב-26 בנובמבר 2025.",
    "pageid": 2135044
  },
  {
    "title": "משה כהן-אליה",
    "extract": "משה כהן-אליה (נולד ב-10 במאי 1967) הוא פרופסור מן המניין למשפט חוקתי, אשר כיהן בין השנים 2015–2022 כנשיא המרכז האקדמי למשפט ולעסקים.\nבמסגרת עבודתו באגודה לזכויות האזרח ניסח את הצעת \"חוק איסור הפליה במוצרים, בשירותים ובכניסה למקומות בידור ולמקומות ציבוריים\" וייצג את העותרים בבג\"ץ שגיא צמח.",
    "pageid": 1169389
  },
  {
    "title": "נעים קאסם",
    "extract": "השייח' נעים קאסם (בערבית: نعيم قاسم; נולד בפברואר 1953) הוא מזכ\"ל ארגון הטרור חזבאללה. שימש כסגן המזכיר הכללי של חזבאללה מ־1991 ועד 2024.",
    "pageid": 268099
  },
  {
    "title": "סטילה",
    "extract": "דור סורוקר (נולד ב-1 בנובמבר 1998), הידוע בשם הבמה סטילה, הוא ראפר, זמר, פזמונאי, מלחין ומפיק מוזיקלי ישראלי. ידוע כחבר בהרכב ההיפ הופ הלם תרבות, ובצמד נס וסטילה.",
    "pageid": 2219624
  },
  {
    "title": "עוצבת האש",
    "extract": "אוגדה 98, הידועה בכינויה עוצבת האש, היא אוגדה סדירה מובחרת של חטיבות צנחנים וקומנדו בצה\"ל. האוגדה כפופה לפיקוד המרכז, ולוחמיה מתמחים בביצוע איגוף אנכי בצניחה, או נחיתת סער באמצעות מסוקי סער ומטוסי תובלה, ולחימה בעומק שטח האויב.",
    "pageid": 411420
  },
  {
    "title": "עלווים",
    "extract": "עַלַווים (בערבית: علويون, מקובל גם הכתיב עלאווים) הם קבוצה אתנו-דתית שמקורה באסלאם, המרוכזת באזור הלבנט. מבחינה דתית יש הרואים בדת העלווית כדת עצמאית, ויש הרואים בה פלג אזוטרי באסלאם השיעי. מרכזה של הקבוצה בסוריה, בה מתגוררים כ-3 מיליון עלווים (כ-11% מהאוכלוסייה הסורית) מתוך כ-4.6 מיליון עלווים בעולם.\nהמונח \"עלווי\" הוא מונח חדש יחסית, והופיע רק במהלך המאה ה-19. המונח מתייחס לזיקתם של העלווים אל בן דודו של הנביא מוחמד, האימאם עלי בן אבי טאלב, שתומכיו ייסדו את האמונה השיעית, בעוד שלאורך הדורות הם כונו \"נוס'יירים\" (نصيرية, נהגה גם נֹצֵירים). \nהנשיאים הסורים חאפז אל-אסד ובנו בשאר אל-אסד השולטים בסוריה מאז שנת 1970 הם ממוצא עלווי, וכן רבים מן האוליגרכיה הצבאית והפוליטית של סוריה.",
    "pageid": 23410
  },
  {
    "title": "ערים בישראל",
    "extract": "שיעור האוכלוסייה העירונית בישראל הוא 91%, והוא בין הגבוהים בעולם. נכון לשנת 2023, 74% מתושבי המדינה התגוררו ב-82 ערים, ו-17% נוספים ביישובים עירוניים אחרים במדינה.\nבישראל ניתן לזהות ארבע מטרופולינים עיקריות: מטרופולין תל אביב, בה מתגורר כשליש מאוכלוסיית המדינה; מטרופולין ירושלים, המשתרעת משני צידי הקו הירוק ומתגוררים בה כ-14% מהאוכלוסייה; מטרופולין חיפה, בה מתגוררים כ-9% מהתושבים ומטרופולין באר שבע, הקטנה מבין הארבע, שבה מתגוררים כ-7% מאוכלוסיית המדינה. בסך הכול, בארבע המטרופולינים מתגוררים מעל ל-60% מאוכלוסיית המדינה.\nמעמד של עיר אינו מעיד בהכרח על גודל האוכלוסייה בתחום שטח הרשות המקומית הרלוונטית. קיימות בישראל מספר מועצות מקומיות, כגון גדרה, פרדס חנה-כרכור ומבשרת ציון, אשר מספר תושביהן עולה על מספר התושבים בחלק מערי ישראל. כמו כן, בהרבה יישובים שאינם מוכרים כעיר, פרנסת התושבים אינה חקלאית ואורח חייהם הוא עירוני לכל דבר.",
    "pageid": 113604
  },
  {
    "title": "קלאוס ברבי",
    "extract": "קלאוס ברבי (בגרמנית: Klaus Barbie;‏ 25 באוקטובר 1913 – 25 בספטמבר 1991) היה פושע מלחמה נאצי, מפקד הגסטפו בעיר ליון שבצרפת, ובשל אכזריותו כלפי היהודים ולוחמי המחתרת כונה \"הקצב מליון\". מתום המלחמה עבד בגרמניה עבור ארגוני ביון מערביים, ובשנת 1955 נמלט לבוליביה ועבד כסוחר סמים. בשנת 1983 נעצר וגורש לצרפת, בשנת 1987 הורשע בביצוע פשעים נגד האנושות ונידון למאסר עולם. מת בכלא ממחלת הסרטן.",
    "pageid": 87254
  },
  {
    "title": "רון לשם",
    "extract": "רון לשם (נולד ב-20 בדצמבר 1976) הוא סופר, תסריטאי ועיתונאי ישראלי, חתן פרס ספיר לספרות ופרס יצחק שדה לספרות צבאית. כיהן כסמנכ\"ל ומנהל התוכניות ב\"קשת\".",
    "pageid": 202822
  },
  {
    "title": "רוסיה",
    "extract": "רוסיה (ברוסית: Россия; מבוטא: רָאסִיָּה), כיום מכונה הפדרציה הרוסית (ברוסית: ‏‏Ⓘ‏ תעתיק פונטי: רַאסִיֿיְסְקַאיָה פֶדֶרָֿאצְיָה), היא ארץ ומדינה חוצת יבשות המשתרעת על פני מזרח אירופה וצפון אסיה.\nרוסיה היא המדינה הגדולה בעולם לפי שטח, המשתרעת על פני 17,125,191 קמ\"ר (מתוכם כ-13 מיליון קמ\"ר באסיה וכארבעה מיליוני קמ\"ר באירופה), ומקיפה שמינית משטח היבשה של כדור הארץ. היא משתרעת על פני אחד-עשר אזורי זמן וגובלת בשש-עשרה מדינות ריבוניות (יש לה גבול יבשתי עם נורווגיה, פינלנד, אסטוניה, לטביה, ליטא, פולין, בלארוס, אוקראינה, גאורגיה, אזרבייג'ן, קזחסטן, סין, מונגוליה וקוריאה הצפונית, וגבול ימי עם יפן, טורקיה ועם ארצות הברית), יותר מכל מדינה בעולם. זוהי המדינה התשיעית באוכלוסייתה והמדינה המאוכלסת ביותר באירופה, עם אוכלוסייה של 145.5 מיליון תושבים.\nבירת המדינה והעיר הגדולה ביותר בה היא מוסקבה. סנקט פטרבורג היא המרכז התרבותי של רוסיה והעיר השנייה בגודלה. אזורים עירוניים מרכזיים נוספים כוללים את נובוסיבירסק, יקטרינבורג, ניז'ני נובגורוד וקאזאן.\nרוסיה חזרה להיות מדינה נפרדת עם התפרקות ברית המועצות בשנת 1991. תחת השלטון הסובייטי היא נקראה \"הרפובליקה הסובייטית הפדרטיבית הסוציאליסטית הרוסית\", ועם הקמתה הפכה לפדרציה עצמאית. רוב שטחה, אוכלוסייתה ותעשייתה של ברית המועצות, אחת משתי מעצמות העל, היו ברוסיה. כתוצאה מכך, לאחר פירוק ברית המועצות ירשה רוסיה את מושבה הקבוע במועצת הביטחון של האו\"ם.\nהקבוצה האתנית הדומיננטית ברוסיה הם הרוסים, ושמה \"רוסיה\" הוא גם כינוי מסורתי לארץ שבה חי והתרכז רוב העם הרוסי לאורך המאות ה-14–21. חלקים ממנו חיו גם בארצות שכנות, שבעבר היו חלק מהאימפריה הרוסית והפכו לעצמאיות במהלך המאה ה-20. ברוסיה חיות גם קבוצות שאינן מזהות עצמן עם הלאום הרוסי.\nלמרות התארגנותה מחדש אחרי שנת 1991 כמדינה רפובליקנית בעלת משטר דמוקרטי דה יורה, האופי הדמוקרטי של המדינה הלך ונפגע בהדרגה בתחילת המאה ה-21, וזכויות האדם בה מופרות באופן תדיר. מאז שנת 2000, תחת שלטונו של ולדימיר פוטין נחשבת רוסיה למדינה בעלת משטר אוטוקרטי וסמכותני. פוטין סופג ביקורת בינלאומית חריפה בעקבות פגיעתו במתנגדי משטר, בעיתונאים, במיעוטים ובפעילי אופוזיציה וזכויות אדם.",
    "pageid": 397
  },
  {
    "title": "שדון",
    "extract": "האם התכוונתם ל...",
    "pageid": 177270
  },
  {
    "title": "שירת הים",
    "extract": "שִירַת הַיָּם היא אחת מהשירות שבתורה, ומופיעה בספר שמות פרק ט\"ו. על פי המסופר בתורה, השירה נאמרה לאחר שים סוף נבקע לשניים, בני ישראל עברו בו והמצרים טבעו בו. שירת הים מסודרת בספר התורה בצורה מיוחדת של שירה: אריח על גבי לבנה.\nהשירה נאמרת מדי יום בתפילת שחרית בסופם של פסוקי דזמרא. מלבד זאת, היא נקראת בשביעי של פסח, וכן בסדר הקריאה הרגיל. בקרב עדות שונות יש מנהגים של אמירת השירה ברוב עם בליל שביעי של פסח, לרוב בחצות הלילה.",
    "pageid": 62683
  },
  {
    "title": "שלדון אדלסון",
    "extract": "שלדון אדלסון שמו המלא; שלדון גדליה שלום גארי אדלסון (באנגלית: Sheldon Gary Adelson;‏ 4 באוגוסט 1933, י\"ב באב ה'תרצ\"ג – 11 בינואר 2021, כ\"ז בטבת ה'תשפ\"א) היה איש עסקים ונדבן יהודי-אמריקאי, בעל השליטה בחברת \"לאס וגאס סנדס\" , שמחזיקה בבתי מלון ובתי קזינו בעיר לאס וגאס בארצות הברית, באי מקאו שבסין ובסינגפור. היה בעליו של העיתון ישראל היום ובעל השליטה בעיתון מקור ראשון. היה פילנתרופ שתרם מיליוני דולרים לארגונים ולמוסדות ופעיל ציוני.\nבדצמבר 2020 העריך כתב העת האמריקאי \"פורבס\" את הונו האישי במעל 35 מיליארד דולר.",
    "pageid": 249000
  },
  {
    "title": "שלום אסייג",
    "extract": "שלום אסייג (נולד ב-2 ביולי 1969) הוא סטנדאפיסט, קומיקאי, שחקן, מפיק, במאי, תסריטאי, עורך ומנחה טלוויזיה ישראלי, זוכה שני פרסי האקדמיה לטלוויזיה.",
    "pageid": 287426
  },
  {
    "title": "תמיד אוהב אותי",
    "extract": "\"תמיד אוהב אותי\" הוא סינגל מאת יאיר אליצור, הסינגל יצא ב-18 ביוני 2024 באופן עצמי.",
    "pageid": 2384091
  },
  {
    "title": "קטגוריה:כדורגלנים ישראלים",
    "extract": "",
    "pageid": 46920
  },
  {
    "title": "קטגוריה:סרטים ישראליים",
    "extract": "",
    "pageid": 25635
  },
  {
    "title": "קטגוריה:קיבוצים",
    "extract": "",
    "pageid": 19708
  },
  {
    "title": "קטגוריה:שרי ממשלת ישראל",
    "extract": "בקטגוריה זו נכללים שרי ממשלת ישראל לדורותיהם.",
    "pageid": 18074
  },
  {
    "title": "אופירה אסייג",
    "extract": "אופירה אסייג (נולדה ב-6 באוקטובר 1973) היא מנחת טלוויזיה, מגישת רדיו, עיתונאית, וכתבת ספורט ישראלית. שימשה בעבר גם כמגישת תוכניות ספורט בטלוויזיה.",
    "pageid": 862228
  },
  {
    "title": "אייל רוזלס",
    "extract": "אייל רוזלס (נולד ב-4 באוקטובר 1964) הוא שחקן ומורה למשחק ישראלי.",
    "pageid": 1114219
  },
  {
    "title": "אריאל שרון",
    "extract": "אריאל (אריק) שרון (26 בפברואר 1928, ה' באדר ה'תרפ\"ח – 11 בינואר 2014, י' בשבט ה'תשע\"ד) היה ראש ממשלת ישראל ה-11 בין השנים 2001–2006, שר בממשלות ישראל, חבר הכנסת מטעם סיעת הליכוד, מייסד ויושב ראש מפלגת קדימה. לפני כניסתו לחיים הפוליטיים היה שרון מפקד חטיבת הצנחנים, מקים יחידה 101 ונודע בפעולות התגמול שעליהן פיקד וכמי שהכריע את הטרור ברצועת עזה בתחילת שנות ה-70 כאלוף פיקוד הדרום. במלחמת יום הכיפורים חצה עם אוגדתו את תעלת סואץ והביא למפנה העיקרי בחזית הדרום.\nהיה ממייסדי מפלגת הליכוד, שחרתה על דגלה את חזון ארץ ישראל השלמה. במשך שלושים שנות פעילותו הפוליטית בלט בגישתו התקיפה כלפי טרור ובתמיכתו במפעל ההתנחלויות ואף כונה \"אבי ההתנחלויות\". כשר הביטחון הוביל את צה\"ל למלחמת לבנון הראשונה ונמצא אחראי לטבח סברה ושתילה. כראש הממשלה הוביל במרץ 2002 את ישראל למבצע חומת מגן, ובשנים 2003–2005 הכריז והוביל את ביצוע תוכנית ההתנתקות - במסגרתה פונו כל ההתנחלויות מרצועת עזה וכן ארבע התנחלויות בצפון השומרון. לאחר ביצוע תוכנית ההתנתקות פרש מהליכוד והקים את מפלגת קדימה.",
    "pageid": 298565
  },
  {
    "title": "בבו קובו",
    "extract": "אליעזר (בבו) קובו (נולד ב-27 בפברואר 1951 בבולגריה) הוא איש עסקים ויזם נדל\"ן ישראלי. בשנת 2015 הוערך הונו, ברשימת עשירי ישראל שפרסם המגזין \"פורבס ישראל\", בכ-1.4 מיליארד שקל (יחד עם בנו עודד קובו). הורשע וישב בכלא בגין אונס.",
    "pageid": 2080138
  },
  {
    "title": "ביל\"ו",
    "extract": "תנועת בִּיל\"וּ הייתה התארגנות של צעירים בעל אופי יהודי ציוני אשר הוקמה בא' בשבט ה'תרמ\"ב, 21 בינואר 1882 בעיר חרקוב שבאוקראינה, אז חלק מהאימפריה הרוסית. שמה מורכב מראשי התיבות של הפסוק ”בֵּית יַעֲקֹב לְכוּ וְנֵלְכָה” (ישעיהו, ב', ה'). בתחילה קראה לעצמה הקבוצה בשם \"דאבי\"ו\" - ראשי תיבות משמות, י\"ד, ט\"ו: ”דַּבֵּר אֶל בְּנֵי יִשְׂרָאֵל וְיִסָּעוּ”. התנועה הוקמה לאחר הפוגרומים, \"הסופות בנגב\", אשר התחוללו ברוסיה בעקבות רצח הצאר בידי מהפכנים, בשנת 1881. \nמייסדי ביל\"ו הציבו לעצמם למטרה להתיישב בארץ ישראל. הם קראו להתחדשות פוליטית-כלכלית ורוחנית-לאומית של העם היהודי בארץ ישראל וכן להתחדשות השפה העברית. הם נחשבים לקבוצה הציונית-סוציאליסטית הראשונה, בשל ניסיונותיהם בחיי שיתוף וקומונה, ומאבקם בפקידי הברון רוטשילד, דבר שיצר חילוקי דעות קשים בינם לבין רוב תושבי המושבות האחרות בתקופתם.",
    "pageid": 7077
  },
  {
    "title": "בנימין בלומברג",
    "extract": "בנימין בלומברג-ורד (14 ביוני 1923 – 28 באוגוסט 2018) היה איש קהילת המודיעין הישראלית: קצין הביטחון של משרד הביטחון, מייסד הלשכה לקשרי מדע וממובילי תוכנית הגרעין הישראלית.",
    "pageid": 66151
  },
  {
    "title": "בשיקטש",
    "extract": "מועדון הכדורגל של בשיקטש (בטורקית: Beşiktaş Jimnastik Kulübü) הוא מועדון כדורגל טורקי מהעיר איסטנבול. בשיקטש הוא אחד משלושת מועדוני הכדורגל המובילים בליגת העל הטורקית, יחד עם פנרבחצ'ה וגלאטסראיי. יחד עמן היא אחת משלוש הקבוצות היחידות בטורקיה שמעולם לא ירדו לליגת המשנה.\nהמועדון זכה ב-16 אליפויות, עשרה גביעים, והגיע לגמר הגביע שש פעמים נוספות.\nלמועדון קבוצות בשם זה גם בענפי ספורט אחרים, כגון כדורסל, כדורעף, כדוריד ועוד.",
    "pageid": 132397
  },
  {
    "title": "ג'ונתן ביילי (שחקן)",
    "extract": "ג'ונתן ביילי (באנגלית: Jonathan Bailey; נולד ב-25 באפריל 1988) הוא שחקן אנגלי, הידוע בעיקר מהופעותיו בסדרת הדרמה \"ברודצ'רץ'\", בדמות לאונרדו דה וינצ'י הצעיר בסדרה \"לאונרדו\", ובקומדיה \"קמפוס\" של ערוץ 4 ובתור אנתוני בסדרת נטפליקס המצליחה \"ברידג'רטון\".",
    "pageid": 1520201
  },
  {
    "title": "גאורגיה",
    "extract": "גֵּאוֹרְגִיָה (בגאורגית: ‏‏Ⓘ‏, תעתיק עברי: סַכָּרְתְבֵלוֹ, כתיב מלא: גאורגייה), המוכרת גם כגְּרוּזְיָה על פי השם הנהוג ברוסית, היא מדינה במזרח אירופה, לחופו המזרחי של הים השחור בדרום הקווקז. למדינה גבולות עם רוסיה מצפון, עם אזרבייג'ן במזרח, עם ארמניה וטורקיה בדרום, ובמערבה הים השחור. גאורגיה היא חלק ממדינות הקווקז, והעם הגאורגי הוא קבוצה אתנית קווקזית.\nגאורגיה היא מדינת לאום ליברל-דמוקרטית, בעלת מסורת ותרבות עתיקות הקשורות באופן הדוק למדינות הקווקז עליהן היא נמנית. ההיסטוריה הגאורגית משתרעת על פני כ-3,000 שנים, ועל פי האמונה היא הייתה יעדו של יאסון במסעו להשבת גיזת הזהב. גאורגיה נחשבת כמדינה המשתרעת ביבשת אירואסיה, אולם במקורות שונים שיוך המדינה לעיתים הוא ליבשת אסיה בלבד או אירופה בלבד. גאורגיה, או בשמה ברוסית \"גרוזיה\", הייתה חלק מברית המועצות וב-9 באפריל 1991, מועד ההכרזה הרשמי על פירוק הברית, היא זכתה בעצמאות מלאה.\nבשנת 327 הוכרזה הנצרות כדת הרשמית של המדינה בממלכה הגאורגית העתיקה של ממלכת איבריה, וכך הפכה גאורגיה לממלכה השלישית שקיבלה את הנצרות כדת מדינה (אחרי ארמניה הארתשסית וקיסרות אקסום האתיופית). הממלכה הגאורגית הייתה ממלכה כלל-קווקזית שהשתרעה בשיאה מצפון הקווקז ועד לחלקים הצפוניים של איראן ואסיה הקטנה, הייתה ממלכה בולטת בנצרות המזרחית והמבשר ההיסטורי העיקרי של גאורגיה של ימינו.\nגאורגיה השתמשה באלפבית היווני ובאלפבית הארמי לפני שאימצה את האלפבית הגאורגי, שאינו משויך ישירות לשום אלפבית אחר בעולם. ספרות גאורגית כתובה מתועדת מהמאה החמישית. תרגומי הביבליה (התנ\"ך הנוצרי) הראשונים הופיעו בגאורגיה, ככל הנראה לאחר הפצת הנצרות – במאה החמישית.\nגאורגיה, ששטחה הררי ברובו, משופעת במשאבים טבעיים. תערובת של אזור אלפיני בהרי הקווקז, וחוף ים בעל אקלים סובטרופי של הים השחור, המושך אליו תיירים רבים, כך שבגאורגיה יש גם אתרי ספורט חורף וגם אתרי נופש ימי.",
    "pageid": 35608
  },
  {
    "title": "גביע המדינה בכדורגל",
    "extract": "גביע המדינה בכדורגל (נקרא מטעמים מסחריים גם גביע המדינה ווינר) הוא המפעל השני בחשיבותו בכדורגל הישראלי אחרי אליפות ליגת העל, והוא טורניר מפעל הגביע הבכיר והרשמי של מדינת ישראל, המאורגן תחת ההתאחדות לכדורגל בישראל. הגביע בנוי מכ-12 סיבובים בהם עשויות להשתתף כלל קבוצות הכדורגל הרשומות בהתאחדות לכדורגל החל מהליגה הנמוכה ביותר - ליגה ג' ועד הליגה הבכירה - ליגת העל, כאשר הן מתמודדות במשחק אחד בכל סיבוב בטורניר בשיטת גביע. החל מעונת המשחקים 2023/24 מחזיקת הגביע בכל עונה זוכה בכרטיס לסיבוב השני במוקדמות הליגה האירופית שבעונה לאחר מכן. מחזיקת הגביע הנוכחית היא מכבי פתח תקווה.",
    "pageid": 39615
  },
  {
    "title": "דיבידנד",
    "extract": "דיבידנד, בכלכלה ובדיני התאגידים, הוא תשלום שמעבירה חברה, מתוך עודפיה או רווחיה, לידי בעלי מניותיה. מקור המילה דיבידנד הוא מלטינית (dividendum) ופירושה \"מה שיש לחלק\".\nמטרתה העיקרית של חברה היא ליצור רווחים עבור בעליה. כאשר חברה מרוויחה, היא יכולה לשלם חלק מהרווח לבעלי המניות כדיבידנד, ולשמור את היתרה בחברה לשימושה. תשלום דיבידנד מקטין את סכום הכסף הזמין לחברה (לרבות לצורך פרעון התחייבויותיה לנושים), ומעביר לבעלי החברה את פירות השקעתם.\nדיבידנד מחולק בדרך כלל מרווחים שנצברו בחברה כעודפים ראויים לחלוקה, אך לעיתים ניתן לחלק דיבידנד גם מקרנות הון (פרמיה על מניות וכו').\nהדיבידנד משולם בדרך כלל במזומן, אולם ניתן גם לחלק \"דיבידנד בעין\" שמשמעותו חלוקה של נכס כגון מניות חברה בת.",
    "pageid": 29447
  },
  {
    "title": "דמוגרפיה של ישראל",
    "extract": "אוכלוסיית מדינת ישראל מונה נכון ל-26 באוקטובר 2024, 10,000,000 תושבים (ישראלים). נתון זה כולל כחצי מיליון אזרחים יהודים אשר חיים בהתנחלויות ביהודה ושומרון, וכולל כ-350,000 ערבים תושבי מזרח ירושלים שאינם בעלי אזרחות ישראלית, אך אינו כולל את שאר הפלסטינים החיים ביהודה ושומרון תחת שלטון ישראל. כמו כן, הנתון אינו כולל כ-118,000 עובדים זרים (מתוכם כ-18,000 עובדים שאשרתם פגה); תיירים ללא אשרה בתוקף, שמספרם מוערך בכ-58,000; פליטים ומסתננים מאפריקה, שמספרם המוערך עומד על כ-19,000 (לא כולל ילדיהם שנולדו בישראל ולא כולל אלו שקיבלו מעמד בישראל לאחר שהסתננו) ומספר משתנה ובלתי ידוע של כמה אלפי שוהים בלתי חוקיים תושבי הרשות הפלסטינית.\nלשם השוואה, עם קום המדינה חיו בישראל כ-780,000 תושבים.\nנכון ל-2024 כ-73.2% מתוך 9.8 מיליון תושבי ישראל מוכרים כיהודים (כ-7.25 מיליון), כ-21.1% מהם הם ערבים-מוסלמים, ערבים-נוצרים או דרוזים (כ-2.037 מיליון) וכ-5.7% (כ-534 אלף), מוגדרים \"אחרים\" מהם 300,000 יהודים על פי חוק השבות הרשומים במשרד הפנים כחסרי סיווג דת והשאר הם נוצרים לא-ערבים – כולל בני משפחות של יהודים שלא התגיירו, ארמנים, כמרים ונזירים מלאומים שונים, כמו כן קהילה מוסלמית של צ'רקסים, קהילת העבריים השחורים, פליטים וייטנאמים לשעבר, ובני דתות ולאומים אחרים.\nתוחלת החיים הממוצעת בישראל נכון לשנת 2022 היא 83.5 שנה, מקום 5 בעולם.\nישראל היא המדינה בעלת קצב גידול האוכלוסין המהיר ביותר מבין המדינות המפותחות, 2% (קצב גידול של 2.1% של האוכלוסייה הערבית לעומת 1.7% של אוכלוסייה יהודית ו\"אחרים\") במהלך תשפ\"ב, בכך היא סוטה מהמודל הקלאסי של תמורה דמוגרפית וממוקמת במקום ה-26 ברשימת המדינות בעלות צפיפות האוכלוסין הגבוהה בעולם. עד 2040 צפויה ישראל להפוך למדינה הצפופה ביותר ב-OECD.\nבמהלך תשפ\"ב נוספו לאוכלוסייה במאזן ההגירה לישראל כ-63 אלף איש, מהם כ-59 אלף עולים חדשים.",
    "pageid": 4145
  },
  {
    "title": "דמי מור",
    "extract": "דמי ג'ין מור (באנגלית: Demi Gene Moore; נולדה ב-11 בנובמבר 1962) היא שחקנית ומפיקת קולנוע אמריקאית.\nלאחר הופעת הבכורה שלה בסרט \"Choices\" ב-1981, הופיעה באופרת הסבון \"ג'נרל הוספיטל\" (אנ') (1982–1984) ולאחר מכן זכתה להכרה כחלק מחבורת הפרחחים (אנ') עם תפקידים בסרטים \"בגידות בריו\" (1984), \"חברים\" (1985) ו\"הרומן של אתמול בלילה\" (אנ') (1986). מור זכתה לפריצת הדרך שלה בזכות תפקידה בסרט \"רוח רפאים\" (1990), הסרט הרווחי ביותר של אותה שנה. על הופעתה זכתה לשבחים וזיכתה אותה במועמדות לפרס גלובוס הזהב.\nמור זכתה להצלחה נוספת בתחילת שנות ה-90, עם כיכובה בסרטים \"בחורים טובים\" (1992), \"הצעה מגונה\" (1993) ו\"חשיפה\" (1994). בשנת 1996, היא הפכה לשחקנית בעלת השכר הגבוה ביותר בתולדות הוליווד כשקיבלה סכום חסר תקדים של כ-12.5 מיליון דולר כדי לככב בסרט \"סטריפטיז\" (1996). בהמשך כיכבה בסרטים \"אות קלון\" (אנ') (1995), \"המושבעת\" (אנ') (1996) ו\"ג'י איי ג'יין\" (1997), אשר כולם לא הצליחו מבחינה מסחרית ותרמו לירידה בקריירה שלה.\nבשנת 2019, פרסמה מור ספר זיכרונות בשם \"Inside Out\" (אנ'), שהפך לרב-מכר של \"הניו יורק טיימס\". מור נישאה והתגרשה שלוש פעמים, למוזיקאי המנוח פרדי מור (אנ'), ולשחקני הקולנוע והטלוויזיה ברוס ויליס ואשטון קוצ'ר. לה שלוש בנות מנישואיה עם ויליס.",
    "pageid": 82586
  },
  {
    "title": "דני קושמרו",
    "extract": "דני קושמרו (נולד ב-10 במאי 1968) הוא עיתונאי, עורך ושדרן טלוויזיה ורדיו ישראלי. מגיש את \"אולפן שישי\" וכן את \"מהדורת החדשות המרכזית\" של חברת החדשות שבערוץ 12.",
    "pageid": 187121
  },
  {
    "title": "הטבלה המחזורית",
    "extract": "הטבלה המחזורית או המערכה המחזורית (באנגלית: Periodic table of elements או Periodic table), המכונה גם טבלת מנדלייב, היא שיטת מיון (טקסונומיה) שהוצעה לראשונה על ידי הכימאי הרוסי דמיטרי מנדלייב ב-1869, ומציגה את כל היסודות לפי המספר האטומי והסמל הכימי של האטומים שלהם. מנדלייב גילה מחזוריות בתכונות הכימיות של היסודות, כאשר הם מסודרים מן הקל אל הכבד. בעת שנבנתה הטבלה, המספרים האטומיים היו לא יותר ממספרים סידוריים שניתנו ליסודות על-פי המשקל שלהם, אך 70 שנה מאוחר יותר פותחה תאוריה שהסבירה את הקשר בין המספר האטומי למבנה הפנימי של אטומי היסודות.\nבתקופה שבה הציע מנדלייב את שיטתו הוצעו גם שיטות מיון נוספות, לדוגמה שיטה שפותחה על ידי גוסטבוס דטלף הינריכס.\nבשנת 1865, ארבע שנים טרם הציע מנדלייב את הצעתו, הציע כימאי אנגלי בשם ג'ון ניולנדס לסדר את היסודות בטבלה לפי משקלם האטומי ולפי סדר לו קרא 'חוק האוקטבות' שהיה שאול מאוקטבה מוזיקלית. לפי הסידור הזה כל היסודות חולקו על ידי ניולנדס לשמונה משפחות ומכאן הגיע שמו של החוק שקבע.\nטבלת מנדלייב נחשבת לשיטה המוצלחת ביותר, שכן הניבויים שלה הם המדויקים ביותר. מנדלייב, באמצעות הטבלה שבנה, הניח את התשתית לתאוריית התורה האטומית. הוא הצליח למצוא קשר בין צפיפות היסודות לאופי התגובה שלהם בתהליכים כימיים. את הגילוי הזה הוא ניצל לפיתוח מודל מתמטי שמאפשר ניבוי של תכונות היסודות על פי צפיפותם. יסודות בולטים שטבלת מנדלייב ניבאה הם סקנדיום, גליום וגרמניום, שלא היו ידועים בעת שנערכה, והתאימו במדויק למקומות החסרים בטבלה ולתכונות המצופות לפי המקום.",
    "pageid": 631
  },
  {
    "title": "הכוכב הבא",
    "extract": "הכוכב הבא (מהעונה השלישית ועד השביעית ובעונה העשירית והאחת עשרה נקראה \"הכוכב הבא לאירוויזיון\") היא תוכנית מציאות ישראלית, אשר היוותה המשך לקדם-אירוויזיון מהעונה השנייה ועד השביעית ובעונה העשירית והאחת עשרה. שידור התוכנית החל בערוץ 2 ב-2 בספטמבר 2013 במסגרת שידורי קשת, ומנובמבר 2017 היא משודרת בערוץ קשת 12. התוכנית מהווה מעין המשך לתוכנית \"כוכב נולד\", כאשר במרכזה תחרות שירה בין כישרונות חדשים בתחום. בניגוד ל\"כוכב נולד\", בתוכנית זו הקהל שמשתתף בצילומי התוכנית מצביע למתמודדים (באפליקציה), והחל מהעונה השנייה, היא אינה משודרת בשידור חי, למעט שידור הגמר. סימן ההיכר הבולט של הפורמט החדש הוא המסך שעולה אם המתמודד קיבל מהקהל באולפן ומהשופטים מספיק קולות כדי לעבור את הרף הנדרש כדי לעבור לשלב הבא. פורמט \"הכוכב הבא\" נמכר לרשת ABC האמריקאית, לערוץ M6 הצרפתי, לערוץ ITV בבריטניה ולערוצים במדינות נוספות כגון: רוסיה, איטליה, גרמניה, הונגריה, טורקיה, ברזיל, פורטוגל, סין, אינדונזיה, יוון, ארגנטינה והודו.\nבנובמבר 2015, לפני תחילת שידור העונה השלישית, הוחלט כי שמה של התוכנית ישונה רשמית ל\"הכוכב הבא לאירוויזיון\", לאחר שטדי הפקות וקשת חתמו עם רשות השידור על שיתוף הפעולה לשליחת הזוכה לתחרות האירוויזיון בפעם השנייה ברציפות.\nבעונה הראשונה של התוכנית זכה אביתר קורקוס. לאחר מכן נקבע כי זוכה העונה יהיה נציג ישראל באירוויזיון בשנת הזכייה שלו, והזוכים בעונות אלה הם נדב גדג', חובי סטאר, אימרי זיו, נטע ברזילי (שלאחר מכן זכתה באירוויזיון 2018), קובי מרימי (שהיה הנציג של ישראל באירוויזיון 2019 שנערך בתל אביב) ועדן אלנה (שייצגה את ישראל באירוויזיון 2021, לאחר ביטול אירוויזיון 2020). בעונה השמינית ותשיעית של התוכנית, זוכה העונה זכה במיליון שקלים. מעונה העשירית הפרס לזוכה חזר להיות ייצוג ישראל באירוויזיון.\nב-12 בדצמבר 2019 פרסם בתחילה תאגיד השידור הישראלי כי החל משנת 2022 ייבחר נציג ישראל באירוויזיון במתכונת קדם-אירוויזיון, שישודר לראשונה בכאן 11, אולם ב-2021 הוחלט בתאגיד כי יתקיים מכרז שבו תיבחר תוכנית מגוף שידור אחר לבחירת הנציג לאירוויזיון – כאשר \"הכוכב הבא\" הגישה מועמדות – אולם התוכנית \"אקס פקטור ישראל\" מרשת 13 שהתמודדה מולה זכתה במכרז ותבחר את הנציג הישראלי לאירוויזיון 2022. בכך סיימה \"הכוכב הבא\" את תפקידה כ\"קדם אירוויזיון\" וחזרה לאוויר ביוני 2021 עם פרס של מיליון שקלים חדשים. ב-5 ביוני 2023 הכריז התאגיד כי \"הכוכב הבא\" תחזור לתפקד כ\"קדם אירוויזיון\" ושהנציג לאירוויזיון 2024 ייבחר במסגרת עונת העשור של התוכנית.",
    "pageid": 1110468
  },
  {
    "title": "התפוצצות זימוניות חזבאללה",
    "extract": "התפוצצות זימוניות חזבאללה או \"מתקפת הביפרים\" הייתה סדרת התפוצצויות מתואמת של אלפי זימוניות (בִּיפֵּרים) ומאות מכשירי ווקי-טוקי של פעילי חזבאללה בלבנון ובסוריה, בתאריכים 17–18 בספטמבר 2024 שבוצעה על ידי \"המוסד\". לפחות 59 אנשים נהרגו בלבנון ובסוריה (מהם 4 אזרחים), וכ־4,500 נפצעו, מתוכם מאות פצועים באורח קשה עד אנוש. המתקפה פגעה בעיקר בפעילי חזבאללה, אך גם באנשי רפואה המקושרים לארגון, בשגריר איראן בלבנון מוג'תבא אמאני ובאזרחים ששהו בסביבת נושאי הזימוניות של חזבאללה. מזכ\"ל חזבאללה חסן נסראללה אמר כי מתקפה זו על ארגונו היא מכה \"חסרת תקדים בהיסטוריה של ההתנגדות בלבנון, בלשון המעטה\".\nעל פי רויטרס, כ־1,500 מחבלים בארגון יצאו מכשירות, לאחר שהתעוורו או נפצעות פציעות קשות בגפיים בעקבות ההתפוצצות.\nמתקפת הזימוניות נחשבת לצעד הראשון בהסלמה של החזית הצפונית במלחמת חרבות ברזל לקראת מבצע חיצי הצפון. תחילה ישראל לא לקחה אחריות על האירוע, אך לאחר כחודשיים, במהלך התמרון הקרקעי בלבנון, אישר ראש ממשלת ישראל, בנימין נתניהו, כי ישראל היא זו שביצעה את התקיפה.",
    "pageid": 2377175
  },
  {
    "title": "חטיבת הצנחנים",
    "extract": "חטיבת הצנחנים (חטיבה 35) היא חטיבת צנחנים סדירה בצה\"ל, הכפופה לעוצבת האש ומהווה חלק מחיל הרגלים והצנחנים. בראש החטיבה עומד קצין בדרגת אלוף-משנה. מפקד החטיבה הנוכחי הוא אל\"ם עמי ביטון.\nחטיבת הצנחנים היא חטיבה התנדבותית בצה\"ל ומוגדרת כחטיבה מוצנחת, מוטסת ורכובה. החטיבה מתניידת על גבי האמרים וכלי רכב מיוחדים אחרים בהתאם לאופי הפעילות ותוואי השטח. יכולות אלו משפיעות על המקום והאופן בו יופעלו כוחות החטיבה בפעילות מבצעית ובמלחמה.\nמהחטיבה צמחו עשרה רמטכ\"לים: מרדכי גור, רפאל איתן, משה לוי, דן שומרון, אמנון ליפקין-שחק, שאול מופז, משה יעלון, בני גנץ, אביב כוכבי והרצי הלוי. שבעה מתוכם אף כיהנו כמפקדי החטיבה.\nבחטיבה ישנם ארבעה גדודים: גדוד 890 – אפעה, גדוד 101 – פתן, גדוד 202 – צפע, והסיירת 5135 – שרף.",
    "pageid": 16196
  },
  {
    "title": "חטיבת כפיר",
    "extract": "חטיבת כפיר (נקראת גם חטיבה 900) היא חטיבת חיל רגלים סדירה בצה\"ל. החטיבה הוקמה בשנת 2005 והייתה תחת פיקודה של עוצבת עידן, בספטמבר 2020 החטיבה הוכפפה לעוצבת הבזק (אוגדה 99) תוך הסבה לחטיבת חי\"ר-אש.\n\"כפיר\" היא החטיבה הגדולה מבין חטיבות החי\"ר. החטיבה מורכבת מארבעה גדודים וסיירת.החטיבה מתמרנת בכלל הגזרות. חיילי החטיבה חובשים כומתה בצבעי הסוואה (מנומרת) עם סמל חיל הרגלים ונועלים נעליים אדומות.\nמפקד החטיבה מאוגוסט 2023 הוא אלוף-משנה יניב בארוט.",
    "pageid": 239868
  },
  {
    "title": "חנוכה",
    "extract": "חֲנֻכָּה (בעברית החדשה מכונה גם חַג הָאוּרִים) הוא חג יהודי הנחגג במשך שמונה ימים, מכ\"ה בכסלו עד ב' בטבת או ג' בטבת. הוא אחד משני חגים (לצד פורים) שתיקנו חז\"ל בזמן בית המקדש השני, וקיומם הוא מצווה דרבנן.\nשמונת ימי החנוכה הם ימי הודאה ושמחה לזכר ניצחונם של החשמונאים במרד נגד היוונים, חנוכתו מחדש של בית המקדש לאחר טיהורו מעבודה זרה ומתועבות היוונים, ונס פך השמן שבזכותו יכלו להדליק את המנורה חרף ההרס שהמיטו היוונים על כלי המקדש.\nמצווה לציין את ניסי החג באמצעות הדלקת נרות חנוכה. ולהודות על ניסי החג על ידי קריאת ההלל ואמירת \"על הניסים\" בתפילה ובברכת המזון. כמו כן ישנם גם מנהגים רבים, כמו אכילת מאכלים רוויים בשמן, משחק בסביבונים, הענקת דמי חנוכה לילדים, וקיום מסיבות.",
    "pageid": 3018
  },
  {
    "title": "טאלב טוואטחה",
    "extract": "טאלב טוואטחה (בערבית: طالب طواطحه; נולד ב-21 ביוני 1992) הוא כדורגלן עבר בדואי-ישראלי ממוצא סודאני, ששיחק בעמדת המגן השמאלי, ומזוהה בארץ עם מכבי חיפה שם התפתח במחלקת הנוער ושיחק רוב הקריירה לפרקים.",
    "pageid": 931594
  },
  {
    "title": "טל מוסרי",
    "extract": "טל מוסרי (נולד ב-30 באוגוסט 1975) הוא שחקן, מנחה טלוויזיה, מדבב, כוכב ילדים וזמר ישראלי.",
    "pageid": 153549
  },
  {
    "title": "יהודה ושומרון",
    "extract": "המקום הנקרא בישראל יְהוּדָה וְשׁוֹמְרוֹן (בראשי תיבות: יו\"ש או איו\"ש), ומוכר גם בשם הַגָּדָה הַמַּעֲרָבִית (בערבית: الضِّفَّة الْغَرْبِيَّة, בתעתיק מדויק: אלצ'פה אלע'רביה, ובהגייה מקומית: אֶ־דַּפֶה אֶל־עַ'רְבִּיֶּה), הוא טריטוריה הנמצאת במזרח התיכון, שתחומה בין הקו הירוק (מצפון, מערב ודרום) לבין נהר הירדן וים המלח (ממזרח). שטחה הוא כ-5,860 קמ\"ר, מתוכם כ-70 קמ\"ר מהווים את מזרח ירושלים. מדינת ישראל שולטת בשטח יהודה ושומרון, אך לא סיפחה אותו אליה (חוץ מאת מזרח ירושלים), וחלקים ממנו נמצאים תחת שלטון אוטונומי של הרשות הפלסטינית.\nהטריטוריה של יהודה ושומרון בגבולותיה המוכרים כיום נוצרה עם שרטוט הקו הירוק בהסכמי שביתת הנשק בתום מלחמת העצמאות (שנת 1949), שקבעו כי שטחי יהודה ושומרון יהיו תחת שלטון ירדני, ואילו השטח שמעבר לקו יהיה לישראל. במהלך מלחמת ששת הימים כבשה ישראל את יהודה ושומרון מירדן, וסיפחה לשטחה את מזרח ירושלים. בעקבות הסכם אוסלו א' הוקמה הרשות הפלסטינית ב-1994, ובהמשך קיבלה שליטה בחלקים נרחבים מיהודה ושומרון.\nמרבית תושבי יהודה ושומרון הם ערבים פלסטינים. גורמים שונים מעריכים את מספרם בין 2.5 ל-3 מיליון איש. ביהודה ושומרון גרים גם יהודים ישראלים, ולפי הלשכה המרכזית לסטטיסטיקה מספרם ב-2023 עמד על 468 אלף (לא כולל מזרח ירושלים). יישובים ישראליים ביהודה ושומרון נקראים \"התנחלויות\", ומעמדם המשפטי שנוי במחלוקת: ממשלת ישראל מכירה בהם כלגיטימיים, אך הקהילה הבין-לאומית נוטה לראות בהם הפרה של המשפט הבין-לאומי.\nבית המשפט העליון הישראלי קבע כי מאחר שישראל נמנעה עד כה מלהחיל ריבונות בשטחי יהודה ושומרון, השטח מוגדר כנתון ב\"תפיסה לוחמתית\", ולפיכך ישראל טוענת שמעמד השטח הוא \"שנוי במחלוקת\". מרבית הקהילה הבין-לאומית רואה בשלטון זה כיבוש צבאי לכל דבר, אך ממשלת ישראל לא מקבלת עמדה זאת, ורואה ביהודה ושומרון \"שטחים בסכסוך\" שעתידם אמור להיקבע במשא ומתן בין ישראל לפלסטינים.\nיש מאבק בין הישראלים לפלסטינים על השליטה בשטחי יהודה ושומרון, המהווה חלק מרכזי בסכסוך הישראלי-פלסטיני, והוא בא לידי ביטוי בעימותים אלימים, בהקמת יישובים בשטח, בתחרות בזירה הבין-לאומית ועוד. גם בפוליטיקה הפנים-ישראלית, הפתרון הרצוי למצב ביהודה ושומרון הוא אחד מסלעי המחלוקת שמבדילים בין השמאל לימין.",
    "pageid": 7293
  },
  {
    "title": "יועז הנדל",
    "extract": "יועז הנדל (נולד ב-22 במאי 1975, י\"ב בסיוון ה'תשל\"ה) הוא איש ציבור ישראלי, שכיהן כשר התקשורת וכחבר הכנסת בסיעות \"כחול לבן\" ו\"תקווה חדשה\" מטעם המפלגות \"תל\"ם\" ו\"דרך ארץ\".\nלפני כניסתו לפוליטיקה היה איש מערכת הביטחון, פובליציסט, מגיש רדיו וטלוויזיה, ראש המכון לאסטרטגיה ציונית, ומרצה באוניברסיטה. בעל תואר דוקטור בהיסטוריה. סגן-אלוף במילואים.",
    "pageid": 795395
  },
  {
    "title": "יחידת שלדג",
    "extract": "יחידת שלדג (יחידה 5101) היא יחידת העילית של חיל האוויר הישראלי.\nהיחידה כפופה לכנף כוחות אוויר מיוחדים (כנף 7) בחיל האוויר. היחידה הוקמה בהשראת ה-SAS, \"שירות האוויר המיוחד\" של הצבא הבריטי. היא מתמחה בביצוע משימות קומנדו ומודיעין עומק. בסיס הקבע של היחידה הוא בסיס פלמחים. מפקדה הוא קצין בדרגת סגן-אלוף.",
    "pageid": 369026
  },
  {
    "title": "יחסי מין",
    "extract": "יחסי מין (מלעז: סקס) הם פעילות מינית בין שני אנשים. משמעותו הצרה של המונח היא הזדווגות, אך הגדרות רחבות יותר מתייחסות לכל מגע מיני פיזי בין אנשים הכולל את איבר המין של לפחות אדם אחד.\nבדרך־כלל, המושג יחסי מין מתייחס למִשגל, כלומר לחדירה של הפין הגברי אל הפות הנקבי. פעילות מינית זו היא הפעילות המינית השכיחה ביותר בין בני זוג הטרוסקסואלים. עם זאת, יש המתייחסים למושג יחסי מין באופן רחב יותר כך שיכלול גם יחסי מין בין בני זוג מאותו המין וממין שונה, וגם יחסי מין המלווים בחדירה (וגינאלי או אנאלי) וגם יחסי מין ללא חדירה, כמו אוננות הדדית, ויחסי מין אוראליים.\nיחסי אישות, הוא כינוי ליחסי מין, לרוב בהקשרים הלכתיים או משפטיים.\nעל קיום יחסי מין יש מגבלות חוקיות ותרבותיות שונות: יש איסורים שונים על קיום יחסי מין בתוך קבוצת שארות (יחסים אלו מוגדרים כגילוי עריות), עם קטינים, ועם אדם שמקיים קשר קבוע עם בן/בת זוג אחר/ת או עם יותר משותף אחד, וישנן תרבויות האוסרות על קיום יחסי מין שלא במסגרת חיי נישואים. כאשר יחסי המין מתקיימים ללא הסכמת אחד הצדדים, הם מוגדרים כאונס, והדבר נחשב ברוב התרבויות כעבירה מוסרית וחוקית חמורה. בחברות רבות יש איסור על קיום יחסי מין עם בעלי חיים.\nלקיום יחסי מין ללא חשש מהיריון משתמשים באמצעי מניעה מסוגים שונים. הקונדום משמש גם להגנה מפני הידבקות במחלות מין המועברות בעת קיום יחסי מין.",
    "pageid": 5562
  },
  {
    "title": "יצחק זמיר",
    "extract": "יצחק זמיר (נולד ב-15 באפריל 1931) הוא משפטן ישראלי, פרופסור למשפטים, שכיהן בתפקיד היועץ המשפטי לממשלה בשנים 1978–1986 ושופט בית המשפט העליון בשנים 1994–2001. חתן פרס ישראל (1997) ופרס א.מ.ת. (2014).",
    "pageid": 274390
  },
  {
    "title": "ליונל מסי",
    "extract": "לְיוֹנֵל אַנדְרֶס \"לֵאוֹ\" מֶסִי קוּצִ'יטִינִי (או לִיאוֹנֵל; בספרדית: Lionel Andrés \"Leo\" Messi Cuccittini; נולד ב־24 ביוני 1987) הוא כדורגלן ארגנטינאי, המשחק בעמדות החלוץ והקשר ההתקפי במועדון האמריקאי אינטר מיאמי ובנבחרת ארגנטינה, בהם הוא משמש כקפטן. מכונה \"הפרעוש\" (בספרדית: \"La Pulga\"), בשל זריזותו וקומתו הנמוכה. מסי נחשב על ידי רבים לשחקן הכדורגל הגדול בכל הזמנים. הוא זכה בשמונה כדורי זהב ושישה נעלי זהב, ונבחר גם לנבחרת כל הזמנים של כדור הזהב. עד שעזב ב־2021, בילה את כל הקריירה המקצוענית שלו במועדון הקטלוני ברצלונה, עימה זכה ב־35 תארים, כולל עשר זכיות בלה ליגה, שבע זכיות בגביע המלך הספרדי וארבע זכיות בליגת האלופות. ככובש פורה ופליימייקר יצירתי, מסי מחזיק בשיאי שערים ובישולים רבים, הוא מלך השערים בכל הזמנים של הלה ליגה (474) ומלך השערים בהיסטוריה של נבחרות אמריקה הדרומית (104). מסי הבקיע 837 שערים בקריירת הבוגרים שלו, הוא סגן מלך השערים בכל הזמנים לפי הפדרציה הבין-לאומית להיסטוריה וסטטיסטיקה של הכדורגל. הוא מלך השערים עבור מועדון בודד (672) ומלך השערים של נבחרת ארגנטינה. הישגיו האישיים והקבוצתיים של מסי קיבעו את מעמדו כאחד מגדולי הכדורגלנים בכל הזמנים, ולדעת רבים גם כטוב בהיסטוריה.\nמסי נולד וגדל ברוסאריו, שם החל לשחק בילדותו במחלקות הנוער של ניואל'ס אולד בויס. בשנת 2000, בגיל 13, עבר לספרד והוחתם בברצלונה, שהסכימה לממן עבורו טיפול רפואי יקר בהורמון גדילה, לו הזדקק. באוקטובר 2004 שיחק לראשונה בקבוצה הבוגרת בגיל 17 בלבד. בשלוש השנים הבאות הוא ביסס את מעמדו כשחקן אינטגרלי עבור המועדון, ואף זכה בשתי אליפויות ספרד ואליפות אירופה. בעונתו המלאה הראשונה במדי הקבוצה, 2008/2009, הוא הוביל את הקבוצה לזכייה בטרבל ראשון מסוגו בכדורגל הספרדי. בהמשך שנת 2009 זכה בכדור הזהב בגיל 22 בלבד, והוא הוסיף וזכה בפרס בשלוש העונות הבאות והפך לשיאן הזכיות בו ולכדורגלן הראשון שזכה בו ארבעה פעמים ברציפות. בעונת 2011/2012, הוא כבש 50 שערי ליגה ו־73 שערים בכל המסגרות עבור ברצלונה, שיא אירופי של כל הזמנים. במהלך שנת 2012, כבש 91 שערים ב־69 הופעות במדי ברצלונה וארגנטינה, דבר שהוכר על ידי גינס כשיא עולמי. בשתי העונות הבאות זכה יריבו כריסטיאנו רונאלדו בכדור הזהב, וב־2015 זכה מסי בפעם החמישית לאחר עונת טרבל נוספת בה שבר את שיא השערים של הלה ליגה, שהחזיק מעמד 60 שנה. מסי הפך לקפטן הקבוצה ב־2018, וזכה בכדור הזהב השישי ונעל הזהב השישית שלו בסיום אותה עונה. ב־2021, לאחר שנות שפל בברצלונה, עזב מסי את ברצלונה שלא יכלה להכיל את חוזהו מבחינה כלכלית, וחתם במועדון הצרפתי פריז סן-ז'רמן, עימה זכה באליפות צרפת בעונת 2021/2022. ב-2023 חתם במועדון אינטר מיאמי.\nכשחקן נבחרת ארגנטינה, מסי הוא מלך השערים (106) ושיאן ההופעות (180) בכל הזמנים. ברמת הנוער, מסי זכה בגביע העולם בכדורגל עד גיל 20 ב־2005, בטורניר בו היה השחקן והכובש המצטיין, ומדליית זהב אולימפית באולימפיאדת בייג'ינג. סגנון המשחק שלו, מכדרר שמאלי ונמוך קומה, גרר השוואות לבן ארצו דייגו מראדונה, שהכריז אז על מסי כיורשו. לאחר הופעת בכורה בנבחרת הבוגרת ב־2005, הפך מסי במונדיאל 2006 לארגנטינאי הצעיר שמשחק וכובש בגביע העולם, הגיע לגמר קופה אמריקה 2007 (בו נבחר לשחקן הצעיר המצטיין) ולרבע גמר מונדיאל 2010. כקפטן הנבחרת החל מ־2011, הוביל מסי את נבחרתו לשלושה גמרים רצופים: גמר מונדיאל 2014, גמר קופה אמריקה 2015 וגמר קופה אמריקה 2016, אך היא הפסידה בכולם. לאחר ההפסד האחרון פרש מהנבחרת, אך חזר לאחר זמן קצר בעקבות לחץ כבד בארגנטינה. הוא הוביל את ארגנטינה להעפלה למונדיאל 2018, מקום שלישי בקופה אמריקה 2019, זכייה בקופה אמריקה 2021, בה נבחר לשחקן המצטיין והיה מלך השערים והבישולים, ובסיום שנת 2021 הוא זכה בכדור הזהב השביעי שלו. בשנת 2022 הוביל את נבחרתו לזכייה בפיינליסימה ובמונדיאל 2022, בו נבחר לשחקן המצטיין וזכה בנעל הכסף, עם שבעה שערים.\nמסי מעניק חסות לחברת אדידס מאז 2006. לפי העיתון פראנס פוטבול, הוא היה המשתכר הבכיר בעולם הכדורגל בחמש שנים מתוך שש בין 2009–2014 והוא דורג כספורטאי המרוויח ביותר לפי פורבס בשנים 2019 ו־2022. מסי נכלל ברשימת 100 המשפיעים בעולם של טיים מגזין בשנים 2011 ו־2012. בשנת 2020 זכה בפרס לוריוס לספורטאי השנה, והפך לספורטאי הקבוצתי הראשון שזוכה בפרס.",
    "pageid": 336762
  },
  {
    "title": "מוטי רייף",
    "extract": "מוטי רייף (נולד ב-25 באוגוסט 1964) הוא יזם, איש עסקים ומפיק אירועי אופנה וטלוויזיה ישראלי, חבר מועצת העיר תל אביב ונשיא אגודת הידידות והידידים של עמותת \"רוח נשית\".",
    "pageid": 1717997
  },
  {
    "title": "מימן",
    "extract": "מימן (Hydrogenium; מיוונית: ὕδωρ = מים, γίγνομαι = יוצר) הוא יסוד כימי גזי שסמלו הכימי H ומספרו האטומי 1. מולקולת המימן מורכבת משני אטומי מימן הקשורים ביניהם בקשר קוולנטי יחיד (H-H) ומסומלת כ-H2.",
    "pageid": 534
  },
  {
    "title": "מלחמת ששת הימים",
    "extract": "מלחמת ששת הימים היא מלחמה שפרצה בבוקר יום 5 ביוני ונמשכה עד 10 ביוני 1967 (כ\"ו באייר – ב' בסיוון ה'תשכ\"ז), בין ישראל לבין מצרים, ירדן וסוריה, שנעזרו במדינות ערביות נוספות כגון עיראק, לבנון, ערב הסעודית ועוד. המלחמה הסתיימה בניצחון מובהק של ישראל.\nהמלחמה פרצה לאחר תקופת ההמתנה המתוחה, שהחלה עם חסימת מצרים את מצרי טיראן לשיט ישראלי. במהלך תקופת ההמתנה נעשו כמה ניסיונות להגיע לפתרון דיפלומטי למשבר. בתום ההמתנה, פתחה ישראל במלחמה במבצע מוקד שבו הושמד חיל האוויר המצרי, וישראל זכתה ביתרון ראשוני אדיר.\nבמהלך המלחמה כבשה מדינת ישראל מידי מצרים את סיני ורצועת עזה, מידי סוריה את רמת הגולן ומידי ירדן את יהודה ושומרון ובכללם מזרח ירושלים. סך השטח שנכבש היה גדול פי שלושה משטחה של מדינת ישראל לפני המלחמה.\nהשלכות המלחמה בתחומי הפוליטיקה הפנימית של המדינות שהשתתפו בה, הגאוגרפיה המדינית, הכלכלה האזורית, הגאופוליטיקה ומהלך המלחמה הקרה מרחיקות לכת וממושכות.",
    "pageid": 1302
  },
  {
    "title": "נפתלי בנט",
    "extract": "נַפְתָּלִי בֶּנֶט (נולד ב-25 במרץ 1972, י' בניסן ה'תשל\"ב) הוא פוליטיקאי ישראלי, אשר כיהן כראש ממשלת ישראל ה-13 בשנים 2021–2022. קודם לכן כיהן כשר הביטחון, שר החינוך, שר הכלכלה, כיו\"ר רשימת ימינה וכיו\"ר מפלגות הימין החדש והבית היהודי.\nבתחילת דרכו היה יזם היי-טק, וממייסדי חברת סאיוטה. כמו כן היה מנכ\"ל מועצת יש\"ע וממייסדי תנועת ישראל שלי. נבחר לראשות הבית היהודי ב-2012. בשנים 2013–2019 עמד בנט בראש מפלגת הבית היהודי, והיה שר הכלכלה (2013–2015), שר החינוך (2015–2019), וחבר הכנסת מטעמה. מפלגת הבית היהודי בראשותו הייתה שותפה בממשלות נתניהו השלישית והרביעית. ב-2019 פרש ממפלגת הבית היהודי והקים יחד עם איילת שקד את מפלגת הימין החדש, ואחר כך את סיעת \"ימינה\". כשעמד בראש מפלגת הימין החדש כיהן במשך חצי שנה של ממשלת מעבר בתפקיד שר הביטחון, ובמהלך כהונתו התקיים מבצע חגורה שחורה. עם הקמת ממשלת נתניהו החמישית לאחר בחירות 2020 נשאר באופוזיציה.\nלאחר בחירות 2021 ובצל המשבר הפוליטי ו\"מבצע שומר חומות\" חידש את השותפות עם יאיר לפיד והקים איתו ממשלת חילופים שכללה מפלגות מימינה ועד רע\"ם, והייתה מבוססת על 61 ח\"כים. במסגרת ממשלת החילופים שהוקמה כיהן בנט ראשון כראש הממשלה. במהלך כהונתו המשיכה התפרצות מגפת הקורונה, וכמו כן הממשלה יזמה את מבצע שובר גלים לטיפול בהתגברות הטרור הפלסטיני מיו\"ש. בנט קידם את פיזור הכנסת והיציאה לבחירות לכנסת העשרים וחמש לאחר שממשלתו איבדה את הרוב הקואליציוני שלה, וב-1 ביולי 2022 לאחר שאושר החוק לפיזור הכנסת ה-24 בקריאה שלישית, עברה ראשות הממשלה ליאיר לפיד בהתאם לתיקון לחוק ממשלת החילופים שעבר בתחילת הכהונה.",
    "pageid": 747851
  },
  {
    "title": "עדי זריפי",
    "extract": "עדי זריפי (נולדה ב-3 במרץ 1990) היא עיתונאית ומגישה ישראלית. המשמשת כמגישת חדשות ומבזקנית בחברת החדשות בערוץ 12 וכתבת מדע וסביבה באתר N12.",
    "pageid": 2296712
  },
  {
    "title": "עדי חבשוש",
    "extract": "עדי חבשוש (נולדה ב-1 בפברואר 1987) היא שחקנית וקומיקאית ישראלית. זוכת העונה השנייה של תוכנית המציאות \"רוקדים עם כוכבים\".",
    "pageid": 1461534
  },
  {
    "title": "עומר אדם",
    "extract": "עומר אדם (נולד ב-22 באוקטובר 1993) הוא זמר ישראלי.",
    "pageid": 2259941
  },
  {
    "title": "עידו קציר",
    "extract": "עידו קציר (נולד ב-2 בספטמבר 1992) הוא קומיקאי, תסריטאי, יוצר תוכן, במאי וסטנדאפיסט ישראלי. יצר מערכונים קומיים שזכו לפופולריות ברשת האינטרנט.",
    "pageid": 2124343
  },
  {
    "title": "עמנואל מורנו",
    "extract": "עמנואל יהודה מוֹרֶנוֹ (טוּב־עֶלֶם) (17 ביוני 1971, כ\"ד בסיוון ה'תשל\"א – 19 באוגוסט 2006, כ\"ה באב ה'תשס\"ו) היה קצין בסיירת מטכ\"ל בדרגת סגן-אלוף, שנהרג בסיום מלחמת לבנון השנייה. מורנו הוא החייל הראשון בתולדות צה\"ל שתמונתו אסורה בפרסום גם לאחר מותו, בשל תפקיד רגיש שמילא.",
    "pageid": 251640
  },
  {
    "title": "עשרת הדיברות",
    "extract": "עֲשֶׂרֶת הַדִּבְּרוֹת הם רשימה של עשרה ציוויים דתיים ומוסריים, שעל פי המסופר בתורה נאמרו על ידי אלוהים לעם ישראל במעמד הר סיני. הם נמסרו למשה על ידי אלוהים כשהם כתובים על לוחות הברית ב\"אצבע אלוהים\". הדיברות נחשבים למצוות יסוד ביהדות, ולהן השפעה רבה על המשפט והמוסר ביהדות, בנצרות ובאסלאם.\nעשרת הדיברות הן:\n\nאָנֹכִי ה' אֱלֹהֶיךָ אֲשֶׁר הוֹצֵאתִיךָ מֵאֶרֶץ מִצְרַיִם מִבֵּית עֲבָדִים\nלֹא יִהְיֶה לְךָ אֱלֹהִים אֲחֵרִים עַל פָּנָי. לֹא-תַעֲשֶׂה לְךָ פֶסֶל, וְכָל-תְּמוּנָה\nלֹא תִשָּׂא אֶת שֵׁם ה' אֱלֹהֶיךָ לַשָּׁוְא\nזָכוֹר אֶת-יוֹם הַשַּׁבָּת לְקַדְּשׁוֹ\nכַּבֵּד אֶת-אָבִיךָ וְאֶת-אִמֶּךָ\nלֹא תִרְצָח\nלֹא תִנְאָף\nלֹא תִגְנֹב\nלֹא-תַעֲנֶה בְרֵעֲךָ עֵד שָׁקֶר\nלֹא תַחְמֹד",
    "pageid": 8281
  },
  {
    "title": "פסטיגל",
    "extract": "פסטיגל הוא מחזמר ישראלי לילדים, המוצג בחג החנוכה ומופיעים בו להקות, זמרים, שחקנים, דוגמנים, בדרנים, קומיקאים, סטנדאפיסטים וכוכבי רשת. עד שנת 2014, שולבה בו גם תחרות זמר.\nהפסטיגל החל את דרכו בשנת 1981 וצבר מאז הצלחה רבה. מדי שנה הוא נערך בחיפה, בתל אביב, בירושלים ובבאר שבע.",
    "pageid": 573
  },
  {
    "title": "פשיזם",
    "extract": "פשיזם (מאיטלקית: Fascismo) היא אידאולוגיה ושיטת ממשל לאומנית וטוטליטרית של הימין הרדיקלי. מאפייני הפשיזם הבולטים הם מנהיג דיקטטורי, שלטון הדוגל באוטוקרטיה ריכוזית, מיליטריזם, דיכוי בכוח של האופוזיציה, אמונה בהיררכיה חברתית טבעית, הכפפת האינטרסים האינדיבידואליים למה שנתפס כטובת האומה או הגזע, ומשטור כוחני של החברה והכלכלה.\nהאידאולוגיה הפשיסטית נוצרה באיטליה, בשלהי המאה ה-19, בהשראת היעקובינים בצרפת. כשיטת ממשל היא התקיימה באיטליה, בהנהגתו של בניטו מוסוליני, בתקופה שבין מלחמת העולם הראשונה למלחמת העולם השנייה.\nמקור המילה 'פשיזם' הוא סמל ה\"פָאשֶס\", או פסקס בלטינית – צרור זמורות שעוטף גרזן ושסימל ברומא העתיקה את הסמכות והעוצמה (האימפריום) של השלטון. סמל זה ביטא את הרצון להחזיר את איטליה לתפארת העבר. הוא צורף לסמלי הארגונים והמפלגות הפשיסטיות.",
    "pageid": 6776
  },
  {
    "title": "קארן בליקסן",
    "extract": "קארן פון בליקסן-פינקה (בדנית: Karen von Blixen-Finecke‏; 17 באפריל 1885 – 7 בספטמבר 1962), ידועה בעיקר בשם העט איזק דינסן (Isak Dinesen), הייתה סופרת דנית.",
    "pageid": 259426
  },
  {
    "title": "קובי סודרי",
    "extract": "קובי סודרי (נולד ב-26 באפריל 1967) הוא עורך דין פלילי, פרשן משפטי ואיש תקשורת ישראלי שהגיש את יומן החדשות 'יומן הערב' בגלי צה\"ל.",
    "pageid": 2005192
  },
  {
    "title": "רד בנד",
    "extract": "רד בנד (באנגלית: Red Band) היא להקת בובנאים ישראלית המשלבת מוזיקה וקומדיה בצורה ייחודית. הלהקה הוקמה על ידי ארי פפר, מיכה דומן ועמי וייזל. הלהקה מפעילה בובות של מספר דמויות קבועות: רד אורבך (סולן), פונצ'ו (גיטריסט), לפטי (קלידן, מתופף ובסיסט). בנוסף קיימת בובה של פיליפ שמופיעה בהופעות חיות.\nהלהקה הוקמה בשנת 2005 כמופע רחוב בשם \"The Puppet Folk Revival\", בהמשך כיכבה בסדרת טלוויזיה בשם \"Red Band\" בהוט, ובשנת 2013 סולן הלהקה רד אורבך הוביל את התוכנית \"המופע של רד ודביר\" בערוץ 2, שעונתה השנייה יצאה בשנת 2015 ועונתה השלישית ב-2016.\nבמשך השנים הופיעה הלהקה ברחבי הארץ ובסיבובי הופעות בינלאומיים שכללו פסטיבלים, מועדונים ומופעי רחוב. הלהקה מבצעת גרסאות כיסוי לשירי רוק מוכרים לצד שירי פולק אמריקאים עממיים.",
    "pageid": 576570
  },
  {
    "title": "רועי עידן",
    "extract": "רועי עידן (נולד ב-11 במרץ 1978) הוא תסריטאי, שחקן טלוויזיה ומגיש ישראלי. זוכה פרס האקדמיה לטלוויזיה לשנת 2020.",
    "pageid": 1601935
  },
  {
    "title": "רותם סלע",
    "extract": "רותם סלע-רוטר (נולדה ב-16 באוגוסט 1983) היא מנחת טלוויזיה, שחקנית, דוגמנית ופרזנטורית ישראלית. מנחה לצד אסי עזר את תוכנית המציאות \"הכוכב הבא לאירווזיון\". עורכת דין בהכשרתה.",
    "pageid": 1020348
  },
  {
    "title": "רמי פורטיס",
    "extract": "רמי אפרים פורטיס (נולד ב-7 ביולי 1954 בקריית אונו) הוא זמר רוק ישראלי בולט ויוצר משפיע. אלבום הבכורה שלו משנת 1978, \"פלונטר\", נחשב לפורץ דרך בתולדות המוזיקה הישראלית. אלבומו השני, \"סיפורים מהקופסא\" (1988), נחשב על ידי המבקרים כאחד מאלבומי הרוק החשובים ביותר שיצאו בישראל.\nפורטיס הוא חבר בלהקת מינימל קומפקט ושותפו של ברי סחרוף לצמד פורטיסחרוף.",
    "pageid": 20504
  },
  {
    "title": "שחר חסון",
    "extract": "שחר חסון (נולד ב-11 בספטמבר 1976) הוא קומיקאי, סטנדאפיסט, שחקן, מוזיקאי, תסריטאי, ראפר, שדרן רדיו ומנחה טלוויזיה ישראלי.",
    "pageid": 656446
  },
  {
    "title": "שייטת 13",
    "extract": "שייטת 13 היא יחידת הקומנדו הימי של חיל הים הישראלי ואחת מיחידות העילית של צה\"ל. בסיס הקבע של היחידה הוא בסיס עתלית, והיא כפופה ישירות למפקד חיל הים. מפקד השייטת הוא קצין בדרגת אלוף-משנה. נוסף על סוגי הלוחמה האופייניים לקומנדו ימי, בפרט פעולות המצריכות נחיתה מהים, פעולות חבלה בכלי שיט והשתלטות על כלי שיט, מאומנים לוחמי היחידה בפאסט-רופ (השתלשלות בחבלים ממסוקי סער) ובכל צורות לוחמת היבשה ובצניחה מבצעית. השייטת מפעילה צלפים ומשתתפת בלחימה יבשתית טיפוסית ללוחמי חיל רגלים (כך למשל, בזמן האינתיפאדה השנייה השתתפו לוחמי השייטת במספר רב של פשיטות, פעולות ומבצעי מעצר בשטחי יהודה ושומרון נגד פעילי טרור). בעשורים האחרונים המוניטין של שייטת 13 עלה באופן ניכר וכיום היא נחשבת לאחת מיחידות הקומנדו הטובות ביותר בצה\"ל, ולאחת מיחידות הכוחות המיוחדים הטובות בעולם. נכון לשנת 2023 זכתה היחידה ב-8 ציונים לשבח מטעם הרמטכ\"ל ובאות הערכה מטעם הרמטכ\"ל.\nהיחידה משתתפת באימונים משותפים עם יחידות מקבילות מצבאות זרים, כמו אריות הים של צי ארצות הברית (Navy SEALs) וה-SBS הבריטית.\nמוטו היחידה: ”כעטלף המגיח בעלטה, כלהב המבתר בדומיה, כרימון המתנפץ ברעם”",
    "pageid": 677803
  },
  {
    "title": "קטגוריה:אלופי צה\"ל",
    "extract": "",
    "pageid": 484574
  },
  {
    "title": "קטגוריה:חבל עדולם",
    "extract": "",
    "pageid": 2069599
  },
  {
    "title": "אביב כוכבי",
    "extract": "אביב כוכבי (נולד ב-23 באפריל 1964) הוא איש צבא ישראלי במילואים ששירת כראש המטה הכללי ה-22 של צה\"ל. קודם לכן שימש סגן הרמטכ\"ל, מפקד פיקוד הצפון, ראש אמ\"ן, ראש חטיבת המבצעים באמ\"ץ, מפקד אוגדת עזה, מפקד עוצבת האש ומפקד חטיבת הצנחנים.",
    "pageid": 630291
  },
  {
    "title": "אהוד ברק",
    "extract": "אהוד ברק (במקור: ברוֹג; נולד ב־12 בפברואר 1942, כ\"ה בשבט ה'תש\"ב), הוא איש צבא, פוליטיקאי ואיש עסקים ישראלי, שכיהן כראש ממשלת ישראל העשירי (1999–2001). ברק כיהן גם כשר הביטחון (2007–2013), שר החוץ (1995–1996) וכרמטכ\"ל ה־14 של צה\"ל (1991–1995). ברק היה חבר הכנסת מטעם מפלגת העבודה ומפלגת העצמאות.\nבמהלך כהונתו בראשות ממשלת ישראל העשרים ושמונה נסוג צה\"ל מדרום לבנון, פרצה האינתיפאדה השנייה (לאחר כישלון המשא ומתן המדיני עם הרשות הפלסטינית בוועידת קמפ דייוויד ובוועידת טאבה), וישראל ניהלה שיחות שלום עם סוריה בוועידת שפרדסטאון. במהלך כהונתו כשר הביטחון תקף חיל האוויר את הכור הגרעיני בסוריה, והוצאו לפועל מבצע עופרת יצוקה ומבצע עמוד ענן.\nהוא חולק, עם נחמיה כהן, את התואר הלא רשמי \"החייל המעוטר ביותר בצה\"ל\".",
    "pageid": 524
  },
  {
    "title": "אודיה",
    "extract": "אוֹדֶיָּה אזולאי (או בשם הבמה שלה אודיה; נולדה ב-19 באפריל 2001, כ\"ו בניסן ה'תשס\"א) היא זמרת-יוצרת ומלחינה ישראלית.",
    "pageid": 1957120
  },
  {
    "title": "אוסטרליה",
    "extract": "אוסטרליה (באנגלית: Australia), או הקהילייה של אוסטרליה (באנגלית: Commonwealth of Australia) היא פדרציה שמונה שש מדינות ועוד עשר טריטוריות, כששלוש מהן הן חלק מהיבשת עצמה. המדינות: ניו סאות' ויילס, ויקטוריה, קווינסלנד, אוסטרליה הדרומית, אוסטרליה המערבית וטסמניה. הטריטוריות: \"הטריטוריה הצפונית\", \"טריטוריית מפרץ ג'רוויס\" ו\"טריטוריית הבירה האוסטרלית\". אוסטרליה היא מונרכיה חוקתית, המשתייכת לממלכות חבר העמים הבריטי כשהמלך צ'ארלס השלישי הוא ראש המדינה.\nהאוכלוסייה באוסטרליה כיום כוללת ברובה אנשים ממוצא אירופאי, בפרט מהאיים הבריטיים. תושביה המקוריים של אוסטרליה וילידי המקום מכונים אבוריג'ינים, ומהווים כיום מעט יותר מ-2 אחוזים מאוכלוסיית היבשת.",
    "pageid": 2699
  },
  {
    "title": "איחוד האמירויות הערביות",
    "extract": "אִחוּד הָאֵמִירוּיוֹת הָעַרְבִיּוֹת (בערבית: الإمارات العربية المتحدة, בתעתיק: אל-אִמַארַ֫את אל-עַרַבִּ֫יַּה אל-מֻתַּ֫חִדַה; ובקיצור: איחוד האמירויות, ולעיתים רק האמירויות الْإِمَارَات – ידועה גם בראשי התיבות UAE או ae) היא פדרציה ומדינת מדבר הנמצאת בצפון-מזרח חצי האי ערב (דרום מערב אסיה) שבמפרץ הפרסי. נכון לשנת 2023, באיחוד האמירויות יש אוכלוסייה מוערכת של 9.97 מיליון. לפי ההערכות, אזרחי האמירויות מהווים 11.6% מהאוכלוסייה; בעוד שאר התושבים הם גולים, רובם מדרום אסיה. האסלאם היא הדת הרשמית וערבית היא השפה הרשמית. מאגרי הנפט והגז הטבעי של איחוד האמירויות הערביות הן השישית והשביעית בגודלן בעולם, בהתאמה.\nאיחוד האמירויות הערביות היא פדרציה הכוללת שבע אמירויות מונרכיות: דובאי, אבו דאבי, עג'מאן, פוג'יירה, ראס אל-ח'ימה, שארג'ה ואום אל-קיוין.\nהמדינה קיבלה עצמאות מהממלכה המאוחדת ומחוף שביתת הנשק ב-1971.\nאיחוד האמירויות גובלת בשתי מדינות: עומאן וערב הסעודית.\nאיחוד האמירויות היא גם חברה בארגון לשיתוף פעולה אסלאמי.",
    "pageid": 23084
  },
  {
    "title": "איי פארו",
    "extract": "איי פארו (בפארואזית: Føroyar, \"איי הצאן\", בדנית: Færøerne) הם קבוצת איים השוכנת בצפון האוקיינוס האטלנטי, בין סקוטלנד, נורווגיה ואיסלנד. האיים זכו למעמד של אזור אוטונומי בממלכת דנמרק בשנת 1948, ומלבד ענייני חוץ וביטחון, תושבי האיים (המכונים פארואזים) מנהלים את חייהם באופן עצמאי. איי פארו חברים במועצה הנורדית, ארגון בינלאומי אזורי של מדינות סקנדינביה.",
    "pageid": 24704
  },
  {
    "title": "איראן",
    "extract": "איראן (בפרסית: ایران), או הרפובליקה האסלאמית של איראן (בפרסית: جمهوری اسلامی ايران, תעתיק מדויק: ג'וֹמְהוּרִי-יֶה אֶסְלַאמִי-יֶה אִירַאן; ‏‏Ⓘ‏) מוגדרת רשמית כרפובליקה אסלאמית-שיעית. הגדרה זו משמשת בסיס לניהול משטר תאוקרטי טוטליטרי, הנחוץ לשם שליטה במגוון האוכלוסייה.[דרוש מקור] בקרב כ-85 מיליון אזרחי איראן, 89% משתייכים לזרם השיעי התריסרי (הדת הרשמית במדינה), ועוד 10% משתייכים לזרם הסוני, והיא מגוונת אתנית.\nאיראן ממוקמת במערב אסיה, וגובלת באפגניסטן ובפקיסטן במזרח, בטורקמניסטן בצפון-מזרח, בארמניה ובאזרבייג'ן בצפון-מערב, בעיראק ובטורקיה במערב. למדינה קו חוף עם הים הכספי בצפון, ועם המפרץ הפרסי יחד עם מפרץ עומאן בדרום.\nלאיראן היסטוריה עתיקת יומין, החל מהאימפריה הפרסית שהוקמה על ידי כורש בשנת 550 לפני הספירה. שפתה הרשמית היא הפרסית.\nאיראן חוותה 2 הפיכות בטווח זמן קצר, הראשונה התרחשה ב-1953 כאשר הופלה ממשלתו הדמוקרטית של מוחמד מוסאדק, והשנייה התרחשה ב-1979 בה איראן הפכה ממדינה אוטוקרטית, פרו-מערבית, מונרכית, תחת שלטונו של השאה מוחמד רזה פהלווי, לרפובליקה אסלאמית-תיאוקרטית טוטליטרית[דרוש מקור] תחת שלטון האייתוללה ח'ומייני.\nאיראן נחשבת לכוח עולה ולמעצמה אזורית . היא עשירה בגז טבעי ודלק מאובנים, נמצאת באזור מפגש יבשתי ונחשבת למייצגת הגדולה של השיעים, הזרם השני בגודלו באסלאם. איראן חברה בשלל ארגוני מדינות, ביניהם: SCO, G77, UN, OPEC, OIC, ECO ו-BRICS. איראן היא מדינה בעלת תרבות היסטורית ארוכה ויש בה 27 אתרי מורשת עולמית. ההשפעה האזורית של איראן היא בין החזקות בעולם, היא מחזיקה בארגוני פרוקסי ובמשתפי פעולה בלבנט, בתימן, בבחריין, בכווית ואף באפגניסטן ופקיסטן.",
    "pageid": 4175
  },
  {
    "title": "איתי לוי",
    "extract": "איתי לוי (נולד ב-25 בינואר 1988) הוא זמר מוזיקה ים-תיכונית ישראלי.",
    "pageid": 1327049
  },
  {
    "title": "אלברט איינשטיין",
    "extract": "אלברט איינשטיין (בגרמנית: ‏‏Ⓘ‏‏; 14 במרץ 1879 – 18 באפריל 1955) היה פיזיקאי יהודי-גרמני-אמריקאי, מגדולי המדענים בכל הזמנים.\nאיינשטיין נחשב לגדול התאורטיקנים, לצד אייזק ניוטון, אבי המכניקה הקלאסית. שם משפחתו הפך מילה נרדפת לגאונות. הוא זכה לפרסום עולמי ברבע הראשון של המאה ה-20 בזכות תורת היחסות אותה פיתח (תורת היחסות הפרטית ותורת היחסות הכללית), אשר שינתה את מה שהיה ידוע עד אז על מהותם של הזמן, המרחב, המסה, התנועה וכוח הכבידה. כן נודע בזכות תרומותיו לתחומי מכניקת הקוונטים והמכניקה הסטטיסטית ולהסברת האפקט הפוטואלקטרי. בגין תרומתו הייחודית בנושא האחרון זכה בפרס נובל לפיזיקה בשנת 1921.\nמלבד חלקו המכריע בפיתוח תחומי המדע, התבטא ופעל גם בנושאים אקטואליים והיה סוציאליסט נלהב. ב-1932, טרם עליית הנאצים לשלטון ובשל התגברות האנטישמיות בגרמניה ובפרט תנועת הפיזיקה הגרמנית שיצאה נגד איינשטיין, עבר להתגורר וללמד בארצות הברית. אף שהגדיר את עצמו פציפיסט, חתם איינשטיין על מכתב איינשטיין-סילארד שנכתב לנשיא רוזוולט ועודדו לקדם פיתוח של נשק גרעיני בארצות הברית לפני שגרמניה הנאצית תגיע ליכולת זו. עם זאת, לאחר הטלת פצצת האטום בהירושימה ונגסאקי, היה איינשטיין מן הדוברים הראשיים שקראו להחרמת הנשק הגרעיני, ואף הקים את \"ועדת החירום של מדעני האטום\" למטרה זו.\nמלבד פעילותו המדעית, איינשטיין היה ידוע בתמיכתו בציונות ובמדינת ישראל. יחד עם ידידו חיים ויצמן הוא פעל נמרצות להקמת האוניברסיטה העברית בירושלים, וכיהן כיו\"ר המועצה האקדמית שלה. בצוואתו ציווה להוריש לאוניברסיטה את כל כתביו. עם זאת דחה את הצעתו של דוד בן-גוריון לכהן כנשיא המדינה לאחר פטירת חיים ויצמן.",
    "pageid": 83
  },
  {
    "title": "אלפבה",
    "extract": "אלפבה תרופ (באנגלית: Elphaba Thropp; בתעתיק מלא: ɛlfəbə ˈθrɒp) היא הפרוטגוניסטית הראשית בעלילת הרומן \"מרשעת\" מאת גרגורי מגווייר שיצא לאור בשנת 1995, עיבודו המוזיקלי ועיבודו הקולנועי בן שני החלקים של המחזמר. אלפבה היא האלטר-אגו של המכשפה הרעה מן המערב מהרומן \"הקוסם מארץ עוץ\" מאת ליימן פרנק באום משנת 1900.\nברומן שכתב באום, מופיעה המכשפה ללא שם וידוע מעט על קורות חייה; מנגד, ברומן הבבואה שכתב מגווייר, הוא יוצר עבורה סיפור רקע וחוקר את עולמו של \"הקוסם מארץ עוץ\" מנקודת מבטה. דמותה של אלפבה ברומן זה ממודלת על פי דמותה של מרגרט המילטון בסרט \"הקוסם מארץ עוץ\" משנת 1939 – ירוקת-עור, עטויה כולה בשחור וחובשת כובע-מגבעת גבוה. בנוסף לכך, בחר מגווייר את שמה של המכשפה – \"אלפבה\" – על בסיס הגיית ראשי התיבות הנגזרים משמו של באום – \"L.F.B.\"",
    "pageid": 2395407
  },
  {
    "title": "אמינם",
    "extract": "מרשל ברוס מאת'רס השלישי (באנגלית: Marshall Bruce Mathers III; נולד ב-17 באוקטובר 1972), המוכר בשם הבמה אמינם (Eminem), או בשם האלטר אגו שלו סלים שיידי (Slim Shady), הוא ראפר, שחקן, ומפיק מוזיקלי אמריקאי. אמינם התפרסם ב-1999 עם אלבומו פורץ הדרך, The Slim Shady LP, אשר זכה בפרס גראמי בקטגוריית אלבום הראפ הטוב ביותר. האלבום השלישי שלו, The Marshall Mathers LP, הפך לאלבום הסולו הנמכר במהירות הרבה ביותר בהיסטוריה של ארצות הברית. אמינם צבר פופולריות במהירות עצומה, מה שהביא אותו להקים חברת תקליטים משלו בשם שיידי רקורדס, בו החתים את קבוצת הראפ D12, אשר חבריה הם חברי ילדות של אמינם, בנוסף, הוסיף אמינם לחברת התקליטים את ההרכב שלו עם הראפר רויס דה \"9'5 – \"Bad Meets Evil\". אמינם הוא הראפר הראשון בהיסטוריה שזכה בפרס האוסקר. הישגיו האישיים קבעו את מעמדו כאחד מאמני הראפ הגדולים בכל הזמנים.\nהאלבום The Marshall Mathers LP ואלבומו הרביעי The Eminem Show זכו גם הם בפרסי גראמי, מה שהפך את אמינם לאמן הראשון שזכה בפרס אלבום הראפ הטוב ביותר עבור שלושה אלבומי סולו ברציפות. ב-2010 זכה שוב בפרס גראמי עבור אלבומו Relapse, בכך צבר 11 פרסי גראמי ופרסי הרפר הכי מהיר לשנת 2009, בכל הקריירה שלו. ב-2003, הוא זכה בפרס השיר המקורי הטוב ביותר של האוסקר עבור השיר \"Lose Yourself\" מהסרט \"8 מייל\", שבו שיחק את הדמות הראשית. \"Lose Yourself\" כיכב במקום הראשון של מצעד הראפ במשך התקופה הארוכה ביותר. ב-2004 הוציא את אלבומו החמישי Encore, איתו קיים סיבוב הופעות כלל עולמי בשנת 2005. בזמן סיבוב ההופעות, התמכר אמינם לתרופות שינה, והודיע באופן פתאומי על הפסקת מסע ההופעות ויציאה לגמילה, ובכך, למעשה, יצא להפסקה מהקריירה המוזיקלית. ב-15 במאי 2009, הוציא את אלבומו השישי, הראשון מאז 2004, Relapse. באותה התקופה, עם תום העשור הראשון של המאה ה-21, הוכרז אמינם בתור האמן הנמכר ביותר של העשור בארצות הברית. אמינם מכר מעל ל-800 מיליון אלבומים בכל העולם, מה שהופך אותו לאמן ההיפ הופ הנמכר ביותר בעולם כולו. בשנת 2010, הוציא אמינם את אלבומו השביעי Recovery. ב-2013 הוציא אמינם את אלבומו השמיני The Marshall Mathers LP 2, אשר זכה לביקורות חיוביות רבות.\nאמינם דורג במקום ה-1 ברשימת \"100 האמנים הגדולים בכל הזמנים\" של ערוץ VH1.‏ בנוסף, הוא דורג במקום ה-5 ברשימת \"100 האמנים הגדולים בכל הזמנים\" של מגזין המוזיקה רולינג סטון. אם כוללים את עבודתו המשותפת עם להקת D12, לאמינם היו 7 אלבומים אשר כיכבו במקום הראשון במצעד הבילבורד 200.‏ ב-2010, דירג הערוץ MTV את אמינם במקום ה-7 ברשימת \"עשרת אמני הפופ הגדולים ביותר בהיסטוריה\". אמינם גם זכה ב-10 פרסי בילבורד, ו-10 פרסי VMA. הצלחתו לא פסחה על ישראל, ובשנת 2010, במצעד השנה של גלגלצ, שירו \"Love The Way You Lie\" בו הוא מארח את ריהאנה, נבחר להיות שיר השנה, בדומה לשירו \"Stan\" בשנת 2000. כמו כן, הוא נבחר גם לזמר השנה של גלגלצ. ב-2013 זכה בפרס אמן ההיפ הופ של השנה בטקס ה-EMA, ובנוסף זכה בפרס האייקון על עבודתו. ב-2017 זכה בפרס אמן ההיפ הופ של השנה בטקס ה-EMA.",
    "pageid": 40263
  },
  {
    "title": "אנה ניקול סמית'",
    "extract": "אנה ניקול סמית' (באנגלית: Anna Nicole Smith;‏ 28 בנובמבר 1967 – 8 בפברואר 2007) הייתה דוגמנית ושחקנית ואשת טלוויזיה אמריקאית. היא זכתה לתשומת לב תקשורתית משמעותית והפכה לאייקון תרבותי בזכות המראה הזוהר, חייה האישיים הסוערים ומאבקים משפטיים מתוקשרים.",
    "pageid": 33838
  },
  {
    "title": "בני גנץ",
    "extract": "בנימין (בני) גנץ (נולד ב-9 ביוני 1959) הוא איש צבא ופוליטיקאי ישראלי, יושב ראש \"המחנה הממלכתי\" וחבר הכנסת מטעמה. כיהן כראש ממשלת ישראל החלופי, יושב ראש הכנסת, שר הביטחון, שר המשפטים, סגן ראש ממשלת ישראל, יושב ראש \"כחול לבן\" ושר בלי תיק בממשלה ה-37. כאיש צבא שירת כראש המטה הכללי ה-20 של צבא הגנה לישראל.\nקודם לשירותו כרמטכ\"ל שימש, בין היתר כמפקד יחידת שלדג, מפקד חטיבת הצנחנים, מפקד יק\"ל, מפקד אוגדת איו\"ש, מפקד פיקוד הצפון, מפקד זרוע היבשה, נספח צה\"ל בארצות הברית וסגן הרמטכ\"ל.\nלאחר שחרורו מהצבא, ובטרם נכנס למגרש הפוליטי, שימש כיו\"ר יד דוד בן-גוריון, יו\"ר חברת המימד החמישי, ובעוד מספר תפקידים.",
    "pageid": 118352
  },
  {
    "title": "בנימין זאב הרצל",
    "extract": "בנימין זאב תאודור הרצל (בגרמנית: Theodor Herzl, בהונגרית: Herzl Tivadar; י' באייר ה'תר\"ך, 2 במאי 1860 – כ' בתמוז ה'תרס\"ד, 3 ביולי 1904) היה \"חוזה המדינה\", המדינאי שפיתח, גיבש וארגן באופן משמעותי את רעיון הציונות המדינית. ביוזמתו כונס הקונגרס הציוני הראשון באוגוסט 1897, והצלחת הקונגרס וכינוסו באופן מתמיד הביאו את הציונות לתפקד כתנועה לאומית-מדינית ממוסדת, הן ברחבי העולם היהודי בתפוצות והן בקרב יהודי ארץ-ישראל.\nלפני שהחל במפעלו הציוני (בשלהי 1894), היה הרצל משפטן, סופר, מחזאי ועיתונאי.\nחלק מרכזי בפועלו הציוני של הרצל עד מותו (בקיץ 1904) היה בתחום הדיפלומטיה. במסגרת מסעותיו ברחבי היבשת, הביא את בשורת הציונות ליהדות אירופה, והצלחתו הייתה בעיקר במזרחה. על אף כישלונותיו הדיפלומטיים, הוא הצליח ביעדו להפוך את השאלה היהודית לנושא ציבורי, ובכך תרם לגיבוש פרהסיה יהודית לאומית, שקיבלה ביטוי במוסדות ציוניים שהוקמו עוד בימיו: הקונגרס (כגרעין של פרלמנט ממלכתי), קק\"ל (כמכשיר ליצירת תשתית לחיים יהודיים בקנה מידה נרחב), אוצר התיישבות היהודים (כמכשיר פיננסי בלעדיו אין אפשרות לקדם שום יוזמה) וכדומה, כל אלו היו מסד להקמת מדינת ישראל.",
    "pageid": 336
  },
  {
    "title": "בראול סטארס",
    "extract": "Brawl Stars (בתרגום חופשי לעברית: כוכבי הקטטה) הוא משחק וידאו אסטרטגי חינמי שיצא ב-12 בדצמבר 2018 מסוג זירת קרב מרובת משתתפים, המפותח ומתוחזק על ידי חברת Supercell. המשחק משווק בחנויות ה-App Store וה-Google Play.",
    "pageid": 1690842
  },
  {
    "title": "ברצלונה (כדורגל)",
    "extract": "מועדון הכדורגל ברצלונה (בקטלאנית: Futbol Club Barcelona) הוא מועדון כדורגל מהעיר ברצלונה שבספרד. המועדון נוסד ב-29 בנובמבר 1899 על ידי קבוצת כדורגלנים שווייצרים, בריטים וקטלאנים, בראשות ז'ואן גאמפר. המועדון הפך למוסד קטלאני תרבותי בולט, ולפיכך המוטו שלו הוא \"יותר ממועדון\" (Més que un club). קבוצת הבוגרים של המועדון עורכת את משחקי הבית שלה באצטדיון האולימפי ליואיס קומפאניס החל משנת 2023 לאחר שהקאמפ נואו, נסגר עקב שיפוצים.\nמלבד קבוצת הכדורגל הידועה כולל המועדון גם קבוצת מילואים בשם ברצלונה אתלטיק, ועוד ארבע קבוצות מקצועניות בענפי ספורט אחרים: קבוצת כדורסל, כדוריד, כדורגל אולמות והוקי גלגיליות. המועדון חולק את פסגת הכדורגל הספרדי עם ריאל מדריד, והיריבות הספורטיבית ארוכת השנים בין השתיים הפכה לשם דבר בכדורגל הספרדי, יריבות שהתחדדה עקב הבדלים גדולים בעמדות הפוליטיות של תומכי שני המועדונים, במהלך שלטונו הדיקטטורי של פרנקו בספרד. המשחקים בין ברצלונה לריאל ידועים בכינוי \"אל קלאסיקו\". פרט ליריבות עם ריאל מדריד יש לברצלונה יריבות עירונית עם מועדון הכדורגל אספניול.\nהמועדון הוא בין המובילים באירופה. במהלך השנים זכה מספר פעמים בגביעים יבשתיים על גלגוליהם השונים. חמש פעמים זכה בתואר האירופי החשוב ביותר, ליגת האלופות, בשנים 1992, 2006, 2009, 2011 ו-2015. במועדון שיחקו במהלך השנים שחקנים ידועים רבים. באפריל 2015 דורג המועדון על ידי מגזין פורבס במקום השני בעולם מבחינת עושרו (אחרי ריאל מדריד ולפני מנצ'סטר יונייטד).",
    "pageid": 52156
  },
  {
    "title": "דמשק",
    "extract": "דַּמֶּשֶׂק (בערבית: دمشق, דִמַשְׁק; בסורית: ܕܰܪܡܣܘܩ) היא בירתה של סוריה ואחת הערים העתיקות בעולם. העיר ממוקמת בדרום-מערב סוריה, מרחק לא רב מגבול ישראל, ירדן ולבנון. במדינות ערב ובסוריה עצמה קוראים לבירה הסורית גם בשם \"א-שאם\" (ערבית: الشام), כיוון שבאופן מסורתי הייתה בירת אזור ההשפעה ששמו בילאד א-שאם. אוכלוסיית העיר מוערכת בכ-2,503,000 תושבים נכון לשנת 2022. \nהעיר הוקמה בסביבות שנת 2500 לפנה\"ס וישנן עדויות להתיישבות אנושית באזור כבר מסביבות 6800 לפנה\"ס, אך ללא עדויות להתיישבות משמעותית. לאורך המאות שימשה דמשק עיר מסחר ומרכז פוליטי חשוב, היא הייתה לעיר הבירה של ממלכת ארם דמשק, בתקופה היוונית והרומית נחשבה העיר למרכז תרבותי חשוב ומאות שנים לאחר מכן עם התרחבות האימפריה המוסלמית, שימשה מושב השלטון של ח'ליפות בית אומיה ואחת מהערים החשובות בעולם המוסלמי. במאה ה-20, לאחר שסוריה זכתה בעצמאות מידי המנדט הצרפתי בשנת 1946, הייתה דמשק לבירתה של הרפובליקה הערבית של סוריה.\nבשנת 2012 התרחש בעיר קרב בין כוחות הביטחון הסוריים וכוחות המורדים כחלק ממלחמת האזרחים בסוריה. במהלך שלושה שבועות הצליחו המורדים לכבוש כמחצית משכונות העיר ולבסוף הובסו על ידי כוחות צבא גדולים. מספר חודשים לאחר מכן הוגדרו אתרי המורשת העולמית בסוריה בהם גם העיר העתיקה בדמשק, במצב של סכנה, זאת נוכח המשך הלחימה.\nנכון ליוני 2023, מעל עשור עבר מאז החלה מלחמת האזרחים בסוריה, העיר דמשק נבחרה לעיר הכי פחות ראויה למגורים מתוך 173 ערים גלובליות בדירוג עולמי.",
    "pageid": 4290
  },
  {
    "title": "היאת תחריר א-שאם",
    "extract": "",
    "pageid": 1474726
  },
  {
    "title": "היחידה הרב-ממדית",
    "extract": "היחידה הרב-ממדית (יחידה 888, הידועה גם כ\"יחידת רפאים\") היא יחידת קומנדו קרבית מיוחדת בצה\"ל, הפועלת תחת זרוע היבשה. היחידה הוקמה במהלך שנת 2019 ביוזמת הרמטכ\"ל אביב כוכבי, כחלק מהתכנית הרב־שנתית \"תנופה\", במטרה להיערך ללחימה בשדה הקרב העתידי. היא מהווה יחידת מודל לשינויים עתידיים ביחידות התמרון של צה\"ל.",
    "pageid": 1784626
  },
  {
    "title": "היקום הקולנועי של מארוול",
    "extract": "היקום הקולנועי של מארוול (באנגלית: Marvel Cinematic Universe, מוכר גם בראשי התיבות MCU) הוא זיכיון קולנועי של סרטי גיבורי-על שמופק על ידי אולפני מארוול, המבוססים על חוברות הקומיקס של חברת מארוול קומיקס. הזיכיון כולל סרטי קולנוע וסדרות טלוויזיה נפרדים המתרחשים באותו יקום בדיוני ונמצאים על אותו ציר זמן.\nהסרט הראשון שהתחיל את היקום הקולנועי של מארוול היה \"איירון מן\" משנת 2008, כשלב ראשון בסדרת סרטים שהסתכמו בסרט \"הנוקמים\" של שנת 2012. השלב השני החל עם צאתו של הסרט \"איירון מן 3\" משנת 2013 והסתכם בצאת הסרט \"אנטמן\" משנת 2015. השלב השלישי החל עם צאתו של הסרט \"קפטן אמריקה: מלחמת האזרחים\" משנת 2016 והסתכם בסרט \"ספיידרמן: רחוק מהבית\" משנת 2019. שלושת השלבים מכונים\"סאגת האינסוף\". השלב הרביעי החל עם צאתו של הסרט \"האלמנה השחורה\" משנת 2021 והסתכם בסרט \"הפנתר השחור: ואקאנדה לנצח\" משנת 2022. השלב החמישי החל עם צאתו של הסרט \"אנטמן והצרעה: קוונטומאניה\" משנת 2023 ויסתכם בסרט \"ת'אנדרבולטס\" משנת 2025. בנוסף הוכרז גם על שלב שישי, שיתחיל עם צאת הסרט \"ארבעת המופלאים: צעדים ראשונים\" משנת 2025 ויסתכם בסרט \"הנוקמים: מלחמות סודיות\" משנת 2027. שלושת השלבים הללו מכונים \"סאגת המולטיוורס\" היקום הקולנועי החל להתרחב עם שחרורם של סרטונים קצרים למדיות הביתיות בשנת 2011, וכן בשידורן של סדרת טלוויזיה ברשתות טלוויזיה שונות. סדרות טלוויזיה נוספות נמצאות בשלבי פיתוח.\nלאחר צאת \"הנוקמים: עידן אולטרון\", היקום הקולנועי של מארוול עבר את רף ההכנסות של זיכיון סרטי \"הארי פוטר\" והפך לזיכיון הסרטים בעל ההכנסות הגבוהות ביותר בעולם. הסרטים שבעצמם התבססו על חוברות קומיקס זכו לגרסה משלהם של חוברות קומיקס וסרטים קצרים. \"הנוקמים: סוף המשחק\", שהוא הסרט הרביעי מסדרת הנוקמים של מארוול, היה הסרט בעל ההכנסות הגבוהות ביותר בהיסטוריה, לאחר שעקף את הסרט \"אווטאר\". נכון לשנת 2022, הוא הסרט השני בעל ההכנסות הגבוהות בהיסטוריה, בהפרש של כחמישים מיליון דולר מ\"אווטאר\", שהופץ להקרנה מחודשת בסין ב-2021.",
    "pageid": 1125013
  },
  {
    "title": "זרוע היבשה",
    "extract": "זרוע היַבשה (זִ\"י) היא זרוע רב-חילית המאגדת את חילות היבשה הלוחמים של צבא הגנה לישראל, ואחראית לבניין הכוח היבשתי של צה\"ל. בראשות הזרוע, עומד קצין בדרגת אלוף שהוא חבר המטה הכללי של צה\"ל. מפקד זרוע היבשה הנוכחי הוא אלוף תמיר ידעי.\nב-1983 הוקמה לראשונה מִפקדת חֵילות השדה (מפח\"ש). ב-1999, במסגרת התוכנית \"צה\"ל 2000\" הוקמה על-בסיס המפח\"ש מפקדת הזרוע לבניין הכוח ביבשה, וזו שינתה בהמשך את שמה למפקדת זרוע היבשה (מז\"י), וב-2007 לזרוע היבשה (ז\"י).\nמטה זרוע היבשה ממוקם במחנה בר-לב הסמוך לקריית מלאכי, מערבית לצומת מלאכי (קסטינה). בפועל מחזיקים מפקד הזרוע (מז\"י), ראש המטה (רמ\"ט), ראשי החטיבות (רח\"טים) וקציני החיל הראשיים בלשכות כפולות, ורובם יושבים במחנה רבין (הקריה בתל אביב).\nרוב גופי המטה של זרוע היבשה ממוקמים במחנה בר-לב (\"קסטינה\"), חלקם במחנה דורי (בסיס \"תל השומר\") ובמחנה ידין (\"צריפין\").",
    "pageid": 98583
  },
  {
    "title": "חטיבת גבעתי",
    "extract": "חטיבת גבעתי (חטיבה 84) היא חטיבת חיל רגלים סדירה בצה\"ל, הנמצאת תחת עוצבת הפלדה (אוגדה 162). החטיבה הוקמה בשנת 1983 ונקראה על שם חטיבת גבעתי שפעלה במלחמת העצמאות.\nחיילי חטיבת גבעתי חובשים כומתה סגולה עם סמל חיל הרגלים ונועלים נעליים שחורות. סמלה של החטיבה משלב בתוכו את סמלי חטיבת גבעתי שלחמה בתש\"ח וסיירת שקד.",
    "pageid": 16249
  },
  {
    "title": "חטיבת הנח\"ל",
    "extract": "חטיבת הנח\"ל (חטיבה 933) היא חטיבת חיל רגלים (חי\"ר) סדירה בצבא ההגנה לישראל, הכפופה לעוצבת הפלדה (אוגדה 162). החטיבה השתתפה בכל מערכות ישראל החל ממלחמת שלום הגליל, למעט מבצע עופרת יצוקה בה תפסה קו בגבולות סוריה ולבנון.\nשמה של החטיבה נגזר מראשי תיבות של מסגרת נוער חלוצי לוחם (נח\"ל), משום שמקורה בגרעיני הנח\"ל שהוקמו החל מימיה הראשונים של מדינת ישראל. עם זאת, רוב החטיבה מורכבת מחיילים מכלל הציבור, שאינם קשורים לתנועת ההתיישבות ולגרעינים.\nחיילי חטיבת הנח\"ל חובשים כומתה בצבע ירוק בהיר עם סמל חיל הרגלים ונועלים נעליים אדומות. תג היחידה של הנח\"ל מורכב מחרב, מגל וחיטה. החרב מסמלת את ההגנה והמגל והחיטה מסמלים את עבודת האדמה והחלוציות. ארבעת החצים מסמלים את גדודי החטיבה: שחם (931), גרניט (932), בזלת (50) והסיירת (934).\nמפקד החטיבה הוא אלוף-משנה יאיר צוקרמן, שמונה לאחר נפילת מפקד החטיבה הקודם יהונתן שטיינברג, בתחילת מלחמת חרבות ברזל.\nבסיס האימון החטיבתי של חטיבת הנח\"ל (בא\"ח נח\"ל) שוכן בתל ערד החל מחודש מארס 1993.",
    "pageid": 6950
  },
  {
    "title": "טורקיה",
    "extract": "טוּרְקִיָּה (מקובל גם: תורכיה; בטורקית: Türkiye), שמה הרשמי רפובליקת טורקיה (Türkiye Cumhuriyeti \"טורְקִיֶה גֻ'מְהוּרִיֶּתִי\"), היא מדינה המשתרעת בימינו על כל חצי האי אסיה הקטנה שבמזרח התיכון, איים מסוימים במזרח הים התיכון, ושטח קטן במערב חבל הבלקן שבדרום-מזרח אירופה. טורקיה גובלת כיום בדרום בים התיכון, בסוריה ובעיראק, במערב בים האגאי, בצפון-מערב ביוון ובבולגריה, בצפון בים השחור, בצפון-מזרח בגאורגיה ובמזרח בארמניה, באזרבייג'ן (דרך נחיצ'יבאן) ובאיראן. שפתה הרשמית היא הטורקית (שעד 1928 נכתבה באותיות האלפבית הערבי, ומאז נכתבת באותיות המבוססות על האלפבית הלטיני).\nהאזור בו נוסדה טורקיה המודרנית היה ערש הולדתן של תרבויות חשובות, בהן האימפריות הביזנטית והעות'מאנית. בשל המיקום האסטרטגי של טורקיה, בנקודת המפגש בין אסיה ואירופה, התרבות הטורקית היא מיזוג אחד ויחיד במינו של המסורת המערבית והמזרחית. יש לה גם חשיבות גאו-פוליטית אסטרטגית משמעותית. רוב תושבי טורקיה מוסלמים.\nטורקיה היא רפובליקה מאוחדת וחוקתית. בשנת 2018 הוחלפה בה שיטת הממשל מפרלמנטרית לנשיאותית לאחר משאל עם.\nמוסטפא כמאל אטאטורק הקים את המערכת הפוליטית שלה ב-1923, לאחר נפילת האימפריה העות'מאנית. טורקיה נמנתה עם החברות המייסדות של האומות המאוחדות, הייתה מייסדת-חברה בארגון לשיתוף פעולה אסלאמי, והצטרפה לנאט\"ו ב-1952. טורקיה של אטאטורק התאפיינה בחילוניות ופתיחות למערב, מאפיינים שנחלשו בתקופתו של ארדואן.\nמאז 2005 מנהלת טורקיה משא ומתן להצטרפות לאיחוד האירופי, כשב-2017 היא נדחתה באופן רשמי על ידי האיחוד עקב \"צעדיה של טורקיה אל עבר משטר אוטוקרטי\". הממשל של ארדואן, מאז עלייתו לשלטון, הנהיג חוקים ותקנות שמגבירים את השפעת האסלאם, ובכך מערערים את השפעת עקרונות ששת החיצים ומחלישים את חופש העיתונות.",
    "pageid": 357
  },
  {
    "title": "יאיר גולן",
    "extract": "יאיר גולן (נולד ב-14 במאי 1962) הוא פוליטיקאי ישראלי, איש צבא בדימוס, המכהן כיו\"ר מפלגת הדמוקרטים. כיהן כסגן שרת הכלכלה והתעשייה בממשלת ישראל ה-36 בשנים 2021–2022, וכחבר כנסת בשנים 2019–2022 מטעם מפלגת מרצ. הוא אלוף במילואים בצה\"ל, ובמהלך שירותו הצבאי כיהן, בין היתר, כסגן הרמטכ\"ל, מפקד פיקוד העורף ומפקד פיקוד הצפון.\nבמרץ 2024 נבחר לראשות מפלגת העבודה, אשר תחת הנהגתו הגיעה להסכמה על מיזוג עם מפלגת מרצ במסגרת מפלגה שתיקרא \"הדמוקרטים\".",
    "pageid": 610039
  },
  {
    "title": "יאיר שטבון",
    "extract": "יאיר שֶטבּוּן (נולד ב-28 בדצמבר 1982) הוא פוליטיקאי, מנהל ואיש ציבור ישראלי, המשמש ראש עיריית אריאל.",
    "pageid": 2316122
  },
  {
    "title": "יהל\"ם",
    "extract": "יחידה הנדסית למשימות מיוחדות, בראשי תיבות: יהל\"ם (נהגה: יהלום), היא יחידה מובחרת בצה\"ל. היחידה נחשבת ליחידת עילית הנדסית והיא אחת מ-5 יחידות העילית של צה״ל. היחידה משתייכת לזרוע היבשה והפעלתה היא מטכ״לית. היחידה מוכשרת כיחידת קומנדו, אף על פי שאינה שייכת לחיל הרגלים. היחידה היא הסמכות ההנדסית הגבוהה ביותר בצה\"ל, ובעלת יכולות מיוחדות הכוללות, בין השאר, פריצה הנדסית, חבלה התקפית, חבלה וסילוק פצצות, הפעלת רובוטים צבאיים, הגנה מפני איומי אב\"כ, קומנדו הנדסי ולוחמת מנהרות.\nהיחידה פועלת הן בצורה עצמאית והן לצד יחידות מיוחדות אחרות. רוב פעולותיה של היחידה שקטות ומסווגות. בשנים שאחרי יציאת צה\"ל מרצועת הביטחון בדרום לבנון, ועם התרחבות אירועי האינתיפאדה השנייה, גברה בצה\"ל ההכרה בחשיבותה וביכולותיה של היחידה לתת מענה מקצועי ומיידי להריסת בתים ופירוק מטענים ומלכודים. נפח הפעילות שלה גדל באופן ניכר, והפך לאחד מהגדולים בצה\"ל. ככל שהתרחבה פעילות המחבלים במנהרות וסליקים, כך נוצר צורך לתת מענה למתווה זה, בין אם על ידי לוחמים שמתמחים במנהור, ובין באמצעות רובוטים וכלים בלתי מאוישים, יהל\"ם הייתה הבית הטבעי ליכולות אלו. כתוצאה מכך הוחלט על הגדלה משמעותית של היחידה והפיכתה לאגד הנדסי.\nתפקידיה של היחידה מגוונים וכוללים ביצוע משימות הנדסה מיוחדות, הריסות מדויקות, פיצוץ מבנים, חבלה בתשתיות האויב, טיפול בחומרי נפץ, הכנת מטענים ופצצות, נטרול מטעני חבלה של האויב, סילוק פצצות, פינוי שדות מוקשים, הנדסה ופריצה בים וביבשה, לוחמת מנהרות, איתור והשמדה של סליקים ומנהרות הברחה ומנהרות טרור. היחידה מפתחת אמצעים ושיטות בתחום ההנדסה ומכשירה לוחמים ביחידה, בחיל ההנדסה הקרבית ובצה\"ל בתחומים הרלוונטיים.",
    "pageid": 327560
  },
  {
    "title": "יוסי מרשק",
    "extract": "יוסי מרשק (נולד ב-9 באוגוסט 1969) הוא שחקן ישראלי.",
    "pageid": 124099
  },
  {
    "title": "יחידה 9900",
    "extract": "יחידה 9900 (בעבר: יחידה 9700) מאגדת מספר יחידות בצה\"ל, כחלק מאגף המודיעין. משימתה היא איסוף מודיעין חזותי לשימוש צה\"ל ושאר כוחות הביטחון.",
    "pageid": 498002
  },
  {
    "title": "יחידת מגלן",
    "extract": "יחידת מַגְלָן (יחידה 212‏‏) היא יחידת קומנדו עילית בצה\"ל, המתמחה בהשמדת מטרות איכות בעומק שדה הקרב וביצירת מודיעין צבאי באמצעות אמצעי לחימה מיוחדים ומתקדמים. היחידה הוקמה בינואר 1986 תחת פיקוד עוצבת קלע דוד, לאחר כשלוש שנים עברה לעוצבת האש (אוגדה 98), והייתה כפופה לה עד דצמבר 2015. ב־27 בדצמבר 2015 הוכפפה לחטיבת עוז (עוצבה 89). היחידה נקראת על שם העוף הנודד מגלן, שניתן לראותו גם בסיכת הלוחם של היחידה.",
    "pageid": 155601
  },
  {
    "title": "יעל אבקסיס",
    "extract": "יעל אבקסיס (נולדה ב-19 ביולי 1967) היא שחקנית, דוגמנית, במאית, יוצרת, מפיקה ומנחת טלוויזיה ישראלית. זוכת פרס מסך הזהב ופרס האקדמיה הישראלית לטלוויזיה.",
    "pageid": 186121
  },
  {
    "title": "ישראל השנייה",
    "extract": "ישראל השנייה הוא מונח בחברה הישראלית, בתקשורת ובאקדמיה במדינת ישראל המשמש לתיאור מעמדות חברתיים-כלכליים, כחלק מהשיח על השסע העדתי.",
    "pageid": 1891271
  },
  {
    "title": "מאיר מאזוז",
    "extract": "הרב מאיר נסים מאזוז (מכונה נאמ\"ן; נולד בי\"ג בניסן ה'תש\"ה, 27 במרץ 1945) הוא פוסק תוניסאי, ראש \"ישיבת כסא רחמים\" ומוסדותיה.\nבנוסף לפעילותו התורנית מעורב הרב מאזוז גם בתחום הפוליטי כשהפך ב-2014 למנהיגה הרוחני של מפלגת יחד - העם איתנו (שבראשות אלי ישי) ובהמשך תמך גם במפלגות עוצמה יהודית וש\"ס וכן במועמדותו של שלמה קרעי במסגרת מפלגת הליכוד.",
    "pageid": 424329
  },
  {
    "title": "מונא חוא",
    "extract": "מונא חוא (בערבית: منى حوّا; נולדה ב-23 בפברואר 1989)\nהיא שחקנית ומוזיקאית ערבייה-ישראלית זוכת פרס אופיר לשחקנית המשנה הטובה ביותר על תפקידה בסרט הקולנוע \"לא פה, לא שם\" של מייסלון חמוד.",
    "pageid": 1533136
  },
  {
    "title": "מלחמות ישראל",
    "extract": "מיום הקמתה, נלחמה מדינת ישראל בתשע מלחמות, עברה שתי אינתיפאדות וגלי טרור פלסטיני והייתה מעורבת במספר רב של מבצעים צבאיים, פעולות תגמול, עימותים צבאיים וסבבי לחימה, שאינם מוגדרים כמלחמות. כל אלה מהווים את ההיבט הצבאי במכלול המורכב של יחסי החוץ של ישראל.",
    "pageid": 341
  },
  {
    "title": "מלחמת אוקראינה–רוסיה",
    "extract": "מלחמת אוקראינה–רוסיה (או הפלישה הרוסית לאוקראינה; מכונה ברוסיה: המבצע הצבאי המיוחד באוקראינה) היא עימות צבאי בין רוסיה לאוקראינה, שפרץ ב-24 בפברואר 2022 כאשר כוחות רוסיים תקפו את אוקראינה וחדרו לשטחה מצפון, ממזרח ומדרום. במקביל למתקפה הקרקעית, הטיל צי הים השחור מצור על נמלי אוקראינה.\nהפלישה באה לאחר חודשים של משבר, בהם רוסיה פרסה כוח צבאי גדול על גבולותיה עם אוקראינה והייתה שיאו של סכסוך ועימות צבאי בעצימות נמוכה בין שתי המדינות, שהחל ב-2014, בעקבות שינוי השלטון באוקראינה, כאשר רוסיה סיפחה באופן חד-צדדי את חצי האי קרים ובדלנים פרו-רוסיים במזרח אוקראינה השתלטו על שטחים באזור דונבאס בסיוע רוסי עקיף.\nההנהגה הרוסית העריכה בטעות, שניתן יהיה להביא להפלת הממשל באוקראינה, ולהחלפתו בממשלה פרו-רוסית, באמצעות מלחמת בזק, מבלי להסתבך במערכה צבאית ממושכת. בשלושת הימים הראשונים של הפלישה התקדמו הרוסים במהירות, בעיקר בציר בלארוס–קייב, במחוז סומי בצפון מזרח אוקראינה ובמחוז חרסון בדרום המדינה. אולם התנגדות אוקראינית עזה ויעילה מהצפוי, ובעיות לוגיסטיות שונות גרמו במהרה להאטת קצב ההתקדמות של הכוחות הרוסיים ולבלימה כמעט מוחלטת של התקדמותם במספר אזורים. הצבא האוקראיני קיבל כמויות גדולות של ציוד לחימה מתקדם ממדינות ברית נאט\"ו ובמיוחד מארצות הברית, שסייעו לו בלחימה נגד הכוחות הפולשים. הרוסים ספגו אבדות כבדות בכוח אדם ובציוד צבאי, וחלק ניכר מכוחותיהם רותקו ללחימה בכיסי התנגדות שנותרו בעורפם. חיל האוויר הרוסי לא הצליח להשיג עליונות אווירית מוחלטת, ופעילותו בשטח אוקראינה הייתה מצומצמת למדי. עם זאת, המתקפה הרוסית בדרום אוקראינה זכתה להישגים קרקעיים משמעותיים. עד אמצע מרץ השתלטו הרוסים על החלק הדרומי של מחוז דונצק, רוב שטח מחוז זפוריז'יה וכמעט כל מחוז חרסון, ויצרו רצף יבשתי בשליטתם מהגבול הרוסי לחצי האי קרים, למעט העיר מריופול, שהושמה במצור.\nככל שהתמשכה המלחמה, היא קיבלה אופי של מלחמת התשה הדדית כמעט סטטית. החל מאמצע מרץ עברו הכוחות הרוסיים בצפון-מזרח אוקראינה למגננה, והאוקראינים החלו לקחת את היוזמה לידיהם, וביצעו שורה של התקפות-נגד באותם אזורים, וכן במחוז מיקולאייב שבדרום המדינה, שם נכשל הניסיון הרוסי להרחיב את ראש הגשר שלהם ממערב לנהר דנייפר.\nבראשית אפריל 2022 נסוג הצבא הרוסי, תוך מספר ימים, כמעט מכל השטחים שכבש בצפון-מזרח אוקראינה, במחוזות קייב, צ'רניהיב וסומי. הפיקוד הרוסי החל לפרוס מחדש את הכוחות שפונו מאותם מחוזות, מתוך כוונה לרכז את המאמץ ההתקפי בדרום-מזרח אוקראינה, ולהשלים את ההשתלטות על כל אזור דונבאס. אולם על אף שבאמצע אפריל הודיעו מקורות אוקראיניים ורוסיים על פתיחת \"השלב השני\" של המערכה, או \"הקרב על דונבאס\", בפועל לא נערכה מתקפה רוסית בקנה מידה רחב באזור זה. הרוסים המשיכו לבצע שורת התקפות מוגבלות, בעיקר בצפון הדונבאס, וקצב התקדמותם נותר איטי ביותר, ואילו האוקראינים ערכו התקפות נגד בעיקר באזור העיר חרקוב. ההישג הרוסי העיקרי במהלך אפריל היה כיבוש כמעט כל העיר מריופול לאחר קרבות קשים. במקביל למערכה הקרקעית, הרוסים המשיכו לתקוף, בעיקר באמצעות טילי שיוט, מספר רב של יעדים בעומק שטח אוקראינה, במטרה לפגוע בתשתיות צבאיות ואזרחיות חיוניות, ובמשלוחי ציוד צבאי מהמערב, ולנתק את זירת הלחימה בדרום-מזרח אוקראינה ממערב המדינה.\nבשבוע השני של מאי 2022 הצליחו הרוסים לפרוץ החוצה מהמבלט הקטן בו החזיקו באזור העיר פופאסנה, יצרו בליטה גדולה בקו החזית בצפון דונבאס והגיעו עד למרחק קטן מצומת הדרכים החשוב בבאחמוט. לקראת סוף יוני 2022 פתח הצבא הרוסי במתקפה גדולה ממספר כיוונים על אזור סוורודונצק-ליסיצ'נסק ועד 4 ביולי נפלה העיר ליסיצ'נסק, המאחז האוקראיני האחרון במחוז לוהנסק לידי הרוסים. הכוחות האוקראיניים, שהגנו על האזור, נאלצו לפנות אותו במהירות, לאחר שספגו אבדות כבדות, ולסגת מערבה לכיוון סברסק, כדי להינצל מכיתור.\nלאחר הנסיגה ממרחב ליסיצ'נסק, נערכו האוקראינים מחדש בקו סברסק–סולודר–באחמוט, וקו החזית בדונבאס נותר ללא שינוי משמעותי במהלך החודשיים הבאים. בסוף אוגוסט 2022 נטלו האוקראינים את היוזמה לידיהם, וביצעו שורת התקפות נגד רחבות היקף באזורים שונים של החזית. התקפת הנגד הראשונה באזור חרסון נתקלה בהתנגדות עזה והשיגה התקדמות מוגבלת, אולם המתקפה השנייה, שנפתחה בראשית ספטמבר בגזרה שמצפון לעיר בלקליה במחוז חרקוב, השיגה הבקעה עמוקה של מערך ההגנה הרוסי ונחלה הצלחה מלאה. הפיקוד הרוסי נאלץ לפנות תוך מספר ימים כמעט את כל השטח שבשליטתו במחוז חרקוב, כולל אזור איזיום, ולסגת לקו נהר אוסקיל.\nבמחצית השנייה של ספטמבר אירעו שני אירועים משמעותיים, עם פוטנציאל לשנות את מהלך המלחמה באוקראינה. ב-21 בחודש הודיע פוטין על \"גיוס חלקי\" של כוחות המילואים ברוסיה ושר ההגנה הרוסי הודיע שבשלב ראשון יגויסו כ-300 אלף חיילי מילואים לתגבר את הכוחות הרוסיים הלוחמים באוקראינה. במקביל הודיעו הרוסים על עריכת משאלי עם במחוזות דונצק, לוהנסק, זפוריז'יה וחרסון, על צירוף אותם מחוזות לפדרציה הרוסית. בעקבות התוצאות של משאלי העם, שנערכו בשטחים שבשליטת רוסיה במחוזות הנ\"ל בין 23 ל-27 בספטמבר, הכריזה הדומה הרוסית ב-30 בספטמבר על סיפוח ארבעת המחוזות של אוקראינה לרוסיה, אף שרוסיה לא שלטה על כל שטחם באותה עת, צעד שספג ביקורת בין-לאומית נרחבת.\nעל אף הסיפוח, המשיך הצבא האוקראיני לתקוף ולהשתלט מחדש על שטחים במחוזות שסופחו על ידי רוסיה. בצפון הדונבאס, האוקראינים הבקיעו את קו נהר אוסקיל ויצרו ראש גשר רחב בגדה המזרחית שלו, אך התקדמותם בגזרה זו נבלמה כמעט לחלוטין על ידי הכוחות הרוסיים. בדרום אוקראינה המשיכו האוקראינים לתקוף את ראש הגשר הרוסי בגדה המערבית של הדנייפר באזור חרסון. בראשית נובמבר החליט הפיקוד הרוסי לפנות ביוזמתו את ראש הגשר, ועד 11 בנובמבר השלים את פינוי כוחותיו מראש הגשר, מהלך שאיפשר לאוקראינים לשחרר את העיר חרסון, ולהשתלט מחדש על כ-30 אחוז משטח מחוז חרסון.\nבחודשים הראשונים של שנת 2023, היוזמה האסטרטגית הייתה בידי הצד הרוסי, שערך שורת מתקפות מוגבלות לאורך קו החזית באזור דונבאס. המאמץ ההתקפי העיקרי של הצבא הרוסי התמקד במרחב סביב העיר באחמוט. בשלב הראשון של המתקפה הצליחו הרוסים לכתר כמעט לחלוטין את הכוחות האוקראיניים שהחזיקו בעיר, ובשלב השני הם השתלטו בהדרגה על שטח העיר, לאחר קרבות רחוב קשים, והשלימו את כיבושה ב-20 או ב-21 במאי, לאחר כמעט שמונה חודשי לחימה. ביוני 2023, אוקראינה יזמה מתקפת נגד גדולה בדרום מזרח המדינה שנבלמה ברובה.\nהמלחמה הביאה לעיצומים בין-לאומיים נרחבים על רוסיה ולגינויה, ולהתגייסות המערב לסייע לאוקראינה בנשק ובממון. פינלנד ושוודיה הצטרפו לברית נאט\"ו. ככל שהתמשכה המלחמה הפכה אוקראינה תלויה יותר ויותר בסיוע הצבאי והכלכלי המערבי, כדי להמשיך לנהל את המלחמה. בשטחי אוקראינה נתגלו עדויות למעשי זוועה רוסיים נגד אזרחים בהיקף גדול, שנחקרים כפשעי מלחמה על ידי גופים מערביים ובין-לאומיים. כתוצאה מהמלחמה נגרם הרס עצום לתשתיות ולכלכלה באוקראינה, המוערך במאות מיליארדי דולרים, ומיליוני אוקראינים נאלצו לעזוב את שטח המדינה והפכו לפליטים. לקראת חודשי החורף רוסיה הגבירה את התקיפות נגד מתקני תשתית ברחבי אוקראינה. כתוצאה מכך, חלה פגיעה קשה באספקת חשמל, מים ושירותים חיוניים. ברוסיה פנימה הטיל נשיא רוסיה הגבלות נרחבות על האזרחים והידק את שליטתו במדינה.",
    "pageid": 2073829
  },
  {
    "title": "ממשלת ישראל השלושים ושבע",
    "extract": "ממשלת ישראל השלושים ושבע (מכונה גם ממשלת נתניהו השישית) היא ממשלת ישראל הנוכחית בראשות בנימין נתניהו. הממשלה קיבלה את אמונה של הכנסת העשרים וחמש והושבעה ב־29 בדצמבר 2022, ה' בטבת ה'תשפ\"ג. מכהנים בה 33 שרים וארבעה סגני שרים, ובשיא גודלה היה מספר שריה הגדול ביותר בתולדות מדינת ישראל.",
    "pageid": 1994933
  },
  {
    "title": "מנדלבאום בלש פרטי",
    "extract": "מנדלבאום בלש פרטי היא קומדיית מצבים בהפקת טדי יזמות והפקות, ששודרה בערוץ הילדים ובערוץ לוגי. סדרה זו היא ספין אוף של הסדרה המצליחה \"הפיג'מות\", ומתמקדת במעלליו של גרי מנדלבאום (יניב פולישוק) לאחר שהצטרף לצוות חקירות. העונה הראשונה שודרה בערוץ הילדים בשנת 2009, והשנייה שודרה בערוץ לוגי ב־2010.\nב־30 במאי 2019 הסדרה ירדה משירות ה-VOD של HOT. הסדרה זמינה במלואה בפרטנר TV, סלקום tv, FreeTV ובביגי.\nשיר הפתיח של הסדרה, \"ממש כמו כולם\", נכתב על ידי התסריטאי רובי דואניאס והולחן ועובד על ידי המוזיקאי טל ירדני. את השיר מבצעת השחקנית אפי בן ישראל, ואחד מהנגנים שהתלוו אליה הוא הסקסופוניסט פטר ורטהיימר. מיקס השיר עובד על ידי יובל סגל.",
    "pageid": 666183
  },
  {
    "title": "מנדלי מוכר ספרים",
    "extract": "שלום יעקב אברמוביץ', הידוע בשם העט מנדלי מוכר ספרים (ביידיש: מענדעלע, קרי \"מֶנְדֶלֶה מוֹיְכֶֿר סְפֿוֹרִים\", 2 בינואר 1836 יוליאני: 21 בדצמבר 1835‏‏ – 8 בדצמבר יוליאני: 25 בנובמבר‏ 1917), היה מחשובי סופרי היידיש והעברית בעת החדשה.\nמנדלי, שנודע בכינוי \"הסבא\" של הספרות העברית והיידית המודרנית, היה בן הדור האחרון להשכלה, אולם בהמשך חייו חווה את תקופת חובבי ציון וראשית הציונות, שהשפיעו על יצירתו. מרבית ספריו וכתביו תורגמו לעברית ויצאו לאור בישראל.",
    "pageid": 103679
  },
  {
    "title": "מנזר מר סבא",
    "extract": "מר סבא (מערבית: دير مار سابا, דַיְר מַאר סַאבַּא; ביוונית: Ἱερὰ Λαύρα τοῦ Ὁσίου Σάββα τοῦ Ἡγιασμένου, הלאורה הקדושה של סבאס הקדוש מירושלים) הוא מנזר נוצרי-יווני-אורתודוקסי הבנוי על צוק במדרון נחל קדרון שבצפון מדבר יהודה, בתחומי שטח C. המנזר נקרא על שם מייסדו, הנזיר סבאס, ופעיל כמעט ברציפות זה כ-1,500 שנים. סבאס, שפעל במשך כ-50 שנה להקמת מיסיונים ומנזרים בארץ ישראל, היה הדמות החשובה מבין נזירי המדבר של התקופה הביזנטית, והיה גם בעל השפעה רבה על הקיסר הביזנטי יוסטיניאנוס הראשון.\nמנזר מר סבא ידוע בטיפיקון שלו, סידור הנחיות בדבר התפילות והטקסים של הכנסייה האורתודוקסית, שהוכר כטיפיקון הסטנדרטי הראשון. טיפיקון זה ריכז את אורחות החיים, התפילה והמנהגים של הנזירים המוקדמים בארץ ישראל, במצרים ובאסיה הקטנה, והורחב ועודכן במאה ה-7 ובמאה ה-8. בשל קרבתו של המנזר לירושלים, כונה לעיתים טיפיקון המנזר בשם \"טיפיקון ירושלים\". טיפיקון המנזר הגיע לקונסטנטינופול, ושימש כבסיס לגלגוליו הרבים של הטיפיקון האורתודוקסי עד ימינו.",
    "pageid": 130777
  },
  {
    "title": "מערת המכפלה",
    "extract": "מערת המכפלה (מכונה בערבית: الحرم الإبراهيمي, בתעתיק מדויק: אלחרם אלאבראהימי, תרגום: \"המקום הקדוש של אברהם\") היא מבנה במזרח העיר חברון. על פי המסורת היהודית והכתובים, המערה היא מקום קבורתם של אדם וחווה, אבות האומה אברהם, יצחק ויעקב, ואמהות האומה שרה, רבקה ולאה (חוץ מרחל, שנקברה בקבר רחל בבית לחם). מערת המכפלה היא מהמקומות המקודשים ביותר ליהדות ולאסלאם.",
    "pageid": 6291
  },
  {
    "title": "עדי אלון",
    "extract": "עדי אלון (נולד ב-27 בינואר 1995) הוא שחקן וזמר ישראלי.",
    "pageid": 1381006
  },
  {
    "title": "עדן חסון",
    "extract": "עדן חסון (נולד ב-25 באוגוסט 1994) הוא זמר-יוצר, פזמונאי, מלחין ומפיק מוזיקלי ישראלי. זוכה פרס אקו\"ם לשנת 2018 \"שיר השנה\" על סינגל הבכורה שלו \"שמישהו יעצור אותי\".",
    "pageid": 1638116
  },
  {
    "title": "עינאבוס",
    "extract": "עֵינַאבּ֫וּס (בערבית: عينابوس) הוא כפר פלסטיני במחוז שכם, כ 6 ק\"מ (בקו אווירי) מדרום לשכם. בתי הכפר נושקים ממזרח לבתי העיירה חווארה. הכפר שוכן על המורדות הדרומיים של הר סלמאן אל-פארסי (בערבית: جبل سلمان الفارسي), בגובה של כ-480 מטר מעל פני הים.\nמלבד חווארה שבמזרח, מהכפר יוצאות דרכים גם לעוריף (כ- ק\"מ צפון מערבה), ג'מאעין (כ-3 ק\"מ, לדרום מערב) ולכפר קוזה (כ-1.5 ק\"מ, דרומה).\nלפי נתוני הלשכה הפלסטינית המרכזית לסטטיסטיקה, מנתה העיירה כ-2,840 נפש באמצע שנת 2016.",
    "pageid": 1673644
  },
  {
    "title": "עינב צנגאוקר",
    "extract": "עינב צנגאוקר (נולדה ב-3 בדצמבר 1978) היא פעילה בולטת במטה המשפחות להחזרת החטופים והנעדרים ובתנועת כולנו חטופים. בנה מתן צנגאוקר נחטף בידי חמאס ומוחזק בעזה.",
    "pageid": 2339489
  },
  {
    "title": "פילגש בגבעה",
    "extract": "פִילֶגֶשׁ בַּגִּבְעָה הוא סיפור מקראי המופיע בספר שופטים (פרקים י\"ט–כ\"א) וחותם את הספר. הסיפור עוסק באיש לוי הנקלע עם פילגשו לגבעה, עיר של בני שבט בנימין, ומתארח אצל אפרתי המתגורר במקום. בלילה מתגודדים בני העיר ודורשים להוציא אליהם את האיש הזר למען ידעוהו. במקום זאת, מוסר לידיהם הלוי את פילגשו והיא נאנסת באכזריות ומתה.\nלמחרת הבוקר, לאחר מות פילגשו בסוף ליל העינויים, הלוי מבתר את גופתה ושולח נתח אל כל אחד משבטי ישראל. מזועזעים, יוצאים השבטים בעצת ה' למלחמת נקם נגד שבט בנימין, שבסופה נותרים מבנימין רק שש מאות גברים שהצליחו להימלט. בני השבטים נשבעים שלא להשיא את בנותיהם לאנשי בנימין שנמלטו, אך כעבור זמן מתחרטים על השבועה בשל ההבנה כי מימושה יגרום להכחדת שבט מישראל.\nכדי לעקוף את הנדר, שולחים השבטים אלפי לוחמים אל העיר יבש גלעד, שאיש מתושביה לא השתתף במלחמה או במעמד השבועה, והורגים את כל תושביה פרט ל-400 בתולות על מנת לתת אותן כנשים לבני בנימין. היות שנותרו בשבט עוד 200 גברים שנזקקו לנשים, הרשו להם יתר השבטים לחטוף בתולות המחוללות בכרמים בחג ה' בשילה.\nהסיפור נפתח ונחתם בהזכרת היעדרו של מלך לבני ישראל באותם ימים, נושא שבו יעסקו הספרים הבאים בסדר ספרי התנ\"ך. חוקרי מקרא רואים בסיפור כולו אלגוריה תעמולתית נגד שאול המלך, בן שבט בנימין, מטעם סופרים יהודאים שהזדהו עם בית דוד.",
    "pageid": 115639
  },
  {
    "title": "קופה ראשית - דמויות",
    "extract": "",
    "pageid": 2399239
  },
  {
    "title": "קורוזיה",
    "extract": "קוֹרוֹזְיָה (מאנגלית: Corrosion; בעברית: שִׁיתּוּךְ) הוא תהליך כימי, הנובע מחשיפה לסביבה - מגע של חומר בחומר אחר (חמצן, למשל) או סביבה חומצית או בסיסית במיוחד. על פי רוב, השימוש המילה קורוזיה מתייחס לחמצון אלקטרוכימי של מתכת, למשל מחמצן אטמוספירי. דוגמה מוכרת של קורוזיה בחיי היום-יום היא חלודה - תחמוצת ברזל שנוצרת כשברזל בא במגע עם אוויר (חמצן ולחות) לאורך זמן, והופעתה מואצת בנוכחות מים.\nבמקום שבו מתרחשת קורוזיה נוצרת תרכובת של המתכת - תחמוצת או מלחים. מכיוון שתרכובת זו חלשה ונקבובית בדרך כלל, היא מתפוררת עד מהרה וגורמת להרס המתכת. נזקי הקורוזיה מהווים שיקול חשוב מאוד בתכנון מבנים מתכתיים ובתעשיות מתכת שונות, דוגמת תעשיית התעופה, תעשיית הרכב, כורים גרעיניים, מבנים, מכלים וצינורות. ניתן להגן על מתכת בפני קורוזיה במגוון אמצעים: ציפוי במתכת אחרת, העמידה לגורמי הקורוזיה (דוגמת אבץ במקרה של חמצן או כרום) או צבע עמיד יותר לקורוזיה, ציפוי בחומר שמנוני למניעת מגע של המתכת עם מים, או יצירת מגע עם מתכת אחרת בעלת פוטנציאל חיזור גבוה יותר, אשר משותכת במקום המתכת המוגנת (הגנה קתודית).\nבמתכות מסוימות, שכבת הקורוזיה הנוצרת היא קשה וצמודה למתכת, ולכן היא אוטמת את המתכת ובכך מפרידה אותה מסביבתה ומונעת את המשך הקורוזיה. דוגמה למתכת כזו היא האלומיניום: החמצן באוויר מחמצן את האלומיניום ויוצר שכבה של התחמוצת Al2O3 (אלומינה), שמבודדת את האלומיניום שמתחתיה מהחמצן באוויר, וכך עוצרת את תהליך הקורוזיה.",
    "pageid": 31873
  },
  {
    "title": "קרן פלס",
    "extract": "קרן פלס טור (נולדה ב-11 במרץ 1979) היא זמרת-יוצרת, מלחינה, פזמונאית ושחקנית ישראלית, זוכת פרס אקו\"ם. סינגל הבכורה שלה, \"איתי\", יצא ב-2006 ומאז הוציאה חמישה אלבומים, שלושה מהם הגיעו למעמד של אלבום זהב. בין שיתופי הפעולה הבולטים שלה ניתן למנות את מירי מסיקה, חברתה, לה כתבה שירים רבים במהלך השנים ואת רמי קליינשטיין, איתו הוציאה שני אלבומים ויצאה עמו למסע הופעות ב-2016. נוסף ליצירתה כזמרת, פלס כתבה שירים לזמרים ישראלים רבים והלחינה מוזיקה לתיאטרון; עבור עבודתה בתחום זה זכתה פעמיים בפרס \"מלחינת השנה בתיאטרון\".",
    "pageid": 190299
  },
  {
    "title": "קטגוריה:גרמניה: ערים",
    "extract": "",
    "pageid": 36959
  },
  {
    "title": "אברהם",
    "extract": "אַבְרָהָם (במקור: אַבְרָם, מכונה גם אברהם אבינו) הוא דמות מקראית, הראשונה מבין שלושת האבות. אביהם של יצחק וישמעאל (שלפי הקוראן, הערבים העדנאנים הם צאצאיו) ואבי המדיינים. נכדיו בני יצחק הם יעקב ועשו, שעל פי המקרא הם אבותיהם של בני ישראל, האדומים והעמלקים.",
    "pageid": 2009
  },
  {
    "title": "אוגדה 96",
    "extract": "אוגדה 96 (נקראת גם אוגדת דוד) היא אוגדת חי\"ר קלה במילואים, הנמצאת בשלבי הקמה. האוגדה מתוכננת להיות תחת פיקוד זרוע היבשה, ולשמש בעיקר לצורכי סיור וביטחון שוטף (בט\"ש), תוך זמינות לפעולה בכל חלקי ישראל בגיוס מהיר בעת קריאה בחירום.\nהאוגדה תתבסס בעיקר על מתנדבים שבעברם היו חיילים קרביים ונמצאים בפטור ממילואים.",
    "pageid": 2351654
  },
  {
    "title": "אורטל בן שושן",
    "extract": "אורטל בן-שושן (נולדה בשנת 1987) היא שחקנית תיאטרון וטלוויזיה ישראלית.",
    "pageid": 1454655
  },
  {
    "title": "אורי גוטליב",
    "extract": "אוּרי גוֹטליבּ (נולד ב-11 במרץ 1969) הוא קומיקאי, שחקן ומנחה טלוויזיה ישראלי. זוכה 2 פרסי האקדמיה לטלוויזיה עבור שחקן קומי בסדרה \"שוטטות\" לשנת 2003 ובסדרה \"אחד העם 1\" לשנת 2004.",
    "pageid": 190939
  },
  {
    "title": "אורי קומאי",
    "extract": "",
    "pageid": 1666560
  },
  {
    "title": "אידינה מנזל",
    "extract": "אידינה קים מנזל (באנגלית: Idina Kim Menzel; נולדה ב-30 במאי 1971) היא זמרת, פזמונאית ושחקנית יהודיה-אמריקאית. היא התפרסמה בעיקר בשל גילום תפקידה של מורין ג'ונסון במחזמר \"רנט\", תפקיד אותו שחזרה ב-2005 בסרט המבוסס על המחזמר. ב-1996 הייתה מועמדת לפרס טוני עבור תפקידה ב\"רנט\". ב-2004 זכתה בפרס טוני לשחקנית הראשית הטובה ביותר במחזמר עבור תפקידה כאלפבה במחזמר \"מרשעת\". מנזל עשתה את דרכה חזרה לברודוויי במחזמר המקורי \"אם/ אז\" ‏(2014) שעבור תפקידה בו הייתה מועמדת לפרס טוני לשחקנית הטובה ביותר במחזמר. לאחר מכן היא זכתה בפרס האמנית פורצת הדרך בטקס \"נשים במוזיקה\" של בילבורד 2014.\nמנזל ידועה גם בשל תפקידה בסדרת הטלוויזיה \"Glee\", בו גילמה את שלבי קורקורן. בעקבות התפקיד זכתה מנזל בהכרה נרחבת שהובילה אותה לסיבוב הופעות במשך שנתיים ולתפקידי משחק נוספים. בין התפקידים הבאים שגילמה היו ננסי בסרט \"מכושפת\" (2007) ובסרט ההמשך \"מכושפת 2\" (2022), וקולה של המלכה אלזה בסרטים \"לשבור את הקרח\", \"קדחת הקרח\", \"ההרפתקה של אולף\", \"לשבור את הקרח 2\" ו\"היה היה איש שלג\". מנזל היא זוכת פרס טוני לשחקנית הטובה ביותר היחידה שנכנסה לרשימת Top 10 בבילבורד הוט 100. האלבום הרביעי שלה, Holiday Wishes ‏(2014), הגיע למקום השישי בטבלת בילבורד 200. במהלך שנת 2015 יצאה מנזל לסיבוב הופעות עולמי.",
    "pageid": 1050856
  },
  {
    "title": "אידליב",
    "extract": "אידליב (בערבית: إدلب; נהגה אִ֫דְלֶבּ) היא עיר בצפון-מערב סוריה ובירת מחוז אידליב.\nהעיר ממוקמת כ-59 קילומטרים דרום-מערבית לעיר חלב, 88 קילומטרים צפון-מזרחית ללטקיה וכ-270 קילומטרים צפונית לעיר הבירה דמשק. בשנת 2010, נמנו 165,000 תושבים בעיר.",
    "pageid": 1135615
  },
  {
    "title": "איתמר בן גביר",
    "extract": "איתמר בן גביר (נולד ב־6 במאי 1976, ו' באייר ה'תשל\"ו) הוא פוליטיקאי ישראלי ימני קיצוני המכהן כשר לביטחון לאומי, יושב ראש מפלגת עוצמה יהודית וחבר הכנסת מטעמה.\nבן גביר התמודד לכנסות ה־19 וה־21–25 ברשימות שונות מטעם מפלגת \"עוצמה יהודית\". קודם לכן שימש כעורך דין וכן יועץ התקשורת של חבר הכנסת מיכאל בן ארי ודובר תנועת \"חזית יהודית לאומית\".\nבמהלך פעילותו הפוליטית הוגשו נגדו, לדבריו, 53 כתבי אישום, שמתוכם הורשע בשמונה עבירות פליליות, בהן התפרעות, הפרעה לשוטר והסתה לגזענות, וכן שתי הרשעות בהחזקת חומר תעמולה עבור ארגון טרור ושתי הרשעות בתמיכה בארגון טרור.",
    "pageid": 487309
  },
  {
    "title": "אשת חיל",
    "extract": "אֵשֶׁת חַיִל הוא שיר הלל לאישה, החותם את ספר משלי. השיר מתאר ומשבח את האישה האידיאלית, וכתוב באקרוסטיכון אלפביתי. פרשנויות שונות ניתנו לגבי מושא השיר, החל מאשה מסוימת לא־נודעת, דרך נשים שונות במקרא, עבור בדמות האישה האידיאלית וכלה באלגוריה לתורה לנפש האדם, או לשבת המלכה.\nהחל מהמאה ה־16 נתקבל המנהג לשיר שיר זה בליל שבת. השיר מושר אחרי אמירת הפיוט \"שלום עליכם\", ולפני קידוש סעודת ליל שבת ברוב תפוצות ישראל.",
    "pageid": 377257
  },
  {
    "title": "בן שרף",
    "extract": "בן אברהם שָׂרָף (נולד ב-14 באפריל 2006) הוא כדורסלן ישראלי המשחק בעמדת הרכז ברטיופארם אולם מליגת העל הגרמנית בכדורסל.",
    "pageid": 2191984
  },
  {
    "title": "גזלייטינג",
    "extract": "גזלייטינג (מאנגלית: Gaslighting; בעברית: גִּזְלוּת דעת או גִּזְלוּת) היא צורת התנהגות הכוללת מניפולציה של הזולת כדי לגרום לאחר לפקפק בתפיסותיו, בחוויותיו, בתפיסת המציאות שלו או באופן בו הוא מבין מאורע. המושג משמש בעיקר בשפת הדיבור ופחות בשפה המקצועית. מדי פעם יש התייחסויות למושג בספרות הטיפולית, למשל בהקשר של טקטיקות מניפולטיביות של אנשים הסובלים מהפרעת אישיות אנטיסוציאלית. בעבר השתמשו במושג זה כדי להתייחס למניפולציה קיצונית העלולה לגרום לאשפוז פסיכיאטרי. מקור המונח במחזה של פטריק המילטון \"Gas Light\" משנת 1938, שעובד לסרט Gaslight משנת 1944, אם כי המונח לא צבר פופולריות עד אמצע שנת 2010.",
    "pageid": 1715314
  },
  {
    "title": "דפנה ליאל",
    "extract": "דפנה לאה ליאל (נולדה ב-30 במאי 1983) היא עיתונאית ישראלית המשמשת ככתבת כנסת, פרשנית פוליטית וכמגישה מחליפה בחברת החדשות.",
    "pageid": 1131143
  },
  {
    "title": "דרגות משטרת ישראל",
    "extract": "משטרת ישראל היא ארגון היררכי בעל סולם דרגות ופיקוד. כל מתגייס חדש מתחיל את שירותו בדרגה מסוימת ומטפס בסולם הדרגות בהתאם לכישוריו ובהתאם לקורסים וההכשרות שעבר.\nדרגות משמר הגבול, שהוא חיל בתוך משטרת ישראל, זהות לאלה של המשטרה. עם זאת, ניתן להבחין ביניהם לפי צבע הרקע של הדרגה, התואם להבדל בצבעי מדיהם.",
    "pageid": 453027
  },
  {
    "title": "האנטומיה של גריי (סדרת טלוויזיה)",
    "extract": "האנטומיה של גריי (באנגלית: Grey's Anatomy) היא סדרת טלוויזיה אמריקאית העוסקת בדרמה רפואית שעלתה לשידור לראשונה ב-27 במרץ 2005, שנוצרה על ידי שונדה ריימס ומשודרת בערוץ טלוויזיה \"ABC\". הסדרה מתמקדת בחייהם של סטאז'רים לרפואה, רופאים מתמחים, ורופאים מומחים בכירורגיה כשהם מתפתחים לרופאים ותיקים תוך איזון יחסים אישיים ומקצועיים. הכותרת היא רמז לאנטומיה של גריי, ספר לימוד קלאסי של האנטומיה האנושית שפורסם לראשונה ב-1858 בלונדון ונכתב על ידי הנרי גריי. שונדה ריימס פיתחה את הפיילוט והמשיכה לכתוב לסדרה עד 2015. כריסטה ורנוף, שעבדה בעבר עם ריימס, היא כעת המפיקה הבכירה של הסדרה. ריימס היה גם אחד מהמפיקים בפועל לצד בטסי בירס, מארק גורדון, כריסטה ורנוף, רוב קורן, מארק וילדינג, אלן היינברג ואלן פומפאו. אף על פי שהסדרה מתרחשת בסיאטל שבוושינגטון, היא מצולמת בעיקר בלוס אנג'לס, קליפורניה, ובוונקובר, קולומביה הבריטית.\nהסדרה סובבת סביב דמותה של ד\"ר מרדית' גריי (אלן פומפאו), עד מחצית העונה ה-19 שלה, שלאחריה היא עוברת לפורמט אנסמבלי יותר, כאשר פומפאו תופיע רק ב-8 פרקים בעונה 19. גריי מוצגת לראשונה כמתמחה ואחר כך הופכת להיות ראש הכירורגיה הכללית, תוך הצגת סיבוכי חייו של מנתח. צוות השחקנים המקורי כלל תשעה שחקנים: אלן פומפאו, סנדרה או, קתרין הייגל, ג'סטין צ'יימברס, טי אר נייט, צ'נדרה וילסון, ג'יימס פיקנס, איזאיה וושינגטון ופטריק דמפסי. צוות השחקנים עבר שינויים גדולים במהלך הסדרה. בתחילת העונה ה-19, לתוכנית היה צוות גדול של 18 שחקנים – כולל שלושה שחקנים מהצוות המקורי (פומפאו, וילסון ופיקנס).\nהאנטומיה של גריי היא תוכנית הפריים-טיים התסריטאית הארוכה ביותר המשודרת כעת ב-ABC, וסדרת הפריים-טיים התסריטאית הארוכה ביותר שמועברת על ידי ABC. הצלחת הסדרה הזניקה רבים מכוכביה, כולל את פומפאו, דמפסי ואוה, להכרה עולמית; הם היו בין חמשת שחקני הטלוויזיה המרוויחים ביותר ב-2013. בעוד שהרייטינג של התוכנית ירד במהלך ההרצה (היא הייתה פעם בין עשרת התוכניות המובילות בארצות הברית), היא עדיין אחת התוכניות עם הדירוג הגבוה ביותר מבין 18–49 הדמוגרפיות, והמספר 3 דרמה בכל הטלוויזיה המשודרת בארצות הברית. הסדרה הייתה התוכנית המרוויחה ביותר בטלוויזיה מבחינת פרסום בעונת 2007–2008; בשנת 2017, הוא דורג במקום העשירי ברשימה. בעונתה ה-15, האנטומיה של גריי דורגה כדרמה בעלת הדירוג הגבוה ביותר של ABC. נכון ל-28 בפברואר 2019, זו הייתה סדרת הדרמה הרפואית האמריקאית בפריים-טיים הארוכה ביותר. ב-10 במאי 2019, הסדרה חודשה לעונה 16 ו-17. העונה ה-16 עלתה לראשונה ב-26 בספטמבר 2019. העונה ה-17 עלתה לראשונה ב-12 בנובמבר 2020, כחודשיים מאוחר מהרגיל, עקב עיכובים בהפקה שנגרמו על ידי מגפת הקורונה. ב-10 במאי 2021, הסדרה חודשה לעונה 18, כאשר פומפאו, וילסון ופיקנס חזרו כולם. העונה ה-18 עלתה לראשונה ב-30 בספטמבר 2021. בינואר 2022, הסדרה חודשה לעונה 19, כאשר פומפאו הכריזה שתופיע כדמות לא מרכזית בסדרה. ב-14 במרץ 2024, עלתה לראשונה ה-20. ב-2 באפריל 2024, חודשה הסדרה לעונה ה-21, אשר עלתה לשידור ב-30 בספטמבר. לתוכנית היו סדרות ספין-אוף הנקראות \"מרפאה פרטית\" (2007–2013), ו-\"תחנה 19\" (2018–2024).\nהסדרה שודרה בישראל בחברות HOT, Yes, סלקום TV ובפרטנר TV. החל מ-16 ביוני 2022 הסדרה זמינה במלואה בשירות הסטרימינג דיסני+.",
    "pageid": 241339
  },
  {
    "title": "הבורר",
    "extract": "הבורר היא סדרת טלוויזיה ישראלית מסוג דרמת פשע. הסדרה שודרה בחברת HOT החל מ-27 במאי 2007 ועד 1 בינואר 2014, במשך 45 פרקים לאורך 4 עונות. יוצריה הם רשף לוי ושי כנות. לוי כתב את כל פרקיה וכנות ביים אותה.\nהעלילה מגוללת את סיפורו של נדב פלדמן, עובד סוציאלי צעיר, המגלה כי הוא מאומץ ומוצא עצמו בנבכי משפחתו של אביו הביולוגי, ברוך אסולין, מראשי הפשע המאורגן בישראל, המכונה \"הבורר\", עקב פעילותו כבורר בסכסוכי העולם התחתון. הסדרה מתמקדת בשילוב בין הדרמטי למותח, בעימות שבין החברה בכללה לנורמות של עולם הפשע, ובמיוחד בנורמות ובקודי ההתנהגות של העולם התחתון. בין השאר מבליטה הסדרה, באופן סאטירי, את הניגוד אדיקותם הדתית של הדמויות לבין זלזול מופגן בחיי אדם.\nהסדרה שודרה מספר פעמים בשידורים חוזרים בערוצים HOT3 ו-HOT Plus, וזמינה לצפייה בשירות ה-VOD. כמו כן שודרה בחלקה גם בערוץ 2. בשנת 2016 שודרה הסדרה לראשונה ב-yes, בערוץ yes קולנוע ישראלי באפיק 6, ובשנת 2019 גם בערוץ 24.",
    "pageid": 372582
  },
  {
    "title": "הודו",
    "extract": "רפובליקת הֹדּוּ (בהינדי: भारत गणराज्य, נהגה: בּהָרָט גַנְרָאגְ'יַה), היא מדינה בדרום אסיה השולטת על רוב תת-היבשת ההודית. היא המדינה בעלת האוכלוסייה הגדולה ביותר בעולם, עם מעל ל-1.4 מיליארד נפש, שדוברים למעלה ממאה שפות שונות.\nהודו מחולקת לעשרים ושמונה מדינות (שבעצמן מחולקות למחוזות), שבע טריטוריות איחוד, וטריטוריה אחת של בירת המדינה, דלהי. בכל מדינה השלטון נבחר בבחירות מקומיות, בעוד שבטריטוריות האיחוד השלטון ממונה על ידי המדינה. להודו קו חוף באוקיינוס ההודי שאורכו למעלה מ-7,000 קילומטרים, והיא גובלת בפקיסטן במערב; בנפאל, ברפובליקה העממית של סין ובבהוטן בצפון-מזרח; ובבנגלדש ובמיאנמר במזרח. מלבד מדינות אלה, קרובה הודו למספר מדינות-אי באוקיינוס ההודי: סרי לנקה, האיים המלדיביים ואינדונזיה. כלכלת הודו היא הרביעית בגודלה בעולם, וצומחת בקצב מהיר.\nמתוקף היותה כר הצמיחה לתרבות עמק האינדוס ומוקד של דרכי מסחר חשובות ואימפריות גדולות, להודו תפקיד מפתח בהיסטוריה האנושית: ההינדואיזם, הסיקיזם, הבודהיזם והג'ייניזם – מקורן כולם בהודו, וגם האסלאם והנצרות זכו להשפעה נרחבת בתקופות מאוחרות יותר[דרושה הבהרה].\nבמאה ה-19 הייתה הודו קולוניה של האימפריה הבריטית. היא זכתה בעצמאות בשנת 1947, לאחר מאבק ממושך, אלים בחלקו.\nהודו היא מדינה בעלת נשק גרעיני באופן רשמי, ונחשבת למעצמה אזורית. היא מחזיקה בצבא השני בגודלו בעולם מבחינת כוח-אדם.",
    "pageid": 380
  },
  {
    "title": "החלטה 1701 של מועצת הביטחון של האו\"ם",
    "extract": "החלטת האו\"ם 1701 התקבלה ואושרה במועצת הביטחון של האומות המאוחדות ב־12 באוגוסט 2006, וקראה להפסקת אש בין ישראל לחזבאללה במלחמת לבנון השנייה, תוך פריסת כוח או\"ם חמוש וצבא לבנון בדרום לבנון, על מנת למנוע מארגון חזבאללה להמשיך לפעול בשטח לבנון.",
    "pageid": 229684
  },
  {
    "title": "המוסד למודיעין ולתפקידים מיוחדים",
    "extract": "המוסד למודיעין ולתפקידים מיוחדים, הידוע יותר בשמו המקוצר: המוסד, הוא ארגון במערכת הביטחון הישראלית ואחד מהגופים החברים בקהילת המודיעין הישראלית. המוסד הוא ארגון הביון של ישראל, הממונה על איסוף מידע מסוג מודיעין אנושי ומשימות הפקת מודיעין חשאיות מחוץ לגבולות המדינה, דיפלומטיה חשאית, תפקידים מיוחדים וסיכול יעדים אזרחיים וצבאיים של האויב (למוסד מיוחסות התנקשויות בשורה של מחבלים בכירים בארגוני טרור שנלחמים נגד ישראל ופעולות נגד תוכנית הגרעין האיראנית). בניגוד לצה\"ל ולשירות הביטחון הכללי – יעדיו, מבנהו וסמכויותיו של המוסד אינם מוסדרים בחוק יסוד, בחקיקה ראשית או משנית. פעילותו כפופה לנהלים שלא פורסמו מעולם. המוסד כפוף למשרד ראש הממשלה.",
    "pageid": 1605
  },
  {
    "title": "הריגת יובל קסטלמן",
    "extract": "הריגת יובל דורון קסטלמן התרחשה ב-30 בנובמבר 2023 במהלך פיגוע הירי ביציאה מירושלים. קסטלמן, אזרח ישראלי, הסתער על שני המחבלים ונטרל לפחות אחד מהם. דקות ספורות לאחר מכן הוא נורה על ידי חייל צה\"ל במילואים שחשב שהוא מחבל. אביעד פריג'ה, החייל שירה בקסטלמן, נאשם בהמתה באחריות מופחתת.\nקסטלמן היה בן 38 במותו, תושב מבשרת ציון, עורך דין בנציבות שירות המדינה, ולוחם במג\"ב ובמשטרה. במהלך מלחמת חרבות ברזל גויס לשירות מילואים, ולאחר מספר שבועות שוחרר וחזר לעבודתו בנציבות. הריגתו על ידי חייל צה\"ל, דקות ספורות לאחר שהשתמש בנשקו הפרטי כדי להציל חיים, עוררה זעזוע ודיון ציבורי בנוגע למדיניות השימוש בנשק בישראל.",
    "pageid": 2282204
  },
  {
    "title": "חופים של סודות",
    "extract": "חופים של סודות (באנגלית: Outer Banks) היא סדרת נעורים מסוגת מתח, אקשן-הרפתקאות אמריקאית שנוצרה על ידי ג'וש פייט, ג'ונאס פייט ושאנון בורק. הסדרה מתרחשת בקהילה בגדה החיצונית של צפון קרוליינה ועוקבת אחר סכסוכים בין שתי קבוצות של בני נוער בקהילה - \"הקוקס\" ו\"הפוגס\".\nהסדרה מופצת באמצעות שירות הסטרימינג נטפליקס. העונה הראשונה עלתה ב-15 באפריל 2020, השנייה עלתה ב-30 ביולי 2021 השלישית עלתה ב-23 בפברואר 2023. והעונה הרביעית מחולקת לשני חלקים: אחד עלה ב-10 באוקטובר והשני ב-7 בנובמבר 2024. בנובמבר 2024, הוכרז כי הסדרה תסתיים בעונה חמישית ואחרונה.\nלסדרה קיימת גם סדרת ספרים שכוללת כרגע שני ספרים, הספר הראשון הוא: 1 כיבוי אורות והספר השני הוא: 2 קיץ סוער.",
    "pageid": 1888682
  },
  {
    "title": "חטיבת עוז",
    "extract": "חטיבת עוֹז (חטיבה 89), הידועה בכינוי חטיבת הקומנדו, היא עוצבת חיל רגלים למבצעים מיוחדים של זרוע היבשה בצה\"ל. החטיבה מאגדת תחתיה ארבע יחידות קומנדו – יחידת אגוז, יחידת מגלן, יחידת דובדבן ויחידת הסיוע המבצעי (יחס\"מ) וכפופה לעוצבת האש (אוגדה 98).\nהחטיבה קיבלה את המספר 89, לציון גדוד הקומנדו 89, גדוד פשיטה בפיקוד משה דיין ודב צסיס, שפעל במלחמת העצמאות תחת פיקוד חטיבה 8.",
    "pageid": 1294537
  },
  {
    "title": "חמסה (להקה)",
    "extract": "חמסה היא להקת בנות ישראלית שפעלה בשנים 2000 עד 2004, והוקמה על ידי אייל בוחבוט. הסגנון אשר אפיין את הלהקה הוא פופ, דאנס ומוזיקה מזרחית. בשנת 2003 יצא אלבומה היחיד של הלהקה \"חמסה\", ובו נכלל הלהיט \"חייב למות עליי\". הלהקה הוקמה מחדש בשנת 2020 על ידי חברות הלהקה ובעזרתו של רוברטו בן-שושן.",
    "pageid": 1625759
  },
  {
    "title": "יהונתן גפן",
    "extract": "יהונתן גפן (22 בפברואר 1947 – 19 באפריל 2023) היה משורר, מחזאי, סופר, עיתונאי, סאטיריקן, פובליציסט, עורך, תסריטאי, פזמונאי, מתרגם, קומיקאי ומנחה ישראלי.\n\nגפן כתב מאות שירים ופזמונים מוכרים למבוגרים ולילדים. ספרו לילדים \"הכבש השישה עשר\" הפך לתקליט פורץ דרך ואחד הנמכרים בכל הזמנים. כמו כן, כתב סיפורת ומחזות שזכו להצלחה.",
    "pageid": 6087
  },
  {
    "title": "יוסי יהושוע",
    "extract": "יוסי (יוסף) יהושוע (נולד ב-25 במרץ 1976) הוא עיתונאי ישראלי. משמש ככתב לענייני צבא וביטחון של ידיעות אחרונות וערוץ i24NEWS במהדורה בעברית.",
    "pageid": 1231258
  },
  {
    "title": "יחידה 504",
    "extract": "יחידה 504 (נודעה בעבר גם בשמות \"יחידה 154\", \"מודיעין 10\", \"יחידת הקת\"ם\" ובכינוי \"עוצבת המודיעין האנושי\") היא יחידה באגף המודיעין של צה\"ל האחראית על הפעלת סוכנים סמויים מחוץ לגבולות מדינת ישראל, בדומה ליחידות המודיעין האנושי (יומינט) במוסד למודיעין ולתפקידים מיוחדים ובשירות הביטחון הכללי.\nשורשי \"יחידה 504\" בש\"י. היחידה הוקמה ביוני 1948 ונקראה \"מודיעין 10\" (ש.מ. 10). כינוי זה משמש כיום בתור שם עמותת מודיעין 10 שהוקמה על ידי בוגרי יחידה 504 במטרה לשמר את מורשת היחידה, להנחילה לקציני ולחיילי היחידה בהווה ולחשוף לציבור הרחב את פעילות היחידה בעבר, המותרות בפרסום. מפקדה הראשון היה דוד קרון. בשנת 1957 שונה שמה ל\"יחידה 154\". לאחר מלחמת ששת הימים, בעקבות איחודה עם יחידה 560 שעסקה בחקירת שבויים, שונה שמה ל\"יחידה 7019\" ולאחר מלחמת יום הכיפורים נקראה \"יחידה 504\".",
    "pageid": 76681
  },
  {
    "title": "ישו",
    "extract": "יֵשׁוּ או יֵשׁוּעַ (גם ישו מנצרת; ישוע בן יוסף, או כפי הגרסה הארמית: ישוע בר יוסף; ביוונית: Ἰησοῦς, ובלטינית: Iesus; לפי המשוער סביב 4 לפנה\"ס – סביב 30 או 33 לספירה) היה מטיף ומנהיג דתי יהודי בן המאה הראשונה לספירה. הוא הדמות המרכזית בנצרות, הדת הגדולה בעולם, שבה הוא נחשב למשיח ולבן האלוהים.\nלפי האמונה הנוצרית והמסופר בברית החדשה, ישו היה יהודי ונצר לבית דוד שנולד בבית לחם לאמו מרים כשהיא בתולה, תוך שהתעברה באורח נסי מרוח הקודש. בימי חייו סבב בין תושבי הגליל ויהודה, נטבל על ידי יוחנן המטביל, עמד בפיתויי השטן, גייס את שנים-עשר השליחים כתלמידיו וחולל נסים. ישו הפיץ את בשורתו, הכריז על מעמדו כבן האלוהים והודיע שבא להביא את הגאולה הסופית ומלכות השמים. לאחר בואו לירושלים סעד עם השליחים בפעם האחרונה, ואז נבגד על ידי יהודה איש קריות ונמסר לרשויות. ישו נשפט על ידי הכהן הגדול והוסגר לידי המושל הרומאי פונטיוס פילאטוס, שבלחץ ההמון הורה להוציאו להורג בצליבה. בעינויים שסבל רואה הנצרות קורבן שבא לכפר על המין האנושי כולו ולהושיעו מחטאיו, בתנאי שיקבל את היות ישו אלוהי וגואל. על פי הברית החדשה, ביום השלישי לאחר מותו קם ישו לתחייה, התגלה לתלמידיו, ולאחר שסבב על הארץ זמן מה עלה השמימה בגופו כדי לשבת לימין האל. הוא אמור לשוב באחרית הימים ולשפוט את החיים והמתים.\nטבעו, מהותו ומסריו של ישו הם נושא יסוד בתאולוגיה הנוצרית וליבתה של הנצרות. התפישה המסורתית ברוב המוחלט של הכנסיות השונות, היא שישו הוא ההתגלמות הגשמית של האל הבן, אחד ממרכיבי השילוש הקדוש, שהתקיים עם אלוהים האב ורוח הקודש מטרם הבריאה והתגלגל בבשר כדי למלא את שליחותו; לצד טבעו האלוהי לגמרי היה גם אנושי לגמרי, והדבר אפשר לו לגשר על הפער בין בני-האדם לאלוהים ולקרב אותם לבורא. הקביעה ששני טבעים אלה התקיימו כאחד היא עיקר אמונה עליון עבור רוב הכנסיות מאז ועידת כלקדון ב-451, אם כי יש כנסיות הטוענות שהיה לישו רק טבע אחד מושלם. ישנו גם מיעוט קטן הדוחה את רעיון השילוש. מלבד יסודות אלו, פרשנות מסריו, היחס בין האלוהי לאנושי באישיותו ושאלות אחרות היוו תמיד מוקד למחלוקות עזות ולפילוגים הרבים בתוך הנצרות. למרות זאת, זרמיה כולם רואים בו את מושיע האנושות, וחייו ותורתו מצוינים בחגיהם ובמסורתם ונלמדים על ידם. הטקס המרכזי \"סעודת האדון\" מוקדש לאכילת יין ולחם ההופכים באופן נסי לדמו ובשרו או לפחות מסמלים אותם. גם לאחר תהליך החילון במאות האחרונות, בעולם הנוצרי עדיין נתפש ישו כמורה מוסרי וכדמות מופת, על אף היחלשות או דחיית האמונה ביסודות העל-טבעיים שבדת. הוא דמות חשובה ביותר בתרבות המערבית ובתרבות העולם בכלל.\nחז\"ל תפסו את ישו כאדם שלילי ושנוא, ולעומת זאת בקרב המוסלמים הוא נערץ ומקובל בתור עיסא, אחד מנביאי האסלאם. מציאותו ומעשיו של ישו ההיסטורי, מחוץ למסגרת האמונה הדתית, שנויים במחלוקת קשה בעולם האקדמי. ישנו קונצנזוס נרחב כי יהודי בשם ישו אכן התקיים בפועל והפיץ בשורה רוחנית, אך החוקרים דוחים כליל את עיקר המדווח אודותיו בכתבי הקודש הנוצריים ובמסורת הכנסייה, שמקובל כיום שנתחברו זמן רב לאחר מותו, אם בכלל היה. כך, לדוגמה, מעריכים כי בדורות הראשונים לא נתפש ישו על ידי כל מאמיניו כאלוהי, וחלקם ראו אותו כמשיח וכנביא בלבד.",
    "pageid": 599455
  },
  {
    "title": "ישי ריבו",
    "extract": "ישי ריבּוֹ (נולד ב-3 בפברואר 1989, כ\"ח בשבט ה'תשמ\"ט) הוא זמר-יוצר ומוזיקאי ישראלי.",
    "pageid": 1201284
  },
  {
    "title": "ישראל שומר",
    "extract": "ישראל שומר (נולד ב-30 באוגוסט 1977) הוא קצין בצה\"ל בדרגת תת-אלוף, המכהן כראש חטיבת המבצעים באמ\"ץ. קודם לכן שימש בין היתר מפקד עוצבת המפץ, ראש מחלקת מבצעים באמ\"ץ, מפקד חטיבת הנח\"ל, קצין אג\"ם של פיקוד הדרום, ראש מחלקת תכנון וארגון בזרוע היבשה, מפקד חטיבת בנימין ומפקד גדס\"ר נח\"ל.",
    "pageid": 1207889
  },
  {
    "title": "כלור",
    "extract": "כלור (בלטינית: Chlorine, מיוונית: χλωρός (chloros) = צהוב בהיר/חיוור) הוא יסוד כימי שסמלו הכימי Cl ומספרו האטומי 17. כלור הוא מינרל חשוב בגוף האדם החיוני ליצירת חומצת מימן כלורי, המשתתפת בתהליך העיכול.",
    "pageid": 8825
  },
  {
    "title": "כרמלה מנשה",
    "extract": "כרמלה מנשה (נולדה ב-1 באוקטובר 1949) היא עיתונאית ישראלית, כתבת לענייני צבא וביטחון בתאגיד השידור הישראלי כאן. זוכת פרס סוקולוב, אות אומ\"ץ ועיטור נשיא מדינת ישראל. לאורך השנים זכתה לכינוי \"האמא של החיילים\" בעקבות חשיפות רבות של מחדלים ושערוריות במערכת הביטחון וטיפול בבעיות אישיות של חיילים, להם נתנה קול באמצעות פרסומיה בתקשורת.",
    "pageid": 295976
  },
  {
    "title": "ליגת האלופות",
    "extract": "ליגת האלופות של אופ\"א (באנגלית: UEFA Champions League) היא טורניר כדורגל אירופי שנתי, שבו מתחרים המועדונים המצליחים ביותר במדינות המשויכות להתאחדות הכדורגל האירופית (אופ\"א). הטורניר הוא המפעל היוקרתי ביותר למועדונים בכדורגל האירופי. בעבר נקרא \"גביע אלופות אירופה למועדונים\".",
    "pageid": 62341
  },
  {
    "title": "מבצע סדר חדש",
    "extract": "מבצע סדר חדש היה מבצע צבאי שעיקרו תקיפה אווירית של מפקדת \"חזבאללה\" ברובע הדאחייה בביירות ב-27 בספטמבר 2024. במבצע התנקש חיל האוויר הישראלי במזכיר הכללי של חזבאללה, חסן נסראללה. בנוסף אליו נהרגו בכירים נוספים בהנהגת הארגון, לרבות מפקד החזית הדרומית, עלי כרכי. הפעולה בוצעה כחלק ממבצע חיצי הצפון בחזית הצפונית במלחמת חרבות ברזל. בתקיפה נעשה שימוש בפצצות מפצחות בונקרים כדי להרוס את המפקדה ששכנה מתחת לבנייני מגורים.",
    "pageid": 2380491
  },
  {
    "title": "מוטי שטיינמץ",
    "extract": "ישראל ברוך מרדכי (מוטי) שטיינמץ (נולד בה' בתמוז ה'תשנ\"ב, 5 ביולי 1992) הוא זמר חרדי-חסידי ישראלי בולט המכונה \"אמן הרגש\". שר מוזיקה חסידית ובעיקר שירי רגש, נשמה והתעוררות.",
    "pageid": 1528529
  },
  {
    "title": "מייקל לואיס (דוגמן)",
    "extract": "מייקל מריו לואיס (נולד ב־21 בדצמבר 1987) הוא דוגמן, שחקן וכדורסלן עבר ישראלי; זוכה העונה החמישית של \"רוקדים עם כוכבים\".",
    "pageid": 310393
  },
  {
    "title": "מירי בוהדנה",
    "extract": "מרים (מירי) בוהדנה-קובו (נולדה ב-12 באוקטובר 1977) היא דוגמנית, שחקנית ומנחת טלוויזיה ישראלית. נערת ישראל, ובחמישייה הסופית  בתחרות מיס וורלד (מיס עולם) לשנת 1995.",
    "pageid": 25872
  },
  {
    "title": "מקסימיליאן הראשון, קיסר מקסיקו",
    "extract": "פרדיננד מקסימיליאן יוזף הראשון, קיסר מקסיקו (בספרדית: Emperador Maximiliano I de México‏; 1832 – 19 ביוני 1867) לבית הבסבורג האוסטרי. היה קיסר מקסיקו בין השנים 1864–1867.\nמקסימיליאן מונה לקיסר ב-10 באפריל 1864, ביוזמתו של נפוליאון השלישי קיסר צרפת, אשר יזם שיתוף פעולה מדיני עם אוסטריה נגד פרוסיה. אל מקסימיליאן, שהיה בטריאסטה הגיעו קבוצה של מקסיקנים שמרנים, אשר הציעו לו את המשרה, כאשר ארצם, מקסיקו, היא תחת כיבוש צרפתי. ממשלות רבות מיאנו להכיר בשלטונו של מקסימיליאן על מקסיקו, ביניהן ארצות הברית, אשר פלשה לאזורים בצפון מקסיקו. עובדה זו פעלה כיתרון למתנגדים לקיסר, הרפובליקנים המקסיקנים בראשותו של בניטו חוארס. סופו הטראגי של קיסר מקסיקו האוסטרי, שהיה שליח בית הבסבורג האוסטרי למקסיקו, היה שהוקרב למען אינטרסים של אירופה: יוקרתיים, פיננסיים ודתיים, אשר לא ניתן להם גיבוי מתאים והוא הוצא להורג על ידי המורדים ב-19 ביוני 1867.\nכיום נחשב מקסימיליאן כדמות חיובית בתרבות המקסיקנית. בכך שבנה ושיפץ את עיר הבירה, ושלמרות שנקבר באירופה הוא קבור עם סמלים מקסיקניים. בכך נעוץ ההסבר מדוע השם מקסימיליאן נפוץ במקסיקו עד היום.",
    "pageid": 364945
  },
  {
    "title": "מרים (גופן)",
    "extract": "מרים (בכתיב לועזי: Miriam) הוא גופן עברי נפוץ אשר עוצב בשנת 1908 על ידי רפאל פרנק, מי שעיצב בין השאר גם את הגופן פרנק ריהל. \nגופן \"מרים\" מתאפיין בעיצוב פשוט ובעובי קו אחיד, בסגנון \"Sans serif\" (חסר תגים). נעשה בו שימוש רב בכתיבת טקסטים שונים על גבי מדיה דיגיטלית ומודפסת. גופן זה אף משמש כברירת מחדל בגרסה העברית של תוכנות מחשב שונות (לדוגמה: Windows Live Messenger).\nכיום הוא נפוץ בעיקר בגרסה שעיצב שמואל גוטמן – Guttman Miryam, המופצת עם תוכנת אופיס של מיקרוסופט.",
    "pageid": 643460
  },
  {
    "title": "משפט שלמה",
    "extract": "משפט שלמה הוא סיפור מקראי, המופיע בספר מלכים א', פרק ג' בפסוקים ט\"ז–כ\"ח. על פי המסופר, שלמה המלך שימש כשופט במקרה של שתי נשים, שטענו כל אחת לאימהות על ילד, ובתרגיל מבריק הצליח לגרום למתדיינות להסגיר את רגשותיהן הכמוסים, באופן שהבהיר לכול מי מהן היא האם האמיתית ומי המתחזה. הסיפור מדגים את חוכמתו הרבה של שלמה, שמתואר במקרא כחכם באדם.\nסיפור קצר זה, שיש בו ממאפייני החידה הבלשית, נחשב במחקר לגרסה של סיפור עם, ונמצאו לו מקבילות רבות בפולקלור העולמי. הסיפור משך את תשומת לבם של פרשנים וחוקרים רבים, שעמדו על תכונותיו האמנותיות וביארו אותו. כמו כן הוצעו לסיפור קריאות חתרניות, בין השאר מנקודת מבט פמיניסטית.",
    "pageid": 5359
  },
  {
    "title": "נועה קירל",
    "extract": "נוֹעָה קִירֶל (נולדה ב-10 באפריל 2001) היא זמרת-יוצרת, שחקנית ופרזנטורית ישראלית; יצגה את ישראל באירוויזיון 2023 עם שירה \"Unicorn\", שהגיע למקום השלישי בתחרות. קירל זכתה בתארים \"זמרת השנה\" ו\"אשת השנה\" של גלגלצ ארבע שנים ברציפות.",
    "pageid": 1332589
  },
  {
    "title": "נורית גפן",
    "extract": "נורית גפן (נולדה ב-10 באוקטובר 1944) היא אשת טלוויזיה, יחצ\"נית, מפיקה ושחקנית ישראלית.",
    "pageid": 199191
  },
  {
    "title": "עונת 2024/2025 בליגת האלופות",
    "extract": "עונת 2024/2025 בליגת האלופות של אופ\"א היא העונה ה-70 בה מתקיים טורניר הכדורגל שמאורגן על ידי אופ\"א, והעונה ה-33 במתכונת החדשה מאז שונה שם הטורניר מגביע אלופות אירופה למועדונים לליגת האלופות. זוהי העונה הראשונה בה מתקיים הפורמט החדש, טורניר בשיטה השווייצרית.\nהזוכה בתואר תשחק נגד זוכת הליגה האירופית בסופר קאפ האירופי, תקבל כרטיס לליגת האלופות בעונת 2025/2026 ותעפיל לגביע העולם למועדונים 2025.\nהגמר ייערך באליאנץ ארנה, מינכן, גרמניה. ב-31 במאי 2025.",
    "pageid": 2251278
  },
  {
    "title": "עכשיו 14",
    "extract": "עכשיו 14 (נקרא גם ערוץ 14), הוא ערוץ טלוויזיה מסחרי ישראלי בבעלות חברת ערוץ יהודי ישראלי בע\"מ שבשליטת יצחק מירלשוילי.\nהערוץ הוקם תחת רישיון שידור כערוץ מורשת, ועלה לאוויר ב־30 ביוני 2014 באפיק 20 בכבלים ובלוויין תחת המיתוג \"ערוץ 20\". ב-18 בינואר 2021 זכה הערוץ במכרז לשידור באפיק 14, ובנובמבר של אותה השנה החל לשדר באותו אפיק תחת השם הזמני \"ערוץ 14 בהרצה\", ולאחר מכן מותג כערוץ \"עכשיו 14\", והחל לשדר שידורי חדשות ואקטואליה. הערוץ מזוהה עם הימין הפוליטי בישראל ובייחוד עם תמיכה בבנימין נתניהו. הערוץ אינו משדר בשבתות ובמועדי ישראל.\nהערוץ הוא בבעלות חברת \"ערוץ יהודי ישראלי\" בע\"מ שבעל השליטה בה הוא איש העסקים יצחק מירלשוילי. מנכ\"ל הערוץ בשנים 2021–2023 היה איתי וולמן. המנכ\"ל מאז 2023 הוא אריאל אדרי, העורך הראשי הוא יורם כהן ויושב ראש מערך חדשות 14 הוא אלון מזר.\nהערוץ הוא ערוץ מסחרי זעיר, ועל כן אין לו חברת חדשות והוא אינו מחויב להפיק הפקות מקור באמצעות בתי הפקה חיצוניים.\nעל פי הערוץ, מועסקים בו מעל ל-350 עובדים.",
    "pageid": 1129088
  },
  {
    "title": "פרשת קרולין ברונה",
    "extract": "פרשת קרולין ברונה עוסקת בילדה בשם ברונה, ילידת ברזיל, שנחטפה כתינוקת ואומצה בגיל מספר חודשים תחת השם קרולין, על ידי בני הזוג תורג'מן מישראל, שהולכו שולל על ידי רשת שעסקה בחטיפת תינוקות ובמכירתם. תחילת הפרשה בפרסום של צוות טלוויזיה בריטי, שערך תחקיר עיתונאי בנושא חטיפות ילדים. הצוות קישר בין ההורים הביולוגיים בברזיל להורים המאמצים בישראל, הביא אותם לארץ, והם הגישו תביעה בבית המשפט לקבל את הילדה חזרה לחזקתם.\nבתום משפט מתוקשר, הכריע בית המשפט שהילדה תוחזר לידי בני הזוג הברזילאים. הזוג שב לברזיל עם בתם, וזכה לקבלת פנים מכובדת, אך המשפחה שבה במהרה לחיי הדלות בשכונות העוני ממנה הגיעו.",
    "pageid": 1081586
  },
  {
    "title": "צ'ארלי צ'פלין",
    "extract": "סר צ'ארלס ספנסר \"צ'ארלי\" צ'פלין (באנגלית: Sir Charles Spencer \"Charlie\" Chaplin;‏ 16 באפריל 1889 – 25 בדצמבר 1977) היה שחקן קומי ובמאי קולנוע אנגלי, שזכה להצלחה רבה בעידן הסרט האילם. צ'פלין הפך לסמל, בין היתר בזכות דמות \"הנווד\" שגילם ברבים מסרטיו. נחשב לאחת מהדמויות החשובות והמשפיעות ביותר בהיסטוריה של תעשיית הקולנוע. צ'פלין היה מעורב בכל הליכי ההפקה של סרטיו, החל מכתיבת התסריט, דרך הבימוי וכלה בבחירת הפסקול והמוזיקה.\nהקריירה של צ'פלין ארכה יותר מ-75 שנה, החל מצעדיו הראשונים כשחקן בגיל חמש בלבד ועד סרטו האחרון \"הרוזנת מהונג קונג\" (1967). היא ידעה עליות ומורדות, וכן שערוריות ומערכות יחסים זוגיות מתוקשרות עם נערות ונשים צעירות.\nבשנת 1919, לאחר שהפך לאחד מהשחקנים הבולטים והמוערכים בתעשיית הקולנוע האמריקאי, הקים צ'פלין את חברת ההפקות \"יונייטד ארטיסטס\", שאפשרה לו שליטה כמעט מוחלטת בהליך הפקת סרטיו, בהם \"הנער\" (1921), \"האישה מפריז\" (1923), \"הבהלה לזהב\" (1925) ו\"הקרקס\" (1928).\nבמהלך שנות ה-30 התקשה צ'פלין להסתגל למעבר מעידן הסרט האילם לעידן הסרט המדבר, ובמשך זמן רב סירב לשלב פסקול דיבור בסרטיו. הוא המשיך בהפקת סרטים אילמים, כשהבולטים שבהם, \"אורות הכרך\" (1931) ו\"זמנים מודרניים\" (1936), הפכו עם השנים לקלאסיקות. זמנים מודרניים, שהיה פרודיה על \"פולחן היעילות\" הקפיטליסטי ומבט קומי על המצוקות שאותם חווה מעמד הפועלים בעידן המודרני (לדוגמה חוויית הדהומניזציה אותה חווה הפועל הפשוט על פס היצור), היווה את תחילתה של מגמה בה צ'פלין עסק בנושאים פוליטיים וחברתיים והביע ביקורת בסרטיו. בשנות ה-40 המשיכה מגמה זו בסרטים כדוגמת \"הדיקטטור הגדול\" (1940), שהיה פרודיה על המשטרים הפשיסטים של אירופה ועל הדיקטטורים העומדים בראשם, ובראשם היטלר ומוסוליני. בעקבות הבעת דעות אלו צ'פלין הואשם בתמיכה בקומוניזם, ובנוסף לכך היה מעורב בפרשיה רומנטית עם אישה צעירה ממנו בשנים רבות. שני מאורעות אלו הובילו לירידה חדה בפופולריות שלו בשנים אלו. בשנות החמישים המוקדמות, לאחר שנפתחה נגדו חקירה על ידי ה-FBI, לא חודשה אשרת השהייה שלו בארצות הברית, מה שהוביל הלכה למעשה לגירושו ולהשתקעותו בשווייץ. צ'פלין נטש את דמות הנווד בסרטיו המאוחרים, בהם \"מסייה ורדו\" (1947), \"אורות הבמה\" (1952) ו\"מלך בניו יורק\" (1957).\nבמהלך הקריירה זכה צ'פלין בפרסים רבים, בהם שלושה פרסי אוסקר, עיטור לגיון הכבוד מטעם הממשלה הצרפתית בשנת 1971, פרס אריה הזהב בפסטיבל הסרטים של ונציה בשנת 1972, פרס מפעל חיים מטעם \"מרכז לינקולן לקולנוע\" שבניו יורק, שקרוי על שמו של צ'פלין החל משנת 1972. בשנת 1975 הוענק לצ'פלין תואר אביר (סר), כחלק ממסדר האימפריה הבריטית.",
    "pageid": 6858
  },
  {
    "title": "צוענים",
    "extract": "צוענים או בני רומה הם עם נוודים שמוצאו בתת-היבשת ההודית. רוב הצוענים חיים באירופה, בעיקר במזרח היבשת ובדרומה. בני עם זה מכונים גם בשמות \"רומים\", \"רומאנים\", \"סינטי\", \"ציגנר\" ועוד. השם רום, המועדף עליהם, משמעו בשפתם \"בן אדם\". חוקר תולדות הצוענים הבריטי אנגוס מק'קיי פרייזר מצא שהמילה דום בשפה הפרסית ובשפה הארמנית המילה לום, הן בעלות משמעות זהה.\nההערכה המקובלת היא כי מקור הצוענים בצפון הודו. השושלת הע'זנווית פלשה להודו בראשית האלף השני ומשערים, שמסיבה זו עזבו הצוענים את מולדתם ויצאו לנדודים. בכתב יד של נזיר גאורגי בהר אתוס מוזכר שבשנת 1054 הגיעו לקונסטנטינופול הרבה \"athinganoi (άσίγγανοι)\", שהיו ידועים כקוראי עתידות ומכשפים. הצוענים בלטו באירופה באורח חייהם הנוודי, בגון עורם הכהה ובשפתם השונה מאוד מהשפות האירופאיות והקרובה לסנסקריט. הבדלים אלה שימשו פעמים רבות כסיבה ליחס העוין ולעיתים אף גזעני כלפיהם, שכלל צווי גירוש רבים. עוינות זו הגיעה לשיאה במלחמת העולם השנייה, בה השמידו הנאצים מאות אלפי צוענים. בימינו חלק לא מבוטל מן הצוענים התיישבו במקומות קבע וחלקם אף התבוללו בעמים שבקרבם חיו.\nההערכות בדבר גודל אוכלוסיית הצוענים בעולם בעשור השני של המאה ה-21 נעו בין 10 ל-25 מיליון בני אדם, כ-10 מיליון מתוכם באירופה. גיבוש הערכה אמיתית ואמינה למספר בני הרומה בעולם מהווה אתגר לחוקרים, מכיוון שחלק מבני הרומה אינם מזדהים ככאלה במפקדי אוכלוסין בגלל חששם מאפליה גזעית, וכן בגלל האופי הנוודי המסורתי שלהם.\nשפת הרומאני היא שפתם של הצוענים, וכ-5.5 מיליון מבני הרומה דוברים אותה. הרומאני שייכת לענף ההודי-ארי של קבוצת השפות ההודו-איראניות ממשפחת השפות ההודו-אירופיות.",
    "pageid": 143722
  },
  {
    "title": "רדון",
    "extract": "רדון (או ראדון; Radon) הוא יסוד כימי רדיואקטיבי ממשפחת הגזים האציליים שסמלו הכימי Rn ומספרו האטומי 86. הוא נוצר כתוצאה מהתפרקות רדיואקטיבית של היסוד רדיום המצוי בכל סוגי הקרקעות בריכוזים שונים. לראדון ישנם 38 איזוטופים מוכרים שכולם רדיואקטיביים. היציב שבהם הוא \n  \n    \n      \n        \n          \n            Rn\n            \n            \n            \n            \n            222\n          \n        \n      \n    \n    {\\displaystyle {\\ce {^222Rn}}}\n  \n  בעל זמן מחצית החיים של 3.8235 ימים.\nהגז רדון התגלה על ידי ארנסט רתרפורד בשנת 1899. איזוטופ של רדון, רדון-220, היה הראשון עבורו חושב זמן מחצית חיים, על ידי הארייט ברוקס, ובעקבות ניסויים איתו הונחו היסודות למדע הפיזיקה הגרעינית.",
    "pageid": 4413
  },
  {
    "title": "רצועת עזה",
    "extract": "רצועת עזה (בערבית: قطاع غزّة – קִטַאע עַ'זַּה; בערבית מדוברת: קִטַאע עַ'זֶּה) היא חבל ארץ בדרום מישור החוף הדרומי של ארץ ישראל. הרצועה גובלת במצרים מדרום-מערב, בים התיכון ממערב ובישראל מדרום, מזרח וצפון. אורכה כ-40 קילומטרים, רוחבה נע בין 5.7 ל-12.5 קילומטרים ושטחה הכולל כ-365 קילומטר רבוע. לאחר הסכמי אוסלו נשלטה על ידי הרשות הפלסטינית, אך בשנת 2007 התרחשה השתלטות חמאס על רצועת עזה ומאז הוא שולט בה. נכון ליולי 2024, האו\"ם מעריך כי נותרו ברצועת עזה כ-2.1 מיליון תושבים פלסטינים, מתוך 2.3 מיליון תושבים שחיו ברצועה לפני מלחמת חרבות ברזל. פלסטינים רבים נמלטו מעזה או נהרגו במלחמה ברצועה.\nקו עקבה–רפיח הוא קו גבול שנוצר בשנת 1906 בין מצרים שהייתה בשליטת בריטניה (למרות שייכותה הפורמלית לאימפריה העות'מאנית) לבין ארץ ישראל שהייתה בשליטת האימפריה העות'מאנית וכלל את רצועת עזה בתחומי ארץ ישראל העות'מאנית.\nרצועת עזה נכללה בתחום המנדט הבריטי על ארץ ישראל שיועד להקמת בית לאומי לעם היהודי. ב-29 בנובמבר 1947 קיבלה העצרת הכללית של האו\"ם את תוכנית החלוקה, במסגרתה נועדה הרצועה, לצד שטחים נוספים סביבה, להיכלל במדינה ערבית שנועדה לקום. הניצחון של המדינה היהודית שהוקמה, ישראל, על הצבא המצרי במבצע חורב בשלהי מלחמת העצמאות הביאו להקטנת השטח שלא נכלל במדינה היהודית לרצועת חוף צרה. גבולותיה של הרצועה הוגדרו בהסכמי שביתת הנשק בתום מלחמת העצמאות שנחתמו ברודוס בין ישראל למצרים בשנת 1949 והרצועה נותרה בשליטה מצרית.\nעד למלחמת ששת הימים הייתה רצועת עזה נתונה לשלטון מצרי (למעט תקופה קצרה של כיבוש ושלטון צבאי ישראלי לאורך כחצי שנה בעקבות מלחמת סיני). במלחמת ששת הימים שבה וכבשה ישראל את הרצועה, והקימה בה יישובים ישראלים, בעיקר בגוש קטיף, ששכן בין ח'אן יונס ורפיח לבין הים. בין היישובים חודש גם כפר דרום שהיה ברצועה עוד לפני מלחמת העצמאות וישראל נסוגה ממנו בהסכמי שביתת הנשק בתום המלחמה.\nבהסכמי אוסלו הועברה השליטה ביישובים הפלסטינים שברצועת עזה לידי הרשות הפלסטינית, אם כי הריבונות נותרה בידי צה\"ל. גם לאחר ההסכמים נותרה בידי ישראל השליטה על היישובים הישראליים ברצועה, הדרכים המובילות אליהם משטח ישראל, ציר פילדלפי (רצועה צרה לאורך הגבול בין רצועת עזה לבין מצרים) ומעבר הגבול עם מצרים ברפיח. כחלק מן ההיערכות החדשה של העברת השליטה בהסכמי אוסלו, אורגנה והושלמה גדר המערכת סביב רצועת עזה לפי תפיסת-הפעלה צה\"לית המקובלת בגדרות המערכת בגבולות המדינה מול מדינות שכנות אחרות.\nבמהלך האינתיפאדה השנייה ולאחריה התגברו פעולות הטרור משטח הרצועה, כלפי היישובים היהודיים ברצועה וכלפי האזור שמסביבה, שקיבל את הכינוי עוטף עזה. פעולות אלו כללו גם ירי מרגמות ושיגור רקטות פלסטיניות לעבר ישראל. באוגוסט 2005 הושלמה תוכנית ההתנתקות של ממשלת ישראל, במסגרתה פונו יישובי גוש קטיף ויישובים יהודיים נוספים, וכוחות צה\"ל נסוגו מכל שטחי הרצועה, למעט חדירות זמניות לשטח, סגר ימי ופיקוח ושליטה אווירית על השטח.\nפחות משנתיים לאחר מכן, ביוני 2007 השתלטו כוחות חמאס על הרצועה, כבשו את המתקנים הצבאיים שבשליטת פת\"ח שבהנהגת מחמוד עבאס (אבו מאזן) והוציאו להורג קצינים במנגנוני הביטחון, כאשר בחלק מהמקרים הושלכו אנשי הרשות הפלסטינית מגגות הבניינים הגבוהים בעזה. בתגובה פיזר מחמוד עבאס את ממשלת האחדות הפלסטינית והכריז על מצב חרום.\nשלטון חמאס ברצועה הביא להגברת ירי הרקטות לעבר ישראל בעיקר לשדרות ויישובי עוטף עזה. ממשלת ישראל הטילה, מצד הגבול הישראלי, סגר יבשתי וימי על עזה, אך מאפשרת הכנסת מוצרי מזון מסוימים וציוד רפואי לרצועה. כמו כן, המצור הביא אותה לספק מים וחשמל לתושבי הרצועה, על רקע משבר המים ברצועת עזה.\nב-27 בדצמבר 2008, לאחר תקופה ממושכת של ירי רקטות לשטחה, יצאה מדינת ישראל למבצע עופרת יצוקה נגד שלטון חמאס במטרה להביא לידי שינוי יסודי במצב הביטחוני השורר בדרום ישראל ולהסיר את האיום על אזרחיה. במהלך המבצע נהרגו ברצועת עזה 1,166 בני אדם ונגרם הרס רב. ביולי 2014, לאחר ירי רקטות רבות מרצועת עזה לישראל, פתח צה\"ל במבצע צוק איתן. במבצע נהרגו למעלה מ-2,000 פלסטינים, ונפצעו יותר מ-8,000 מהם, גם נגרם הרס נרחב ברצועת עזה. טווח הרקטות שנורו מהרצועה לישראל התרחב, וכלל יישובים ממצפה רמון וירוחם בדרום ועד חיפה וקיסריה בצפון.\nב-7 באוקטובר 2023, שמחת תורה התשפ\"ד, יזם חמאס טבח שבעה באוקטובר מהרצועה, שכללה מטחי ירי נרחבים לאזורים רבים בישראל, פריצת גדר הגבול וחדירת אלפי מחבלים חמושים לישראל. המחבלים השתלטו על יישובים ומתקנים צבאיים, ביצעו טבח המוני, מעשי זוועות, אונס, התעללות ורצח אזרחים נרחב במקביל לחטיפת אזרחים וחיילים וירי רקטי מתמשך. בעקבות כך פרצה מלחמת חרבות ברזל במהלכה נהרגו יותר מ-44,282 פלסטינים, וכוחות צה\"ל השתלטו על אזורים נרחבים ברצועה, החריבו שטחים נרחבים בה ופינו מבתיהם כ-1.9 מיליון תושבים. במסגרת הלחימה הוקם מסדרון נצרים הנשלט בידי צה\"ל. המסדרון מחלק את צפון רצועת עזה כך שמצפונו העיר עזה, בתווך המסדרון כשטח צבאי, ויתר הרצועה מדרומו. כמו כן כבשה ישראל שטחים נרחבים נוספים ברצועת עזה.",
    "pageid": 2543
  },
  {
    "title": "תוכנית ההתנתקות",
    "extract": "תוכנית ההתנתקות הייתה תוכנית ישראלית לפינוי חד צדדי של כל ההתנחלויות וכוחות צה\"ל מרצועת עזה לגבולות הקו הירוק. בנוסף פונו ארבע התנחלויות מבודדות ומוצבי צה\"ל מצפון השומרון. ההתנתקות בוצעה בקיץ 2005, תחת ממשלת ישראל השלושים בראשותו של אריאל שרון יושב ראש הליכוד.\nההתנתקות הוצעה על ידי שרון בשנת 2003, אומצה על ידי הממשלה ב-2004 ואושרה כחוק על ידי הכנסת בפברואר 2005. באוגוסט וספטמבר 2005 התרחש הפינוי בפועל – צה\"ל ומשטרת ישראל פינו במשך מספר ימים מתנחלים שסירבו לפנות את בתיהם מרצונם ולקבל את חבילות פיצויים הממשלתיות. פינוי כל תושבי ישראל, הריסת מבני המגורים הישראלים ופינוי כוחות הביטחון מרצועת עזה הושלמו עד 12 בספטמבר 2005. פינוי ופירוק ארבע ההתנחלויות בצפון הגדה המערבית הושלמו עשרה ימים לאחר מכן. למעלה מ-8,000 מתנחלים מ-21 ההתנחלויות ברצועת עזה פונו והועברו לשטח ישראל.\nשרון נימק את התכנית בסיבות ביטחוניות וכלכליות. דב וייסגלס, שהיה עוזר בכיר לשרון – הסביר שהתכנית נהגתה על רקע שחיקה בין-לאומית ופנימית של ישראל במהלך האינתיפאדה השנייה, ובמטרה לעצור את התהליך המדיני.\nתוכנית ההתנתקות הייתה שנויה במחלוקת, כשבסקרי דעת קהל עלה באופן עקבי שהציבור תומך ברובו בתוכנית – סקרים הראו תמיכה בתוכנית של כ-50%–60% מהציבור הישראלי, והתנגדות של כ-30%–40%. התכנית עמדה בניגוד להצהרותיו של שרון לפני הבחירות לכנסת השש עשרה שנערכו בינואר 2003. שרון העמידה למשאל בקרב מתפקדי הליכוד, אשר דחו ברוב של כ-60% את התוכנית, אולם למרות תוצאות המשאל, המשיך שרון ביישומה. החוק ליישום התוכנית אושר בקריאה שלישית ב-16 בפברואר 2005 ברוב של 59 תומכים מול 40 מתנגדים ו-5 נמנעים. המאבק הפנימי בליכוד גם אחרי ביצוע התוכנית, הוביל לפרישת שרון מהמפלגה והקמת קדימה בנובמבר 2005, על אף שהוא ניצח בהצבעה במרכז הליכוד בסוגיית הקדמת הפריימריז. בנימין נתניהו, אף על פי שהצביע בעד התוכנית, נבחר לעמוד בראש הליכוד במקומו של שרון.\nשיקום מפוני ההתנתקות לקה במחדלים רבים, וועדת החקירה הממלכתית שדנה בסוגיה מתחה ביקורת קשה על מנהלת ההתנתקות והטיפול במפונים.",
    "pageid": 16802
  },
  {
    "title": "קטגוריה:להקות ישראליות",
    "extract": "קטגוריה זו מכילה להקות מוזיקליות ולהקות בידור ישראליות.",
    "pageid": 28225
  },
  {
    "title": "קטגוריה:נשות עסקים ישראליות",
    "extract": "",
    "pageid": 1507445
  },
  {
    "title": "אורנוס",
    "extract": "אוּרָנוּס (בלועזית: Uranus ; השם העברי: אוֹרוֹן) הוא כוכב הלכת השביעי במרחקו מן השמש, והוא מצוי במרחק ממוצע של 19.1914 יחידות אסטרונומיות ממנה. נמנה עם ארבעת ענקי הגזים ומסווג בתת-הקטגוריה \"ענק קרח\". מורכב בעיקר ממימן ומהליום, ובמרכזו ליבה מותכת של ברזל וסיליקטים, המוקפת בשכבה עבה של קרח, מתאן ואמוניה. מעבר לשכבות המוצקות משתרעת האטמוספירה העבה, המורכבת ממימן ומהליום.",
    "pageid": 294
  },
  {
    "title": "אלדד תמיר",
    "extract": "אלדד תמיר (נולד ב־1 במאי 1962) הוא מנכ\"ל ובעלים של בית ההשקעות \"תמיר פישמן\", דירקטור במספר חברות פרטיות בישראל; מראשוני מקימי תעשיית הון הסיכון בישראל.",
    "pageid": 1784323
  },
  {
    "title": "אסתי ירושלמי",
    "extract": "אסתי ירושלמי (נולדה בשנת 1967) היא שחקנית קולנוע וטלוויזיה ומטפלת אלטרנטיבית ישראלית.",
    "pageid": 1044093
  },
  {
    "title": "אפרת לביא",
    "extract": "אפרת לביא (נולדה ב-18 בספטמבר 1950) היא שחקנית קולנוע ותיאטרון ישראלית, זוכת פרס כינור דוד. נודעה בעיקר כאשר גילמה מספר תפקידים בסרטי הקולנוע הישראלים של שנות ה-70 של המאה ה-20, בדרך כלל בתפקיד אהובת ליבו הצנועה והמופנמת של אחד מן הגיבורים.",
    "pageid": 768132
  },
  {
    "title": "אתיופיה",
    "extract": "הרפובליקה הדמוקרטית הפדרלית של אתיופיה (באמהרית: የፌፈን ዲሞክራሲያዊ ሪፐብሊክ, תעתיק לעברית: יאיתיופ'יה פדראלאווי דימוקיראסייווי ריפביליק) היא מדינה ללא מוצא לים בקרן אפריקה שבמזרח אפריקה. היא גובלת בצפון באריתריאה, בסודאן ובדרום סודאן במערב, בקניה בדרום, בסומליה במזרח, ובג'יבוטי בצפון-מזרח. אתיופיה כיום היא פדרציה של שבעה מחוזות אתניים, ארבעה מחוזות מולטי-אתניים, ושתי ערים עצמאיות. המדינה מכונה בחוקתה \"הפדרציה האתיופית השנייה\" ומוגדרת כפדרציה דמוקרטית רב-לאומית שצורת שלטונה רפובליקה.\nאתיופיה היא ארץ בעלת היסטוריה רצופה מאז העת העתיקה. המדינה המודרנית היא המשכה של האימפריה האתיופית, שהיא עצמה מקורה בקיסרות אקסום. זו, על פי המסורת, התפתחה ממלכות שבא אשר קמה בשנת 1978 לפנה\"ס. הנצרות הוכרזה כדת המדינה בשנת 325 לספירה, כך הפכה אתיופיה למדינה השנייה ולאימפריה הראשונה שקיבלה את הנצרות[דרוש מקור]. במהלך המאה השביעית הגיע גם אסלאם לאזור, מה שהחל את תקופת החושך האתיופית, שבמהלכה התפשטה ממלכת אקסום דרומה, ואיבדה שטחים בצפון שנכבשו על ידי המוסלמים. בתחילת ימי הביניים הפכה אתיופיה לאחת מהאימפריות החזקות בתבל, ובסופם החלה הידרדרות. במהלך העת החדשה התרחבו גבולות המדינה, אך מאפייניה המדיניים ותשתיתה התרבותית המשיכו להתבסס על מקורותיה הקדומים שראשיתם בתקופה האקסומית. שמה הקודם של אתיופיה נקרא חבש.\nאתיופיה מנהלת מדיניות עצמאית השונה מיבשת אפריקה וממדינות המזרח התיכון, אך מאידך היא מובילה במספר תחומים ביבשת. בשנת 1923 היא הפכה לחברה בחבר הלאומים, ובשנת 1942 היא חתמה על הצהרת האומות המאוחדות, והייתה אחת מ-51 המדינות המייסדות של הארגון. בעקבות כך היא קיבלה עמדת בכורה ביבשת וזכתה לארח את מרכז האו\"ם באפריקה. אתיופיה היא גם אחת ממייסדות האיחוד האפריקאי, ומזכירות הארגון שוכנת בבירתה, אדיס אבבה.",
    "pageid": 4155
  },
  {
    "title": "בינה מלאכותית",
    "extract": "בינה מלאכותית (באנגלית: אינטליגנציה מלאכותית – Artificial intelligence, ובראשי תיבות: AI) היא שם מטאפורי למצב שבו מנסים לדמות את יכולות החשיבה האנושית באמצעים טכנולוגיים. הגדרה רחבה יותר לתחום זה ניתנה על ידי מרווין מינסקי: \"לגרום למכונה להתנהג בדרך שהייתה נחשבת לאינטליגנטית לו אדם התנהג כך\". \nה-OECD הגדיר:\n\nמערכת בינה מלאכותית היא מערכת מבוססת מכונה, שלמטרות מפורשות או משתמעות, מסיקה, מהקלט שהיא מקבלת, כיצד ליצור פלט כגון תחזיות, תוכן, המלצות או החלטות שיש ביכולתן להשפיע על סביבות פיזיות או וירטואליות. למערכות בינה מלאכותית שונות ישנן רמות שונות של אוטונומיה ויכולת הסתגלות לסביבתן לאחר פריסתן.\"\nיישומי בינה מלאכותית כוללים מנועי חיפוש מתקדמים באינטרנט (למשל, חיפוש גוגל), מערכות המלצות (בשימוש על ידי YouTube, אמזון ונטפליקס), הבנת דיבור אנושי (כגון סירי ואלקסה), מכוניות אוטונומיות, ובינה מלאכותית יוצרת (ChatGPT, ג'מיני, Midjourney ועוד), והיכולת להתחרות ברמה הגבוהה ביותר במשחקים אסטרטגיים (כגון שחמט ו-Go).\nבינה מלאכותית נוסדה כדיסציפלינה אקדמית בשנת 1956. בעשור הראשון של המאה ה-21, למידת מכונה מתמטית וסטטיסטית הוכיחה את עצמה כמוצלחת ביותר, וסייעה בפתרון בעיות מאתגרות רבות ברחבי התעשייה והאקדמיה. למידה עמוקה עלתה על כל טכניקות הבינה המלאכותית הקודמות במדדים בתעשייה, מה שהוביל לעלייה עצומה במימון ובעניין.\nהבינה המלאכותית (AI) התקדמה במהירות בשנים האחרונות[דרושה הבהרה], הן מבחינת כמות המשאבים שהוקצו לה והן מבחינת התפוקות שלה. האקונומיסט מעריך שמיזוגים ורכישות הקשורים לבינה מלאכותית היו גדולים פי 26 ב-2017 מאשר ב-2015. לגידול בהשקעה תרמה גם העלייה מהירה ביכולות הטכניות של בינה מלאכותית (AI). לדוגמה, על פי מדד הבינה המלאכותית, שיעורי השגיאות של זיהוי תמונה ירדו מ-29% לפחות מ-3% בין 2010 ל-2017.\nהמבחן המקובל ביותר לבינה מלאכותית הוגדר בשנת 1950 על ידי אלן טיורינג, וידוע בשם \"מבחן טיורינג\": מכונה תיחשב לתבונית, אם יינתן לאדם היושב בחדר סגור לנהל שיחה באמצעות ממשק מחשב עם שתי ישויות שנמצאות בחדר השני, כאשר אחת מהן תהיה מכונה והשנייה אנושית, והמשוחח לא יוכל לזהות מי משתי הישויות היא מכונה או אדם.",
    "pageid": 965
  },
  {
    "title": "בית הסוהר אופק",
    "extract": "בית הסוהר אופק הוא כלא ובית מעצר בישראל לבני נוער עד גיל 18.",
    "pageid": 160456
  },
  {
    "title": "בצלאל סמוטריץ'",
    "extract": "בְּצַלְאֵל יוֹאֵל סְמוֹטְרִיץ' (נולד ב-י' באדר ה'תש\"ם, 27 בפברואר 1980) הוא פוליטיקאי ישראלי המכהן כשר האוצר ה־28 של מדינת ישראל, כשר במשרד הביטחון, וכיושב-ראש מפלגת \"הציונות הדתית\". בעברו, כיהן כשר התחבורה והבטיחות בדרכים, וכן במשך כשבע שנים כחבר הכנסת ואף כסגן-יו\"ר הכנסת.\nבטרם כניסתו לתפקידיו בממשלות ובכנסות השונות, שימש כמנהל הפעילות של תנועת רגבים, וכן כמנהל ישיבת קדומים. עורך דין בהכשרתו.",
    "pageid": 1242553
  },
  {
    "title": "ג'ונבנה רמזי",
    "extract": "ג'וֹנְבֵּנֶה פטרישיה רמזי (באנגלית: JonBenét Patricia Ramsey; ‏6 באוגוסט 1990 – 25 בדצמבר 1996) הייתה ילדה אמריקאית שנרצחה בקולורדו. הרצח זעזע את ארצות הברית ונותר בלתי מפוענח.\nג'ונבנה רמזי נמצאה ללא רוח חיים במרתף שבבית הוריה, בבולדר, קולורדו, כשמונה שעות לאחר שדווחה כנעדרת. המקרה משך את תשומת לב הציבור לאחר שלא נמצאו חשודים בפרשה, והחשדות הופנו כלפי משפחתה על מעורבותם במקרה. הרמזים המבלבלים במקרה הביאו לכתיבתם של מספר ספרים ומאמרים המנסים לפתור את תעלומת הרצח.",
    "pageid": 231718
  },
  {
    "title": "גידי גוב",
    "extract": "גדעון (גידי) גוב (נולד ב-4 באוגוסט 1950, כ\"א באב ה'תש\"י) הוא זמר, שחקן, קומיקאי ומנחה טלוויזיה ישראלי. התפרסם בראשית דרכו כאחד מכוכבי להקת הנח\"ל לצד ירדנה ארזי, לאחר מכן היה חבר בלהקות המצליחות \"כוורת\", \"גזוז\" ו\"דודה\".\nהוציא אלבומים ולהיטים רבים וכן הופיע כסולן, עם הלהקות השונות, ובשיתוף פעולה עם זמרים נוספים; בין היתר השתתף בהקלטת האלבום המצליח \"הכבש השישה עשר\". השתתף בסרטים ובתוכניות טלוויזיה, לרבות התוכנית המצליחה \"זהו זה!\".",
    "pageid": 7421
  },
  {
    "title": "דן גולדפוס",
    "extract": "דן גולדפוס (נולד ב-28 בדצמבר 1976) הוא קצין בצה\"ל בדרגת אלוף, המשמש מפקד מערך התמרון ומפקד הגיס הצפוני. בעבר שימש מפקד עוצבת האש. קודם לכן שימש קצין חי\"ר וצנחנים ראשי, מפקד חטיבת הנח\"ל, מפקד חטיבה 226, מפקד עוצבת חירם וסגן מפקד שייטת 13.",
    "pageid": 1200468
  },
  {
    "title": "דרוזים",
    "extract": "דרוזים (בערבית: دُرُوز, דֻרוּז; צורת היחיד: دُرْزِيّ, דֻרְזִיּ) הם קבוצה אתנו-דתית דוברת ערבית במזרח התיכון, המקיימת דת אתנית ייחודית שהתפצלה מהאסלאם השיעי-איסמאעילי במאה ה-11.\nעל פי העדויות ההיסטוריות, האמונה הדרוזית - דין א-תַּוְחִ֫יד (دين التوحيد, ובעברית: דת הייחוד), צמחה במצרים בתחילת המאה ה-11, ובמרכזה עמדה דמותו של אל-חאכם באמר אללה (الحاكم بامر الله), הח'ליף ה-6 בשושלת הפאטמית. על פי המסורת הדרוזית, אל-חאכם היה התגלמות הרוח האלוהית. בשנת 1021 הוא נעלם אבל לפני שנעלם הוא הורה לאנשיו להפיץ את אמונתו[דרוש מקור: האם זוהי מסורת או נתמך על ידי מקורות היסטוריים?], ומי שהמשיכו להפיץ את בשורתו ואת האמונה שהוא התגלות האלוהות היו חמזה בן-עלי ומוחמד בן אסמאעיל א-דרזי. השניים הסתכסכו וא-דרזי הואשם במעשים שליליים, ועל כן הכינוי \"דרוזי\" נחשב דווקא לשלילי בעיני הדרוזים, והם מעדיפים להיקרא בשם \"בַּ֫נִי מערוף\" (بني معروف) שפירושו \"בני החסד\". אחרים גורסים שבני מערוף היו שבט שאימץ את הדת הדרוזית בעבר הרחוק. על פי מסורות דרוזיות לדרוזים שורשים קדומים בהרבה, שהתנהלו לאורך שנים באופן מחתרתי.\nהדרוזים במזרח התיכון הם דוברי השפה הערבית הדומה לניבים סוריים. כמעט כל הדרוזים במזרח התיכון חיים באזור הגאוגרפי הכולל את לבנון, דרום סוריה וצפון ישראל (ראו הדרוזים בישראל). התיישבותם הררית, במטרה להישמר מאוכלוסייה עוינת. רובם אזרחים סורים, אך יש קהילה דרוזית גדולה בין אזרחי לבנון. בסוף שנת 2021 נמנו 150 אלף דרוזים תושבי קבע בישראל (כ־1.6% מאוכלוסיית המדינה). ישנה קהילה דרוזית גדולה בוונצואלה וזאת בשל הגירה מסיבית, מסוף המאה ה-18, מהמזרח התיכון, לצורכי עבודה. כמו כן, ישנן קהילות דרוזיות גדולות בארצות הברית, בקנדה, באוסטרליה, בגרמניה, בשוודיה ובקולומביה.",
    "pageid": 9880
  },
  {
    "title": "הבונים החופשיים",
    "extract": "מסדר הבנייה החופשית (באנגלית: Freemasonary) הוא התאגדות בין־לאומית רחבת־היקף הפועלת כארגון אחווה . הארגון מגדיר את עצמו כ\"מסדר בעל תורת מוסר מצועפת במשלים ומתוארת בסמלים\". באנגלית נקראים חברי־המסדר בשם \"Freemasons\" או לעיתים בצורה המקוצרת \"Masons\" בלבד, והמונח \"מסוני\" משמש כשם תואר לתיאור דברים הקשורים לבונים החופשיים. \nשלושת העקרונות המרכזיים של הבונים החופשיים הם חופש, אחווה, ושוויון בין \"האחים\" (כפי שמוגדרים חברי המסדר) ובין בני האדם. היות שהארגון מושתת על מוסר, על פי הגדרתו, על האחים לנהוג בהתאם לתפיסה המוסרית תוך הקפדה על אהבת אחים; סיוע (מתן צדקה וחסד); ואמת. חברי הארגון – שרובם המכריע הם גברים – מגדירים את עצמם כאחים באחווה כלל־עולמית.",
    "pageid": 18860
  },
  {
    "title": "הדירוג העולמי של פיפ\"א",
    "extract": "הדירוג העולמי של פיפ\"א הוא מערכת לדירוג של נבחרות הכדורגל הלאומיות החברות בפיפ\"א. כל נבחרת צוברת נקודות על פי תוצאות משחקיה וחשיבותם. ככל שמספר הנקודות גדול יותר, כך מקומה של הנבחרת בדירוג גבוה יותר. השיטה הנוכחית הוכנסה לשימוש ב-20 באוגוסט 2018.",
    "pageid": 113808
  },
  {
    "title": "הורדוס",
    "extract": "הוֹרְדוֹס (ביוונית: Ἡρῴδης (הֵרוֹדֵס), 72 ‏לפנה\"ס – ז' בכסלו, 4 לפנה\"ס) היה מלך יהודה משנת 37 לפנה\"ס עד מותו, ומייסד שושלת בית הורדוס. מכונה גם \"הורדוס הגדול\", כדי להבדילו מבניו שנקראו על שמו.\nהביוגרפיה של הורדוס מבוססת בעיקר על כתביו של יוסף בן מתתיהו (פלאוויוס יוספוס), שהמקור העיקרי שלו לנושא היה חיבורו של ניקולאוס איש דמשק, מקורבו של הורדוס והיסטוריון החצר שלו. ידוע גם על קיומו של חיבור בשם \"ההיסטוריה של המלך הורדוס\" מאת היסטוריון בשם פטולמאיוס, אולם הוא לא שרד.\nימי שלטונו של הורדוס ביהודה היו תקופת ביניים, בין שלטון מלכי בית חשמונאי לבין שלטון נציבי רומא, כשהארץ נשלטה באופן עקיף על ידי הרומאים באמצעות שלוחם ועושה דברם – הורדוס, כמלך וסאל. מעמד זה הקנה לו ולממלכת יהודה אוטונומיה בנושאי פנים, אך חייבו להיות כפוף במדיניות החוץ ובכלל – לרומא.\nהורדוס נודע במפעלי הבנייה האדירים והמפוארים שהקים, הודות להם הוא מכונה גם \"המלך הבנאי\". הוא בנה מחדש את בית המקדש, והפך אותו למבנה מפואר מאוד, בנה מחדש את העיר שומרון, ושינה את שמה ל\"סבסטי\", כמחווה לקיסר אוגוסטוס. הקים עיר נמל גדולה בקיסריה, אף היא לכבוד הקיסר אוגוסטוס, ובנה בה אמפיתיאטרון, מהראשונים בעולם שנבנו במישור. שרידים ממפעלי הבנייה של הורדוס ניתן למצוא גם במצדה, שהייתה ארמון-מקלט שבנה לעצמו, בקיסריה, בהרודיון – שבו גם נקבר אחרי מותו באחוזת קבר מפוארת שכרה לעצמו, ובארמונות החורף שבנה לעצמו ליד יריחו.\nדמותו בתודעה נשארה כשליט אכזר, ששלט בכוח הזרוע, תוך התנגדות עזה של העם כלפיו ובמיוחד מצד הפרושים, שלקראת סוף ימי בית שני הייתה להם השפעה רבה על העם היהודי, והשקפותיהם באו לידי ביטוי בספרות חז\"ל. גם יוסף בן מתתיהו תיאר את מעשי הזוועה שהורדוס ביצע, בספריו בשפה היוונית. בברית החדשה מתואר הורדוס כשליט אכזר, שהורה בין השאר על הרג כל הילדים בבית לחם בשל הידיעה על לידתו של משיח בן דוד (כלומר ישו, מי שאמור להיות מלך היהודים במקומו) בבית לחם, ומאוחר יותר הנחילה הנצרות את מסורותיה במרחב ההלניסטי. כך עיצבו שתי קבוצות אלה, הפרושים והנוצרים, את הזיכרון ההיסטורי של תקופת הורדוס. ועוד, עצם היותו ממוצא אדומי, רדיפתו הקנאית את צאצאי בית חשמונאי ורציחתם בזה אחר זה, התנהגותו המתריסה כלפי הסנהדרין ורציחתם, אכזריותו הפראית כלפי בני משפחתו הקרובים בהם אשתו וילדיו, וחנופתו לרומאים, כל אלה תרמו לשנאה ולהסתייגות מהורדוס.\nלמרות זאת, תקופת מלכותו של הורדוס על יהודה מנעה שלטון רומאי ישיר. לאחר מותו, כאשר בניו נכשלו לייצב את שלטונם בארץ, החל עידן של דיכוי קשה תחת שלטון נציבים רומים, שהסתיים במרד הגדול ובחורבן בית המקדש השני.",
    "pageid": 12611
  },
  {
    "title": "הפיג'מות",
    "extract": "הפיג'מות היא סדרת טלוויזיה קומית-מוזיקלית ישראלית לילדים ונוער בהפקת טדי הפקות, ששודרה החל מ-6 ביולי 2003 ועד לסיומה ב-15 בפברואר 2015 במשך 9 עונות ו-223 פרקים בערוץ הילדים. הסדרה מגוללת את סיפורה של חברי להקה כושלת מנתניה בשם \"הפיג'מות\", העוברת להתגורר בתל אביב. התסריט לסדרה נכתב על ידי רובי דואניאס, אריק זילברמן, אלי דראי וחלק משחקניה. הסדרה משודרת בערוץ הילדים. \"הפיג'מות\" היא קומדיית המצבים השנייה באורכה בישראל, לאחר \"סברי מרנן\", שגם הופקה על ידי \"טדי יזמות והפקות\", חברת ההפקה של הסדרה.",
    "pageid": 167474
  },
  {
    "title": "ונטוורת' מילר",
    "extract": "ונטוורת' ארל מילר השלישי (באנגלית: Wentworth Earl Miller III; נולד ב-2 ביוני 1972) הוא שחקן ותסריטאי בריטי-אמריקאי, שנודע בזכות כיכובו בסדרה \"נמלטים\" בתור מייקל סקופילד, ובתור לאונרד סנארט/קפטן קור בסדרות \"הפלאש\" ו\"אגדות המחר\".",
    "pageid": 236629
  },
  {
    "title": "זרה (סדרת טלוויזיה)",
    "extract": "זרה (באנגלית: Outlander) היא סדרת דרמה בריטית-אמריקאית, המבוססת על סדרת ספרי המסע בזמן \"נוכרייה\" מאת דיאנה גבלדון. את הסדרה עיבד רונלד ד. מור והפיקו \"Sony Pictures Television\" ו-\"Left Bank Pictures\" עבור רשת הטלוויזיה Starz. שידור הבכורה של הסדרה היה ב-9 באוגוסט 2014. בסדרה מככבת קטרינה באלף בדמות קלייר רנדל, אישה נשואה ששירתה כאחות במלחמת העולם השנייה, ובשנת 1945 היא נוסעת בזמן לסקוטלנד של שנת 1743. שם היא פוגשת את ג'יימי פרייזר (סם היוגן), לוחם איש ההיילנדס ומוצאת עצמה מעורבת במרידות היעקוביטים.\nהעונה השנייה מבוססת על הספר \"שפירית בענבר\", היא בת 13 פרקים, ושודרה לראשונה ב-9 באפריל 2016. ב-1 ביוני 2016 חודשה הסדרה לעונה שלישית ורביעית שהם עיבודים לספרים הבאים בסדרת הספרים: \"נוסעת מעבר לזמן\" ו\"תופי הסתיו\". שידור העונה השלישית החל ב-11 בספטמבר 2017 והסתיים ב-10 בדצמבר. העונה הרביעית החלה את שידוריה ב-4 בנובמבר 2018 וחודשה לעונה חמישית שעלתה לשידור בפברואר 2020. צילומי עונה שישית החלו בפברואר 2021. צילומי העונה השביעית נערכו בשנת 2022. בינואר 2023 דווח כי הסדרה חודשה לעונה שמינית ואחרונה.\nבישראל הסדרה משודרת בערוץ yes Drama ובסלקום tv. בנטפליקס זמינות חמש העונות הראשונות.\nבעקבות הצלחת הסדרה הוחלט על הפקת סדרת פריקוול, על סיפור אהבתם של הוריו של ג'יימי, \"זרה: דם מדמי\" (Outlander: Blood of my Blood).",
    "pageid": 1470838
  },
  {
    "title": "חאפז אל-אסד",
    "extract": "חאפז אל-אסד (בערבית: حافِظ ٱلْأَسَد, בתעתיק מדויק: חָאפִט' אלְאַסַד; 6 באוקטובר 1930 – 10 ביוני 2000) היה שליט סוריה משנת 1970 ועד למותו. אסד, בן למיעוט העלווי, החל את דרכו כקצין בחיל האוויר הסורי והיה פעיל במפלגת הבעת'. ב-1963 היה שותף בכיר בהפיכה הצבאית. ב-1966, לאחר הפיכה צבאית שהובילה המפלגה, היה לשר ההגנה ושר החוץ במהלך מלחמת ששת הימים וספטמבר השחור, ובנובמבר 1970 תפס בעצמו את השלטון, תוך מינוי בני משפחתו ומקורביו העלווים לעמדות מפתח. בתקופת שלטונו, הנהיג אסד דיקטטורה ופולחן אישיות ודיכא באכזריות את האופוזיציה למשטרו, דיכוי שהגיע לשיאו בטבח חמה. הוא פעל לרסן את כוחם של האחים המוסלמים, ולחזק את מעמדה של סוריה כרפובליקה חילונית. אסד הוביל עם מצרים את מלחמת יום הכיפורים מול ישראל, והנהיג חזית קשוחה במסגרת המגעים להגעה להסכם שלום עימה. במקביל, הגביר את מעורבותה של סוריה בענייניה של שכנתה לבנון, מעורבות שהביאה לעימות נוסף בינה לבין ישראל במלחמת לבנון הראשונה. מ-1990 והלאה השתלט למעשה על לבנון והפך את ממשלותיה לממשלות בובות של דמשק. לאחר מותו, ביוני 2000, מונה בנו בשאר אל-אסד ליורשו.",
    "pageid": 23422
  },
  {
    "title": "חג המולד",
    "extract": "חג המולד הוא חג המקובל כמעט בכל זרמי הנצרות המציין את הולדת ישו. על פי הברית החדשה נולד ישו למרים הבתולה בבית לחם במקום בו מצויה כיום כנסיית המולד. הנוצרים מאמינים כי לידתו של ישו מהווה הגשמה של נבואות התנ\"ך על בואו של משיח מבית דוד, אשר יגאל את העולם מחטאיו ויגשר על הפער שבין האל ובין בני האדם. אין הסכמה בקרב הכנסיות ובקרב היסטוריונים על הכרונולוגיה המדויקת של לידת ישו, אך מאז המאה הרביעית כמעט כל הכנסיות חוגגות אותו ב-25 בדצמבר (כך גם הכנסיות המזרחיות המשתמשות בלוח היוליאני לצרכים דתיים, אם כי בשל השימוש האזרחי במקבילו הגרגוריאני הן מציינות אותו לכאורה ב-7 בינואר).\nמנהגי החג והמסורות הקשורות בו נטמעו ברחבי העולם והחלו לאפיין גם מדינות ומשפחות שאינן אוחזות בדת הנוצרית. קמה סביבו הוויה תרבותית מחולנת שלמה, הן בארצות שתרבותן נוצרית במקורה ואף בכמה שאינן, המדגישה את התכנסות המשפחה והחברים ואת עונת החורף, עם מוטיבים כמו סנטה קלאוס, עץ אשוח מקושט, מתנות לילדים, שירים וסרטים פופולריים. במקביל, משמעותו הדתית המקורית של החג נשמרת על ידי הנוצרים המאמינים ברחבי העולם, הפוקדים את הכנסיות לרגל התפילות המיוחדות ומוסיפים להדגיש את היום כמציין את לידת ישו.",
    "pageid": 24677
  },
  {
    "title": "חיל ההנדסה הקרבית",
    "extract": "חיל ההנדסה הקרבית (בראשי תיבות: חה\"ן) הוא אחד החילות בזרוע היבשה של צבא הגנה לישראל. זהו כוח ההנדסה הקרבית של צה\"ל. ייעודו של החיל הוא הבטחת יכולת התמרון של כוחות צה\"ל בד בבד עם שלילת יכולת זו מהאויב, הבטחת שרידות כוחות צה\"ל והשמדת תשתיות אויב תוך כדי לחימה רגלית וממוכנת, התעסקות בחבלה, מיקוש, צליחת מכשולים, הנדסה, בנייה והריסה. בנוסף אחראי החיל על תחומים שונים הדורשים ידע ומומחיות בנושאי הנדסה צבאית בהם רובוטיקה, לוחמת מנהרות, עיסוק בחומרי נפץ והתגוננות מפני נשק בלתי-קונבנציונלי. תפקידי החיל כוללים פריצת מכשולים, ביקוע קווי הגנה עוינים, פריצת שדות מוקשים, ניתוץ ביצורים, פריצת ופתיחת צירים, הכשרת צירי תנועה, גישור וצליחה, מיקוש הגנתי, עיסוק בחומרי נפץ, חבלה התקפית, חבלה וסילוק פצצות, בניית קווי הגנה ומכשולים, בניית ביצורים, הפעלת ציוד מכני הנדסי וציוד סער, משימות הריסה ובנייה תחת אש, והתגוננות מפני נשק בלתי-קונבנציונלי בשדה הקרב. כמו כן, לוחמי החיל (מלבד הצמ\"ה) מאומנים בלוחמת חי\"ר והפעלת רכב קרבי משוריין. החיל מופקד על 3 גדודי פלסים סדירים (גדוד 601 – \"אסף\", גדוד 603 – \"להב\" וגדוד 605 – \"המח\"ץ\") ובהם מחלקות סיור ופלוגות צמ\"ה (ציוד מכני הנדסי) כבד, גדודי מילואים נוספים ויהל\"ם – יחידת הנדסה למשימות מיוחדת, יחידה מובחרת בצה\"ל העוסקת בקומנדו הנדסי, חבלה, סילוק פצצות, רובוטיקה, לוחמת מנהרות ועוד. במסגרת מאמץ התמרון כוחות ההנדסה נכנסים ראשונים לשדה הקרב המשולב ומובילים את שאר הכוחות דרך צירים שנפרצו וזוכו ממכשולים טבעיים ומלאכותיים.\nשורשי חיל ההנדסה נעוצים עוד בארגון \"ההגנה\" ובמתנדבי \"היישוב\" לצבא הבריטי במלחמת העולם השנייה והוא נוסד עם הקמת צה\"ל על ידי הקצין עמנואל שחר. החיל השתתף בכל מלחמות ישראל ובמבצעים רבים, כאשר בחלקם הוא נטל תפקיד מרכזי. חיל ההנדסה זכה בפרס ביטחון ישראל ואות הערכה מבצעי מטעם הרמטכ\"ל ומספר יחידות בחיל זכו בצל\"ש יחידתי. חיילים רבים בחיל ההנדסה זכו לעיטורים וצל\"שים.\nקצין ההנדסה הראשי הנוכחי הוא תת-אלוף יואב טורחאנסקי.",
    "pageid": 32059
  },
  {
    "title": "חנה רדו",
    "extract": "חנה רדו (נולדה ב-14 ביוני 1959) היא יזמת עסקית וחברתית, יו\"ר ומייסדת העסקים החברתיים: סופרסונס- מיזם לשוויון חברתי בנקודות ההשפעה, Group19 - קבוצת עסקים חברתית שמעניקה שירותים במגוון תחומים במיקור חוץ ו\"710 מערב\" - מיזם תעסוקה למפונים ומפונות מקווי העימות, שאותו ייסדה לאחר ה-7 באוקטובר יחד עם קרן מיראז' ישראל. בעברה שימשה כ-CFO, כ-COO וכמשנה ליו\"ר בקבוצת מקאן תל אביב והקימה את מקאן וואלי במצפה רמון מיד לאחר המחאה החברתית בישראל 2011, ואת ספרינג ואלי בעמק המעיינות.",
    "pageid": 1468960
  },
  {
    "title": "יאיר לפיד",
    "extract": "יאיר לפיד (נולד ב־5 בנובמבר 1963, י\"ח בחשוון ה'תשכ\"ד) הוא פוליטיקאי ישראלי, ראש האופוזיציה, מייסד ויושב ראש מפלגת \"יש עתיד\" וחבר הכנסת מטעמה. כיהן כראש ממשלת ישראל ה־14, וכן כשר החוץ, ראש הממשלה החליפי ושר האוצר.\nלפני כניסתו לפוליטיקה, היה סופר, עיתונאי, עורך, תסריטאי, מחזאי, פזמונאי, שחקן קולנוע ומנחה טלוויזיה. פריצתו לפוליטיקה הישראלית הייתה לקראת הבחירות לכנסת התשע עשרה בשנת 2013, כשהקים את מפלגת \"יש עתיד\" והובילהּ להישג של 19 מנדטים כמפלגה השנייה בגודלה בכנסת. מאז הוא מכהן כחבר הכנסת מטעמה. עם הקמת הממשלה ה־33 בראשות בנימין נתניהו, מונה לפיד לשר האוצר בממשלתו, והיה לנדבך מרכזי בממשלה בטרם פוטר מתפקידו לצד שרת המשפטים ציפי לבני. בכנסת ה־20 פחת כוחה של יש עתיד ל־11 מנדטים, ולפיד היה חבר הכנסת באופוזיציה החבר בוועדת החוץ והביטחון ובוועדת המשנה למודיעין ולשירותים החשאיים.\nבמהלך הבחירות לכנסת העשרים ואחת התאחדה מפלגתו עם \"חוסן לישראל\" בראשות בני גנץ ועם \"תל\"ם\" בראשות משה יעלון, והאיחוד בין שלוש המפלגות יצר את רשימת \"כחול לבן\", שהתפצלה לאחר הבחירות לכנסת העשרים ושלוש. במאי 2020 הפך לפיד לראש האופוזיציה מיד עם השבעת ממשלת ישראל השלושים וחמש. כשנה לאחר מכן הוביל לפיד את הקמת הממשלה ה-36, שבתחילת כהונתה היה לפיד ראש ממשלת ישראל החלופי במקביל להיותו שר החוץ. מ־1 ביולי 2022, לאחר פיזור הכנסת העשרים וארבע, שימש לפיד כראש ממשלת ישראל עד ל-29 בדצמבר 2022, אז הוחלף על ידי בנימין נתניהו.",
    "pageid": 128726
  },
  {
    "title": "יחידה 8200",
    "extract": "יחידה 8200 (קרי: \"שמונה מאתיים\") היא יחידה לאיסוף מודיעין אותות (סיגינט) ופענוח צפנים, השייכת לאגף המודיעין של צה\"ל. היחידה נחשבת לאחת מהיחידות הטכנולוגיות הטובות בעולם וליחידה הגדולה ביותר מבין יחידות צה\"ל. מפקד היחידה הוא קצין בדרגת תת-אלוף.",
    "pageid": 111183
  },
  {
    "title": "יחידת דובדבן",
    "extract": "יחידת \"דובדבן\" (יחידה 217) היא יחידה מובחרת בצה\"ל, הפועלת תחת פיקודה של חטיבת עוז (עוצבה 89). היחידה מתמחה בלוחמה בטרור ובפעילות מסוערבת נגד מחבלים.\nלפני שהוכפפה לחטיבת עוז ב־27 בדצמבר 2015, פעלה היחידה תחת פיקודה הישיר של אוגדת איו\"ש מיום הקמתה (יוני 1986).\nתפקידיה של היחידה כוללים משימות מודיעין ומעצרים מורכבים או סיכול ממוקד של מבוקשים ומחבלים (פעילי טרור) בלב שטחים עוינים תוך שימוש ביכולות מתקדמות ומסווגות, כאשר חלק מהפעילות נעשית בצורה מסוערבת (כלומר: הלוחמים מחופשים לעוברי־אורח ערבים). הפעילות מבוצעת בשיתוף עם השב\"כ.",
    "pageid": 110523
  },
  {
    "title": "ילוסטון (סדרת טלוויזיה אמריקאית)",
    "extract": "ילוסטון (באנגלית: Yellowstone) היא סדרת דרמה מערבונית אמריקאית שנוצרה על ידי טיילור שרידן וג'ון לינסון ועלתה לראשונה לשידור ב-20 ביוני 2018, ברשת \"פרמאונט \". בסדרה מככבים אנסמבל שחקנים הכולל בין היתר את קווין קוסטנר, לוק גריימס, וס בנטלי, קלי ריילי, קול האוזר וגיל ברמינגהם.",
    "pageid": 2137776
  },
  {
    "title": "יפן",
    "extract": "יפן (בקאנג'י: 日本; בקטאקנה: ニホン／ニッポン; בהיראגאנה: にほん／にっぽん; ברומאג'י: Nippon או Nihon, תלוי בהקשר) היא מדינת איים בצפון-מערב האוקיינוס השקט, השייכת ליבשת אסיה.\nלמרות היותה מדינה בינונית מבחינת שטחה, יפן היא מעצמה כלכלית: היא המדינה השישית בעולם מבחינת עוצמתה הכלכלית, בחישוב לפי תמ\"ג וחברה בארגון המדינות המתועשות (G7). יפן מכונה גם בשם: \"ארץ השמש העולה\" או \"ארץ שמונת האיים הגדולים\".\nיפן היא ארכיפלג של 6,852 איים. הקצה הצפוני שלה מרוחק כ-50 ק\"מ מן האי הרוסי סחאלין, והקצה הדרומי שלה נמצא במרחק כ-150 ק\"מ מדרום קוריאה. האיים הראשיים הוקאידו, הונשו, שיקוקו וקיושו סמוכים זה לזה ומהווים 97% משטחה היבשתי של יפן. נכון לשנת 2022, מונה אוכלוסייתה של יפן למעלה מ-125 מיליון איש, והיא המדינה ה-12 בגודלה מבחינת אוכלוסייה. מרבית האוכלוסייה מתרכזת במישורים ובשפילות החוף של המזרח והדרום, ואילו הצפון דליל יותר באוכלוסין.\nיפן היא המדינה שתוחלת החיים בה היא הגבוהה בעולם. מטרופולין טוקיו רבתי, בירת יפן, הוא המטרופולין הגדול בעולם ובה למעלה מ-30 מיליון תושבים.",
    "pageid": 381
  },
  {
    "title": "יפתח נורקין",
    "extract": "יפתח נורקין (נולד ב-15 בינואר 1981) הוא קצין צה\"ל בדרגת תת-אלוף המשרת כמפקד עוצבת המפץ. קודם לכן שירת כמפקד חטיבה 7, מפקד חטיבת אפרים, קצין אג\"ם של עוצבת הגליל ומפקד גדוד 77.",
    "pageid": 1746493
  },
  {
    "title": "כאן 11",
    "extract": "כאן 11 הוא ערוץ טלוויזיה ציבורי ממלכתי בישראל, הפועל במסגרת תאגיד השידור הישראלי. הערוץ החל את שידוריו ב-15 במאי 2017 והחליף את הערוץ הראשון של רשות השידור שקדם לו. הסלוגן המלווה את שידורי \"כאן 11\" מסיום תקופת ההרצה הוא ”תעשו 1 ועוד 1”. איכות התמונה המשודרת בערוץ מאז תחילת שידוריו היא בפורמט HD. בנובמבר 2017 החל בתהליך שדרוג תכניו לפורמט הגבוה אף יותר 4K (חלק מטכנולוגיית Ultra HD) בערוץ ייעודי המשדר בזמן משחקי גביע העולם בכדורגל.\nב-12 בפברואר 2018 מנכ\"ל תאגיד השידור הישראלי לשעבר אלדד קובלנץ אמר כי ההרצה תסתיים בסמוך לחגיגות שנת ה-70 למדינת ישראל. בהמשך פורסם כי ההרצה תסתיים ב-12 במאי, לפני תחילת שידור גמר האירוויזיון של אותה שנה.\nבדומה לשקופית מזג האוויר ששודרה בערוץ 2 (ולאחר מכן בערוץ קשת 12 ועד מיזוג רשת-עשר גם בערוץ 13) ומופקת על ידי \"חברת החדשות\", גם חטיבת החדשות של תאגיד השידור הישראלי – \"כאן חדשות\" מפיקה עבור \"כאן 11\" שקופיות מזג אוויר המשודרות בין התוכניות ובהפסקות לתשדירים.\nבעקבות זכיית ישראל באירוויזיון 2018, הפיק תאגיד השידור הישראלי את אירוויזיון 2019 בישראל. גמר התחרות שודר במוצאי שבת 18 במאי, חצאי הגמר שודרו מוקדם יותר באותו שבוע.\nערוץ \"כאן 11\" טוען להפיק את תכניו תחת מגדול ערכי והוא קוד האתיקה – המשקף את חזון התאגיד והערכים על פיהם תתנהל העשייה המקצועית בו, \"תאגיד השידור הישראלי יספק תוכן חדשותי ותוכן בענייני היום )...( והכל באופן מקצועי, הגון, אחראי, עצמאי, ביקורתי, נטול פניות ואמין, בשקיפות ותוך הפעלת שיקול דעת עיתונאי ונאמנות לאמת העובדתית ולחובת הדיווח לציבור\". בנוסף בין חזון הערוץ קיימים סיפוק תוכן מגוון וישראלי בכל הפלטפורמות הקיימות – דיגיטל, רדיו וטלוויזיה.",
    "pageid": 1490156
  },
  {
    "title": "מזל קשת",
    "extract": "מזל קַשָּׁת או קֶשֶׁת הוא אחד משנים עשר המזלות שבגלגל המזלות. באסטרולוגיה המערבית, \"בן מזל קשת\" הוא מי שנולד בין 22 בנובמבר לבין 21 בדצמבר (לערך). במסורת היהודית מתייחס מזל קשת אל חודש כסלו. בלוח השנה במגילות קומראן משויך מזל קשת לחודש חשוון. מושג זה מתייחס לרעיון שבתקופה הנתונה מיקום השמש באזור השמיים המוקצה למזל קשת האסטרולוגי. כיום, אין חפיפה בין קונסטלציית הקשת לבין אזור השמיים של מזל קשת בגלל נקיפת ציר כדור הארץ.\nקשת היו מלכי המזלות אשר לקחו את היסוד החזק מכל יסוד האש, את שלושת היסודות האחרים הם חילקו רנדומלית בין שאר המזלות.\nהשם 'קשת' ניתן למזל ולקבוצת הכוכבים, כיוון שזו נראית מכדור הארץ כשרטוט של אדם האוחז בקשת.",
    "pageid": 47409
  },
  {
    "title": "מנרה",
    "extract": "מְנָרָה היא קיבוץ הנמצא באזור הגליל העליון מערבית לקריית שמונה. הקיבוץ נמצא ברכס רמים שבהרי נפתלי וממוקם סמוך להר שנאן, פסגת הרכס. הנקודה הגבוהה בקיבוץ היא בגובה 880 מטר מעל פני הים.",
    "pageid": 54981
  },
  {
    "title": "מרשעת (ספר)",
    "extract": "מרשעת: קורות חייה של המכשפה הרעה מן המערב הוא רומן פנטזיה מאת גרגורי מגווייר שפורסם בשנת 1995. הספר מתאר אירועים המתרחשים בארץ עוץ, מספרו של ל. פרנק באום, \"הקוסם מארץ עוץ\" והמשכיו. הגיבורה הראשית של הספר היא המכשפה המרשעת מן המערב, לה מגווייר נותן את השם אלפבה. ברומן מתוארים חייה מנקודת מבט אחרת מהמוצג בספרו של באום. הספר הוא ראשון בסדרה של ארבעה ספרים. על פי הרומן עלה ב-2003 המחזמר המצליח מרשעת.",
    "pageid": 1229424
  },
  {
    "title": "ניב סולטן",
    "extract": "ניב שוויצר ברדוגו סולטן (נולדה ב-16 בספטמבר 1992) היא שחקנית ודוגמנית ישראלית. זוכת פרס האקדמיה לטלוויזיה לשנת 2020 בקטגוריית \"השחקנית הראשית הטובה ביותר בסדרת דרמה\" על כיכובה בסדרת הריגול \"טהרן\" מבית כאן 11.",
    "pageid": 1352434
  },
  {
    "title": "עוצבת חצי האש",
    "extract": "עוּצבּת חִצֵי האש (חטיבה 551 וקודם לכן חטיבה 409) היא חטיבת חי\"ר מובחרת ומוצנחת במילואים בצה\"ל, הכפופה לעוצבת האש.\nגדודי החטיבה מוזנים בעיקר מיוצאי חטיבת עוז וסיירת צנחנים.",
    "pageid": 1187556
  },
  {
    "title": "עמי אילון",
    "extract": "עמיחי (עמי) אילון (נולד ב-27 ביוני 1945) הוא איש ביטחון ופוליטיקאי ישראלי, שכיהן כמפקד חיל הים, כמפקד שייטת 13, כראש השב\"כ התשיעי, כחבר הכנסת וכשר מטעם מפלגת העבודה. אילון עוטר בעיטור הגבורה על חלקו בפשיטה על האי גרין.\nעמד בראש יוזמת \"המפקד הלאומי\" לתמיכה ביוזמת שלום ישראלית-פלסטינית משותפת לו ולסרי נוסייבה. בשנים האחרונות חבר בעמותת \"עתיד כחול לבן\".",
    "pageid": 65488
  },
  {
    "title": "עמיר פרץ",
    "extract": "עמיר ארמונד פרץ (נולד ב-9 במרץ 1952, י\"ב באדר ה'תשי\"ב) הוא פוליטיקאי ישראלי ויושב ראש דירקטוריון התעשייה האווירית לישראל. בעבר היה יו\"ר מפלגת העבודה, סגן ראש הממשלה, שר הביטחון, השר להגנת הסביבה, שר הכלכלה והתעשייה, יושב ראש ההסתדרות החדשה וראש המועצה המקומית שדרות. היה חבר הכנסת מטעם מפלגת העבודה, \"עם אחד\" ו\"התנועה\".",
    "pageid": 27210
  },
  {
    "title": "פאודה",
    "extract": "פאודה (בערבית: فوضى, תעתיק מדויק: פַוְצָ'א, בתרגום לעברית: \"כאוס\", \"בלאגן\") היא סדרת טלוויזיה ישראלית מסוג דרמת-פעולה, ששידורה החל ב-15 בפברואר 2015, בערוץ yes EDGE. את הסדרה יצרו העיתונאי אבי יששכרוף והשחקן ליאור רז. השניים התבססו בין היתר גם על חוויותיהם משירותם הצבאי ביחידת דובדבן. יששכרוף משמש ככתב וכפרשן לענייני ערבים של אתר וואלה ובעבר של קול ישראל. התסריטאי הראשי של העונה הראשונה היה משה זונדר. לסדרה ייעצו בין היתר גם גונן בן יצחק, רכז ביטחון בשב\"כ לשעבר, אבירם אלעד, יוצא יחידת דובדבן, ועמוס הראל, הפרשן הצבאי של עיתון \"הארץ\".\nב-2016 זכתה הסדרה ב\"פרס האקדמיה לטלוויזיה\" בקטגוריית סדרת הדרמה הטובה ביותר וב-2017 זכתה הסדרה ב-11 קטגוריות, בהן הדרמה הטובה ביותר, הבימוי הטוב ביותר (רותם שמיר) והשחקן הטוב ביותר בדרמה/דרמה יומית (ליאור רז).\nבנובמבר 2016, נרכשה הסדרה והועלתה לשידור על ידי שירות הצפייה נטפליקס. מינואר 2017 משודרת הסדרה בערוץ הראשון, ובהמשך בערוץ כאן 11.\nב-26 בדצמבר 2019 החלו שידורי העונה השלישית, וב-13 ביולי 2022 עלתה לשידור העונה הרביעית, שעלתה לשידור בנטפליקס בינואר 2023, והגיעה למקום השביעי בדירוג העולמי של נטפליקס, ולטופ 10 ב-21 מדינות באירופה, אפריקה ואסיה.\nב-4 בספטמבר 2023, הוכרז כי הסדרה תשוב לעונה החמישית שהפקתה צפויה להתחיל ב-2025.",
    "pageid": 1243000
  },
  {
    "title": "פארגו (סדרת טלוויזיה)",
    "extract": "פארגו (באנגלית: Fargo) היא סדרת טלוויזיה מסוגת דרמת פשע שנוצרה בידי נואה האולי. הסדרה שואבת השראה מהסרט \"פארגו\" של האחים כהן, הנמנים עם מפיקי הסדרה. בדומה לסרט, גם הסדרה מתרחשת במינסוטה המושלגת.\nהקרנת העונה הראשונה של הסדרה החלה ב-15 באפריל 2014 בערוץ הטלוויזיה האמריקאי FX Networks, ובמקביל שודרה בישראל בערוץ הטלוויזיה HOT3 (עונה 1) ולאחר מכן בערוץ HOT Plus של חברת הכבלים HOT. בעונה הראשונה של הסדרה מככבים השחקנים בילי בוב תורנטון, מרטין פרימן, קולין הנקס, אליסון טולמן ובוב אודנקירק. העונה הראשונה של הסדרה זכתה בפרס גלובוס הזהב.\nהסדרה חודשה לעונה שנייה, אשר עלתה לשידור ב-12 באוקטובר 2015. בעונה זו מככבים קירסטן דנסט, פטריק וילסון, טד דנסון, בראד גארט ועוד.\nב-23 בנובמבר 2015 חודשה הסדרה לעונה שלישית, אשר עלתה לשידור ב-19 באפריל 2017. העונה שודרה בישראל בערוץ HOT HBO במקביל לשידורה בארצות הברית. בעונה זו מככבים יואן מקגרגור בתפקיד כפול, קארי קון, מרי אליזבת' וינסטד, גוראן בוגדן, דייוויד ת'יוליס ומייקל סטולברג.\nלאחר העונה השלישית, יצאה הסדרה לפגרה לתקופה בלתי מוגבלת, כאשר היוצר נואה האולי עסוק בפרויקטים אחרים והצהיר על מחסור בכיוון יצירתי לעונה רביעית. ביוני 2017 הצהיר האולי על אפשרות לעונה רביעית תוך כ-3 שנים.\nהעונה רביעית, אשר צולמה בסתיו 2019, ומככבים בה בין היתר כריס רוק, ג'סי באקלי וג'ייסון שוורצמן עלתה לשידור ב-27 בספטמבר 2020. עלילת העונה מתרחשת בקנזס סיטי, מיזורי של שנות ה-50.\nבפברואר 2022 הסדרה חודשה לעונה חמישית, ועלתה לשידור ב-21 בנובמבר 2023. בעונה זו מככבים בין היתר ג'ונו טמפל, דייוויד ריסדאל, סאם ספרול, ג'ו קירי, קארי מאצ'ט וג'ניפר ג'ייסון לי.",
    "pageid": 1197306
  },
  {
    "title": "פיגועי 11 בספטמבר",
    "extract": "פיגועי 11 בספטמבר (הידועים גם בשם 9/11  הנגזר מהתאריך בתצורה האמריקנית ולפיכך נהגים Nine Eleven ומוכרים בתקשורת בשמות אסון התאומים או הפיגוע במגדלי התאומים) היו סדרה של פיגועי תופת והתאבדות איסלאמיסטיים מתוכננים מראש ומתוזמנים של ארגון אל-קאעידה במקביל שהתרחשו ברחבי ארצות הברית, הנחשבים לפיגועי הטרור הגדולים והקטלניים ביותר בהיסטוריה של האנושות, ולמתקפה הגדולה ביותר על אדמת אמריקה. פיגועים אלו הובילו את ארצות הברית של ממשל ג'ורג' ווקר בוש ביחד עם מדינות רבות וצבאות נוספים למלחמת אפגניסטן (2001–2021), וכן למלחמה העולמית בטרור המוסלמי.\nבבוקר יום שלישי, 11 בספטמבר 2001, כ\"ג אלול ה'תשס\"א, תשעה עשר מחבלים שהשתייכו לארגון הטרור האסלאמיסטי \"אל-קאעדה\" חטפו ארבעה מטוסי נוסעים. החוטפים הטיסו שניים מהמטוסים, טיסה 175 של יונייטד איירליינס וטיסה 11 של אמריקן איירליינס, וריסקו אותם בכוונה במגדלי התאומים שבמרכז הסחר העולמי שבעיר ניו יורק. הפגיעה במגדל הדרומי הועברה בשידור חי לעיני מיליוני צופים ברחבי העולם, כך גם קריסתם של המגדלים, אשר קרסו בתוך פחות משעתיים. את המטוס השלישי, טיסה 77 של אמריקן איירליינס, ריסקו החוטפים אל תוך בניין הפנטגון בארלינגטון שבווירג'יניה. כוונת הטרוריסטים הייתה לרסק את המטוס הרביעי, טיסה 93 של יונייטד איירליינס, אל תוך הבית הלבן או בניין הקפיטול בוושינגטון, אך המטוס התרסק לבסוף בשדה פתוח ליד שנקסוויל, פנסילבניה, לאחר שנוסעי המטוס היו מודעים למאורע ואז פרץ מאבק בינם לבין החוטפים. 2,977 אזרחים, נוסעים וצוות של ארבעת המטוסים, נספו בהתקפות אלו, ויותר מ-6,000 נפצעו. נהרגו גם 19 הטרוריסטים שחטפו את ארבעת המטוסים.\nארצות הברית הטילה מיד את האחריות לפיגועים על ארגון אל-קאעידה, אך רק בשנת 2004 קיבל מנהיג הארגון, אוסאמה בן לאדן, אחריות על ביצוע הפיגועים, לאחר שלוש שנים של הכחשה. בין הסיבות לפיגועים מנה בן לאדן את תמיכת ארצות הברית בישראל, נוכחות הצבא האמריקאי בערב הסעודית, המעורבות האמריקאית במלחמת המפרץ והסנקציות נגד עיראק. תגובת ארצות הברית לפיגועי 11 בספטמבר הייתה פתיחת המלחמה בטרור ופלישה לאפגניסטן במטרה להפיל את שלטון הטליבאן, פטרונו של אל-קאעידה. בעקבות הפיגועים השתנה היחס העולמי לטרור, ומדינות רבות חוקקו חוקים חדשים למלחמה בטרור, וכמו כן הרחיבו את סמכויותיהם, היקפם וציודם של כוחות אכיפת החוק. לאחר שנים של מצוד בן לאדן אותר ונהרג במתחם מגוריו שבפקיסטן, במאי 2011.\nהריסת מגדלי התאומים הובילה לפגיעה עמוקה בכלכלת מנהטן, בד בבד עם השפעה משמעותית על השווקים העולמיים. ניקוי אזור מרכז הסחר העולמי מההרס הרב הושלם רק במאי 2002. הפנטגון שופץ בתוך כשנה. באתרי הפיגועים בניו-יורק, בפנטגון ובפנסילבניה הוקמו אתרי זיכרון. בגראונד זירו הוקם מגדל החירות, שגובהו 1,776 רגל (541 מטר), כשנת הכרזת העצמאות של ארצות הברית.",
    "pageid": 1705
  },
  {
    "title": "צבא הגנה לישראל",
    "extract": "צבא הגנה לישראל (ידוע בעיקר בראשי התיבות צה\"ל, וכן בצורה צבא ההגנה לישראל) הוא צבאה של מדינת ישראל והארגון המרכזי במערכת הביטחון הישראלית. צה\"ל משמש ככוח ההגנה העיקרי האמון על קיומה של מדינת ישראל. לצה\"ל שלוש זרועות: אוויר, ים ויבשה. השירות בצה\"ל הוא חובה, וחלקים גדולים מהאוכלוסייה משרתים בו. צה\"ל נחשב לצבא החזק ביותר במזרח התיכון ולאחד הצבאות המתקדמים, החזקים והמיומנים ביותר בעולם.\nצה\"ל הוקם במאי 1948, שבועיים לאחר הקמת המדינה. טרם הקמתו, פעלו בארץ ישראל שלוש מחתרות עבריות מרכזיות (ההגנה, אצ\"ל ולח\"י).\nבהתאם לחוק יסוד: הצבא (1976), צה\"ל נתון למרוּת הממשלה, והשר הממונה מטעם הממשלה על הצבא הוא שר הביטחון. במבנה צה\"ל, הדרג הפיקודי העליון בצה\"ל הוא המטה הכללי, ובראשו עומד ראש המטה הכללי (בראשי תיבות: הרמטכ\"ל). הרמטכ\"ל ה־23 והנוכחי של צה\"ל הוא רב-אלוף הרצי הלוי (מאז ינואר 2023).\nסדר הכוחות של צה\"ל נאמד (לפני קיצור שירות החובה ב־2015) בכ־176,500 חיילים, מתוכם 42,000 קצינים וחיילים בקבע, ובנוסף 445,000 חיילים במילואים, ותקציבו השנתי כ־70 מיליארד שקלים חדשים (2017). תקציב צה\"ל מדורג במקום ה־14–15 העולמי (2022).\nבנוסף לתפקידו הביטחוני צה\"ל משרת משימות לאומיות, כמו התיישבות בכל שטחי מדינת ישראל באמצעות הנח\"ל, ביעור הבערות והנחלת השפה העברית באמצעות מורות חיילות, אימונים קדם־צבאיים באמצעות הגדנ\"ע, ומשימות חילוץ והצלה באמצעות יחידת החילוץ וההצלה הארצית.",
    "pageid": 1471
  },
  {
    "title": "צבי יחזקאלי",
    "extract": "צבי (צביקה) יחזקאלי (נולד בט\"ו באב ה'תש\"ל, 17 באוגוסט 1970) הוא עיתונאי ישראלי, פרשן לענייני ערבים ומגיש תוכנית בחדשות I24, עד ליוני 2024 שימש כראש הדסק לענייני ערבים של \"חדשות 13\".",
    "pageid": 67189
  },
  {
    "title": "צרפת",
    "extract": "צָרְפַת (נקראת רשמית: הרפובליקה הצרפתית; בצרפתית: République française, \"רֶפובְּלִיק פרָאנְסֶז\") היא מדינה במערב אירופה המחזיקה גם מספר טריטוריות ביבשות אחרות. היא משתרעת בין הים התיכון בדרום, מפרץ ביסקאיה במערב, התעלה האנגלית בצפון-מערב, ונהר הריין והאלפים במזרח.\nצרפת המטרופוליטנית גובלת בבלגיה ובלוקסמבורג בצפון-מזרח, בגרמניה, בשווייץ ובאיטליה במזרח, במונקו בדרום-מזרח, ובאנדורה וספרד בדרום. לצרפת חיבור יבשתי מלאכותי לממלכה המאוחדת באמצעות מנהרת התעלה, העוברת מתחת לתעלה האנגלית. צרפת היא המדינה המתוירת ביותר בעולם; בשנת 2018 הגיעו אליה 89.4 מיליון תיירים זרים.\nצרפת היא רפובליקה דמוקרטית, ועקרונותיה המרכזיים מבוטאים בהצהרת זכויות האדם והאזרח. כחברת ארגון המדינות המתועשות (G7)‏ ו-G20, זוהי מדינה מפותחת אשר כלכלתה מהגדולות בעולם. היא אחת המדינות המייסדות של האיחוד האירופי ושל ברית נאט\"ו, והמדינה הגדולה ביותר באיחוד האירופי מבחינת שטח והשנייה בגודל האוכלוסייה והכלכלה. צרפת היא גם אחת החברות המייסדות של האו\"ם ומוענקת לה זכות וטו במסגרת חברותה הקבועה במועצת הביטחון של הארגון; צרפת היא מדינה בעלת נשק גרעיני באופן רשמי.\nצרפת הוא גם שם הארץ של העם הצרפתי ושל גלגוליה הקודמים של מדינתו.",
    "pageid": 389
  },
  {
    "title": "קירה נייטלי",
    "extract": "קירה כריסטינה נייטלי (באנגלית: Keira Christina Knightley; נולדה ב־26 במרץ 1985) היא שחקנית קולנוע אנגלייה. היא ידועה בעיקר בשל משחקה בארבעה מסרטי \"שודדי הקאריביים\" בהם כיכבה בתור אליזבת סוואן. בשנת 2005 שיחקה בסרט \"גאווה ודעה קדומה\", שעובד על פי ספרה של ג'יין אוסטן. על תפקיד זה הייתה מועמדת לפרס אוסקר לשחקנית הטובה ביותר ולפרס גלובוס הזהב. בשנת 2014 גילמה את ג'ואן קלארק בסרטו של מורטן טילדום \"משחק החיקוי\", והייתה מועמדת לפרס אוסקר לשחקנית המשנה הטובה ביותר ולפרס גלובוס הזהב. ב-2008, המגזין פורבס דירג אותה במקום השני ברשימת השחקניות המרוויחות ביותר בהוליווד.",
    "pageid": 36886
  },
  {
    "title": "קריסטין צ'נוות'",
    "extract": "קריסטין צ'נוות' (באנגלית: Kristin Chenoweth; נולדה ב-24 ביולי 1968) היא שחקנית, מדבבת וזמרת אמריקאית. זכתה בפרס טוני לשנת 1999 על משחקה במחזמר \"You're a Good Man, Charlie Brown\"  בברודוויי והייתה מועמדת לטוני נוסף, על תפקידה כ\"גלינדה\", המכשפה הטובה מהדרום, במחזמר \"מרשעת\", ב-2003. בנוסף, שיחקה במספר סדרות טלוויזיה, כגון \"הבית הלבן\". על תפקידה בסדרה \"החיים על פי נד\" זכתה צ'נוות' ב-2009 בפרס אמי לשחקנית משנה.",
    "pageid": 1184758
  },
  {
    "title": "רובי פורת-שובל",
    "extract": "רובי פורת-שובל (נולדה ב-15 ביוני 1957) היא שחקנית, תסריטאית, מחזאית, סופרת, במאית ומנחת טלוויזיה ישראלית.",
    "pageid": 514447
  },
  {
    "title": "רוג'ר דלטרי",
    "extract": "רוג'ר הארי דלטרי (באנגלית: Roger Harry Daltrey‏; נולד ב-1 במרץ 1944) הוא מוזיקאי בריטי, ממייסדי להקת הרוק הקלאסי הבריטית \"המי\" וסולנה. \nלאחר פירוק הלהקה המשיך בקריירה עצמאית כסולן בהצלחה חלקית. כמו כן, לצד הקריירה המוזיקלית שלו, דלטרי השתתף במשך השנים במספר רב של סרטי קולנוע, הצגות תיאטרון ותוכניות טלוויזיה.",
    "pageid": 210416
  },
  {
    "title": "רצח דרק רוט",
    "extract": "רצח דֶרֶק רוט היה רצח שזעזע את ישראל בשנת 1994, כשנהג המונית דרק רוט נרצח בידי שני נערים בני 14, משה בן-איבגי וארבל אלוני.",
    "pageid": 189794
  },
  {
    "title": "שרי (זמרת)",
    "extract": "שרלוט אליאס-גולד (נולדה ב-27 בנובמבר 1955), הידועה בשם הבמה \"שֶׁרִי\", היא זמרת ומדבבת ישראלית.",
    "pageid": 279219
  },
  {
    "title": "תאילנד",
    "extract": "ממלכת תאילנד (בתאית: ประเทศไทย, תעתיק: פּרַאתֶט תַאִי, תרגום: מדינת החופשיים; ‏‏Ⓘ‏) היא מדינה בדרום-מזרח אסיה. ידועה גם בשמה הקודם, סיאם (สยาม – היה זה שמה הרשמי עד 23 ביוני 1939 וגם מ-1945 עד 11 במאי 1949). תושבי תאילנד נקראים \"תאים\" (בשפה יום-יומית מקובל גם \"תאילנדים\"). תאילנד גובלת בלאוס מצפון-מזרח, בקמבודיה מדרום-מזרח, במלזיה מדרום, ובמיאנמר (בורמה) מצפון-מערב.",
    "pageid": 3203
  },
  {
    "title": "קטגוריה:שרי האוצר בממשלות ישראל",
    "extract": "",
    "pageid": 587939
  },
  {
    "title": "אביחי אדרעי",
    "extract": "אֲבִיחַי אַדְרָעִי (בערבית: أفيحاي أدرعي, תעתיק מדויק: אפיחאי אדרעי; נולד ב-19 ביולי 1982) הוא קצין צה\"ל בדרגת אלוף־משנה המשמש כראש תחום תקשורת ערבית בחטיבת דובר צה\"ל. מכונה גם \"דובר צה\"ל בערבית\".",
    "pageid": 1208074
  },
  {
    "title": "אוטיזם",
    "extract": "אוטיזם, הפרעה על רצף האוטיזם או הספקטרום האוטיסטי (באנגלית: Autism Spectrum Disorder ובקיצור ASD) הוא שונות נוירולוגית הנגרמת משילוב של גורמים סביבתיים, תורשתיים וגנטיים. התסמונת מתאפיינת בצורת תקשורת שונה שעשויה לגרום לקשיים בקשרים הבין-אישיים בתחום החברתי, השפתי והתקשורתי, בעיקר בקשרים עם נוירוטיפיקלים. מאפיינים נוספים שמופיעים אצל חלק מהאוטיסטים הם התעניינות עמוקה בתחומי עניין ייחודיים, בעיות בוויסות החושי ובוויסות הרגשי, וחשחוש הכולל גירויים חושיים חזרתיים שנועדו לעזור בהרגעה ובוויסות, למשל נפנופי ידיים או סיבובים במקום. מאפיינים שמופיעים אצל חלק מהאוטיסטים עשויים להקנות להם יכולות שמהוות יתרון ביחס לאלו שאינם אוטיסטים, למשל תשומת לב לפרטים, סבילות למטלות רפטטיביות ומוסר עבודה גבוה.\nלפני 2013 היה נהוג לחלק את הספקטרום האוטיסטי למספר אבחנות נפרדות, שכללו אוטיזם קלאסי, תסמונת אספרגר, וקבוצת תסמונות בשם \"הפרעה התפתחותית נרחבת\" (באנגלית: Pervasive Developmental Disorder ובקיצור PDD). אולם לאחר פרסום DSM-5 ו-ICD-11 בוטלו האבחנות הנפרדות, וכל האבחנות אוחדו לאבחנה יחידה בשם \"Autism Spectrum Disorder\", המוכרת גם בראשי התיבות ASD.\nהספקטרום האוטיסטי מתאפיין בשונות נוירולוגית, כלומר שונות בתהליכי חשיבה, ובשונות תפיסתית שמתבטאת בשונות בתהליכי עיבוד מידע חושי. מחקרים מראים כי לאוטיזם יש קשר גנטי תורשתי – קיים מתאם גבוה בין שכיחות האוטיזם לבין קשר משפחתי.\nמכיוון שאוטיזם הוא ספקטרום, לא כל המאפיינים המזוהים עם אוטיזם מופיעים אצל כל אוטיסט. יתרה מכך, המאפיינים מתבטאים אצל כל אוטיסט בצורה שונה ובעצימות שונה. ישנם אוטיסטים בעלי צורכי תמיכה גבוהים, חלקם אינם מדברים כלל, וכן אוטיסטים אחרים שצריכים מעט מאוד תמיכה מהסביבה. בנוסף, הצורך בתמיכה עשוי אף להשתנות אצל אותו אדם בהתאם לסיטואציה.",
    "pageid": 2199438
  },
  {
    "title": "אלי כהן (מרגל)",
    "extract": "אליהו (אלי) כהן (6 בדצמבר 1924, ט' בכסלו ה'תרפ\"ה – 18 במאי 1965, ט\"ז באייר ה'תשכ\"ה) היה מרגל ישראלי שפעל בסוריה ולימים כונה \"האיש שלנו בדמשק\". נודע כאחד מגדולי המרגלים של ישראל. המידע שמסר, לאחר שהתיידד עם הצמרת הפוליטית והצבאית של סוריה, סייע רבות לצה\"ל להתמודד עם ההתקפות הסוריות בין השנים 1962–1964 ולחשוף תוכניות סוריות כגון הטיית מי הירדן וחבלה במוביל הארצי. בינואר 1965 נחשף ונתפס, וב-18 במאי 1965 הוצא להורג בתלייה בדמשק.",
    "pageid": 14152
  },
  {
    "title": "אנדומטריוזיס",
    "extract": "אנדומטריוזיס (באנגלית: Endometriosis) היא מחלה גינקולוגית כרונית, דלקתית ותלוית אסטרוגן, הנגרמת כאשר יש הימצאות של תאים דמויי רירית הרחם (אנדומטריום) מחוץ לרחם, המתמקמים באזורים שונים בגוף, בעיקר באזור האגן. המחלה פוגעת בכ-10% מהנשים בגיל הפריון, פעמים רבות למן הווסת הראשונה, ומספר החולות בעולם מוערך בכ-200 מיליון. המחלה גורמת לרוב לכאבי אגן וגב קשים אשר מחמירים במהלך הביוץ או הווסת, כאבים ביחסי מין, בעיות עיכול, קשיי פריון ועוד, ופוגעת באופן משמעותי באיכות החיים של החולות בה.\nהתאים דמויי אנדומטריום הנמצאים מחוץ לרחם מגיבים לשינויים הורמונליים בדומה לתאי האנדומטריום שבתוך הרחם, ובפרט לאסטרוגן. כאשר יש דימום משכבת האנדומטריום שברחם, ייתכן גם דימום מרקמת האנדומטריום שמחוץ לרחם וכן ייתכנו תהליכים דלקתיים שונים. לדם המופרש מהתאים שמחוץ לרחם אין דרך להיפלט מהגוף, והצטברותו גורמת בסופו של דבר להידבקויות בין הרקמה המדממת שאינה במקומה לבין איברים סמוכים, לנגעים ולרקמות צלקתיות בחלל האגן, למוקדים דלקתיים שעלולים לחדור לאיברים, ול\"ציסטות שוקולד\" (אנדומטריומות).\nהמחלה קשה לאבחון. עד השנים האחרונות היה נהוג כי אבחון מוחלט וודאי של המחלה יכול להתבצע באמצעות ניתוח לפרוסקופיה (זעיר-פולשני) ובדיקה היסטולוגית של הרקמות שהוסרו בלבד[דרוש מקור]. לפי הנחיות חדשות בעולם ניתן לספק אבחון גם על בסיס הדמיות בצירוף ממצאים בבדיקה וגינלית ועדות לתסמינים מפי המטופלת.",
    "pageid": 584523
  },
  {
    "title": "אנה קארנינה (סרט, 1985)",
    "extract": "אנה קארנינה (באנגלית: Anna Karenina) הוא סרט טלוויזיה אמריקאי משנת 1985, עיבוד לרומן \"אנה קארנינה\" מאת לב טולסטוי בכיכובם של ז'קלין ביסט וכריסטופר ריב. הסרט שודר לראשונה ברשת CBS ב-26 במרץ 1985.",
    "pageid": 1571925
  },
  {
    "title": "אסף גרניט",
    "extract": "אסף אלקנה גרניט (נולד ב-20 באוגוסט 1978) הוא שף, מסעדן, איש עסקים ומנחה טלוויזיה ישראלי, בעל כוכב מישלן אחד במסעדת \"שבור\" שבפריז.",
    "pageid": 1163684
  },
  {
    "title": "ארץ נהדרת - דמויות",
    "extract": "",
    "pageid": 2398907
  },
  {
    "title": "בראשית",
    "extract": "סֵפֶר בְּרֵאשִׁית הוא הספר הראשון בספרי התנ\"ך. בתנ\"ך היהודי הספר פותח את חלק ה\"תורה\" (חמישה חומשי תורה). בביבליה הנוצרית מכונה הספר Γένεσις בתרגום השבעים היווני, או Genesis בתרגום הוולגטה הלטיני, והוא כלול ב-\"Pentateuch\" (קובץ \"חמשת הספרים\" המקביל לתורה) שבברית הישנה.\nעל פי האמונה היהודית האורתודקסית בתורה מן השמים, כתיבת הספר נעשתה בידי משה רבנו, שכתב מפי האלוהים. כבר בתקופה העתיקה, היו פרשנים דתיים שכתבו כי חלקים בתורה נכתבו או בוארו על ידי כותבים מאוחרים יותר ומספר פרשני מקרא באשכנז של ימי הביניים הצביעו על עריכות בספר המאוחרות לימי משה. בחקר המקרא מקובל לייחס את הספר לעריכה של מספר מקורות שהסתיימה בראשית תקופת בית שני.\nהספר מכיל חמישים פרקים, ארבעים ושלושה סדרים, ארבעים ושלוש פרשיות פתוחות וארבעים ושמונה פרשיות סתומות. סך פסוקיו הוא 1533. בקריאת התורה כולה חומש בראשית מחולק ל-12 פרשות.\nהספר מתאר אירועים של בריאת העולם, ראשית התפתחות החיים, וראשית האנושות עד לרדת משפחת בני יעקב (אבותיהם של שבטי ישראל) למצרים, כפי שהתרחשו על פי המקרא.",
    "pageid": 1062
  },
  {
    "title": "ברברים (קבוצה אתנית)",
    "extract": "בֶּרְבֵּרִים (בברברית: 'Imazighen/Imaziɣen/Amazighs ⵉⵎⴰⵣⵉⵖⴻⵏ, בערבית: بربر - أمازيغ) הם תושביה הקדומים ביותר של צפון אפריקה, נקראים \"אימאזיע'ן\" (\"בני חורין\") בשפה התאמאזיע'ת. הם מאכלסים את האדמות שבין מדבר סהרה לים התיכון ובין מצרים לאוקיינוס האטלנטי. הברברים מהווים מרכיב משמעותי באוכלוסיות לוב, אלג'יריה ומרוקו. להוציא את שבט הטוארג, הברברים הם, מבחינה מסורתית, חוואים החיים במבנה שבטי רופף בכפרים עצמאים עם תעשיות מקומיות.\n\nהברברים הם מוסלמים סונים מאז הכיבוש הערבי. לשונותיהם הילידיות שייכות לקבוצת השפות הברבריות של משפחת השפות האפרו אסיאתיות, אך רוב הברברים דוברים גם ניבים מקומיים של ערבית, בהתאם לאזור בו הם חיים. למרות היסטוריה של כיבושים שמרו הברברים על אחידות תרבותית. תחילת תרבותם מתוארכת לפי ציורים מצריים לשנת 2400 לפני הספירה. עד לכיבושם בידי הערבים המוסלמים במאה ה-7 החזיקו הברברים באמונות שונות: חלק היו פוליתאיסטים, חלק נוצרים וחלק בעלי אמונות ודתות מקומיות.\nהברברים התאסלמו תחת שלטון הערבים ונטלו חלק בכיבוש ספרד. עם זאת, התמרדו הברברים פעם אחר פעם נגד הערבים. בתקופת הח'ליף האומיי הישאם (724–743), מרדו הברברים בח'ליפות, כיוון שלמרות השתתפותם במלחמות ולמרות היותם מוסלמים נאמנים, היה עליהם להעלות מס כמו נתינים. הברברים המורדים אימצו את תורת הח'וארג' ופרקו מעליהם את עול השלטון האומיי. הם הקימו מדינה עצמאית בתאהירת שבצפון אלג'יריה, שהתקיימה בין השנים 776–909.\nהברברים תמכו בשושלת האידריסית, שושלת שיעית מזרם הזידים, ששלטה במרוקו בין השנים 780–975 והקימה את העיר פאס. במאה התשיעית לספירה תמכו בשושלת הפאטמית בכיבושה את צפון אפריקה. לאחר שהשושלת הפאטימית נסוגה למצרים, נקלעו השבטים הברברים השונים בצפון אפריקה למלחמות שנמשכו עד עליית השושלות הברבריות אל-מוראביטון ואל-מוואחידון. שושלות אלו הצליחו להדוף את ניסיונות הנוצרים לכבוש מחדש את ספרד במהלך המאה ה-13. ההיסטוריון המוסלמי אבן חַ'לדוּן (תוניס, 1332–1406), חיבר ספר היסטוריה עולמית והקדיש חלק ניכר ממנו לתולדות הברברים באזור המגרב.\nעם התפוררות השושלות הברבריות של ימי הביניים, נטמעו חלק מהברברים שחיו באזורים עירוניים בחברה הערבית, בעוד שהברברים שחיו באזורים ההרריים שימרו את מסורותיהם. כשהצרפתים והספרדים כבשו את רוב צפון אפריקה היו אלו הברברים מההרים שהפגינו את ההתנגדות העזה והיעילה ביותר. בתקופה המודרנית סייעו הברברים (במיוחד אלו מחבל קביליה) לגרש את הצרפתים מאלג'יריה ובמלחמת העולם השנייה היו אלה הברברים שהפעילו את ההתנגדות המחתרתית העזה ביותר למשטר וישי, בין השאר תוך ניצול אזור המחיה שלהם בהרי האטלס, שהיה מרוחק והיה קל להסתתר בו, ועל כן הפך לנכס אסטרטגי רב חשיבות. \nבשנות המאבק המשותף עם האלג'יראים נגד הכובש הצרפתי, נדחקו חילוקי הדעות הצדה והקאבילים מילאו תפקיד מכריע במלחמת העצמאות של אלג'יריה והיו מעמודי התווך במלחמת השחרור הלאומי של המדינה, אך תקוותם להכרת השלטונות בייחודם התרבותי. התבדתה, ואלג'יריה \"הסוציאליסטית\" מיאנה להכיר בשפתם, בתרבותם, ואף בחלקם במלחמת השחרור. הם נדחקו לשוליים על ידי כל ראשי השלטון הערבים, מאחמד בן בלה, ועד בותפליקה. בשנות השישים, מיד לאחר קבלת העצמאות, הפגינו הקאבילים במחאה על אפלייתם לרעה ולמען דמוקרטיה ותבעו חלק בשלטון. כמיעוט שרובו אינו שולט בשפה הערבית, הם ממשיכים לדרוש הכרה במורשתם ובתרבותם הפרה-אסלאמית, כשדרישתם המרכזית היא הכרה בשפה הברברית כשפה רשמית בעלת מעמד זהה לערבית. ימי שלטונו של בומדיין, בשנות השבעים, היו שנים שחורות לחופש באלג'יריה בכלל ולקאביליה בפרט. במהלכן צומצם מרחב הפעולה התרבותי של הקאבילים, והן הביאו בדיעבד ל\"אביב הברברי\".\nבאפריל 1980, החלה התקוממות רחבת היקף והמוני צעירים יצאו לרחובות וקראו להכרה בשפתם כשפה רשמית ולכינון משטר דמוקרטי. מחאות \"האביב הברברי\" דוכאו ביד קשה, אלפים נעצרו ורבים נהרגו. יום השנה לדיכוי \"האביב הברברי\" מצוין מדי שנה בהפגנות סוערות; בשנת 1998 פרצו מהומות קשות בחבל קביליה בעקבות הירצחו של מוזיקאי ופעיל פוליטי ברברי פופולרי, מאטוב לונס (Lounes), רצח בו הואשם הממשל האלג'יראי. גם בשנת 2001 פרצו מהומות בחבל קאביליה שבאלג'יריה, זאת לאחר לאחר הריגתו של נער קאבילי בן 18 בתחנת משטרה ב-18 באפריל. לטענת המשטרה הייתה זו פליטת כדור, אך האירוע שהתרחש ביום השנה לדיכוי \"האביב הברברי\" באפריל 1980, הצית מהומות אלימות שקיבלו עד מהרה אופי חברתי ופוליטי. \nבתחילת המאה ה-21 חיים הברברים בכל מדינות צפון אפריקה, עם פזורה משמעותית במדינות אירופה.",
    "pageid": 61319
  },
  {
    "title": "ג'ניפר לורנס",
    "extract": "ג'ניפר שריידר לורנס (באנגלית: Jennifer Shrader Lawrence; נולדה ב-15 באוגוסט 1990) היא שחקנית קולנוע וטלוויזיה אמריקאית, זוכת פרס אוסקר, פרס גלובוס הזהב ופרס גילדת שחקני המסך כשחקנית הטובה ביותר על הופעתה כטיפאני מאקסוול בסרט \"אופטימיות היא שם המשחק\".\nהיא החלה את קריירת המשחק שלה עם תפקידים קטנים ומועטים ולאחר מכן החלה לקבל תפקידים משמעותיים בסרטי אינדי דוגמת: \"ערבה בוערת\" ו\"קר עד העצם\", עליו הייתה מועמדת לראשונה לפרס אוסקר ופרס גלובוס הזהב.\nלורנס קיבלה שבחים מהמבקרים על תפקידה בסדרת סרטי \"משחקי הרעב\" כקטניס אוורדין. בעקבותיהם היא גם זכתה לפריצה ולהצלחה שקיבלה, אשר הפכה אותה לאחת השחקניות המצליחות והפופולריות ביותר בעולם, ואף לשחקנית המשפיעה והמרוויחה ביותר לשנת 2015.",
    "pageid": 883363
  },
  {
    "title": "גלית גוטמן",
    "extract": "גלית גוטמן (נולדה ב-23 בספטמבר 1972) היא מנחת טלוויזיה, יוצרת סרטי תעודה, שחקנית ודוגמנית עבר ישראלית.\nזוכת תחרות היופי הישראלית \"תגלית השנה\" לשנת 1989.",
    "pageid": 150400
  },
  {
    "title": "גלעד שליט",
    "extract": "גלעד שליט (נולד ב־28 באוגוסט 1986) הוא ישראלי שנחטף בהיותו חייל צה\"ל בשירות סדיר, באזור כרם שלום ב־25 ביוני 2006 על ידי מחבלים פלסטינים, שהשתייכו לארגוני הטרור חמאס, ועדות ההתנגדות העממית וצבא האסלאם. שליט הוחזק בשבי ברצועת עזה במשך כחמש שנים וארבעה חודשים (1,941 ימים). במסגרת עסקה בין ישראל לחמאס הוא שוחרר והושב לישראל ב-18 באוקטובר 2011, תמורת שחרור 1,027 אסירים ביטחוניים, בהם מאות אסירי עולם.",
    "pageid": 212034
  },
  {
    "title": "גרטה גרבו",
    "extract": "גרטה לואיזה גוסטפסון (בשוודית: Greta Lovisa Gustafsson; ‏18 בספטמבר 1905 – 15 באפריל 1990), הידועה יותר בשם גרטה גרבו (בשוודית: Greta Garbo), הייתה שחקנית ראינוע וקולנוע שוודית שזכתה להצלחה רבה בהוליווד, אך בשיא תהילתה פרשה מעולם הקולנוע.",
    "pageid": 171558
  },
  {
    "title": "גרמניה",
    "extract": "גֶּרְמַנְיָה (בגרמנית: Deutschland – דוֹיִטְשׁלַנד) היא ארץ במרכז אירופה, כיום מדינה בשם הרפובליקה הפדרלית של גרמניה (בגרמנית: Bundesrepublik Deutschland – בּוּנדֶס־רֶפּוּבְּלִיק דוֹיִטְשׁלַנד), הנמנית עם המדינות המתועשות החזקות בתבל וחברה באיחוד האירופי. בצפונה גובלת גרמניה בים הצפוני, בדנמרק, ובים הבלטי; במזרחה בפולין ובצ'כיה; בדרומה באוסטריה ובשווייץ ובמערבה היא גובלת בצרפת, בלוקסמבורג, בבלגיה ובהולנד. נהרות הריין, האלבה והדנובה חוצים את שטחה, דבר שהקנה לה לאורך ההיסטוריה מעמד של מרכז כלכלי, מסחרי ותרבותי ביבשת כולה.\nגרמניה היא כיום איחוד פדרלי הכולל שש-עשרה מדינות (Bundesländer, הגייה [ˈbʊndəsˌlɛndɐ]). היא לא התקיימה כמדינת לאום מאוחדת עד 1871, אף שהתרבות והשפה הגרמנית עתיקות הרבה יותר. במשך כמעט אלף שנה, עד 1806, הייתה גרמניה בבחינת מקבץ מדינות אוטונומיות למדי, במסגרת האימפריה הרומית הקדושה. בין 1815 ל-1867 התאגדו המדינות הגרמניות בקונפדרציה רופפת. תחת אוטו פון ביסמרק אוחדו אותן מדינות ב-1871 לקיסרות גרמנית מאוחדת, שהפכה באחת לכוח החזק ביותר באירופה. המדינה תועשה במהרה ורשמה זינוק כלכלי עצום, אולם ניסיונותיה להשיג מעמד של מעצמה אירופית מן הדרג הראשון הגיעו לקיצם עם תבוסתה במלחמת העולם הראשונה.\nהסנקציות והקנסות שספגה גרמניה ממדינות ההסכמה לאחר המלחמה וכן קשייה הכלכליים החמורים של רפובליקת ויימאר, יחד עם ייאוש מתבוסת המלחמה, הובילו במידה רבה לעלייתם לשלטון של אדולף היטלר והמפלגה הנאצית, אשר סחפו בסופו של דבר את מדינתם ואת שאר העולם למלחמת העולם השנייה. במהלך מלחמה זו, חוללה גרמניה תחת השלטון הנאצי את השואה – רצח עם ייחודי בתולדות העמים – שבמהלכה נרצחו באופן שיטתי כשישה מיליון יהודים בשל יהדותם, ממניעים אידאולוגיים-אנטישמיים. כמו כן, במהלך המלחמה, נרצחו בידי הנאצים כחמישה מיליון בני עמים נוספים.\nגרמניה הובסה בשנית ונכבשה על ידי בעלות הברית, ואולם לנוכח המלחמה הקרה פוצלה המדינה למערב גרמניה (הרפובליקה הפדרלית של גרמניה), בעלת משטר דמוקרטי מערבי וכלכלת שוק קפיטליסטית, ולמזרח גרמניה (הרפובליקה הדמוקרטית הגרמנית), מדינת לוויין בעלת משטר קומוניסטי, בפועל בחסות ברית המועצות. בנפול הקומוניזם והגוש המזרחי, התאחדו שתי הגרמניות תחת הרפובליקה הפדרלית בשנת 1990. השוני בין מזרח ומערב וצמיחה כלכלית איטית מוסיפים להקשות על המדינה.\nכחברת ארגון המדינות המתועשות (G7), כלכלתה של גרמניה היא הרביעית בגודלה בעולם, והיא ידועה בתעשיות הברזל, הפלדה, המיכון והרכב שלה. גרמניה היא עמוד תווך מרכזי של האיחוד האירופי, לצד צרפת, בהיותה אחת ממייסדות הארגון ובפרט כחברה בעלת האוכלוסייה והכלכלה הגדולה ביותר באיחוד. המדינה חברה גם באומות המאוחדות ובברית נאט\"ו.",
    "pageid": 482
  },
  {
    "title": "דוד",
    "extract": "דָּוִד הוא דמות מקראית, המתואר במקרא כמלכהּ השני של ממלכת ישראל המאוחדת (אחרי שאול המלך) ואבי שושלת בית דוד ששלטה בממלכת יהודה במשך למעלה מ-400 שנה לאחר מותו עד חורבן בית המקדש הראשון. התיאורים התנ\"כיים השונים, מייחסים לדוד כיבוש חבלי ארץ נרחבים בצפון ארץ ישראל ובמערבה.\nדמותו ופועלו של דוד תפסו מקום חשוב במסורת היהודית ובפולקלור, והוא נחשב לדמות מופת ולאחד מגדולי האומה. דוד המלך מכונה במקרא ”נְעִים זְמִרוֹת יִשְׂרָאֵל” (שמואל ב', כ\"ג, א'), המסורת היהודית רואה בו את המחבר של רוב ספר תהילים. על פי המסורת, המשיח יהיה אדם מזרע דוד. מסורת זו אומצה גם בברית החדשה, בה נאמר כי ישו היה נצר לבית דוד. בקבלה נמנה דוד עם אחד מ\"ארבעת רגלי המרכבה לשכינה\", שעליהם מתבססת השראת השכינה בעולם לאורך ההיסטוריה (השלושה הנוספים הם אבות האומה אברהם יצחק ויעקב).\nדוד הוא חלק מרשימה בת 53 דמויות מקראיות, שאושרו במחקר מבחינה ארכאולוגית כדמויות היסטוריות, ותקופתו מתוארכת לסביבות המאה ה־10 לפני הספירה.\nהתיאור התנ\"כי של חיי דוד משקף מסורות רבות, אך מכיוון שהטקסטים המקראיים הנמצאים בידינו היום נכתבו מאות שנים אחרי תקופת חייו הנהוגה במחקר, לאורך השנים חוקרי מקרא, ארכאולוגים והיסטוריונים, היו חלוקים בדעתם ביחס לדוד ולתיאור מלכותו אל מול המציאות ההיסטורית שהייתה בתקופתו. ביחס לקיומה של מלכות דוד, אסכולות מסוימות מקבלות את הסיפור התנ\"כי כנכון בעיקרו, גם אם מוגזם לעיתים, ואחרות רואות בסיפורי דוד מסורות שהגיעו מסיפורים אחרים ושויכו בהמשך לדוד. ביחס למהימנות הסיפורים גופה, מקובל במחקר לראות בספרות זו כאפולוגיה, וכמתאימה ל\"סיפורי אוזורפציה\", במסגרתם מבקש האוזורופ להצדיק את מרידתו בשליט החוקי ועלייתו לשלטון.",
    "pageid": 10997
  },
  {
    "title": "דוויין ג'ונסון",
    "extract": "דוויין דאגלס ג'ונסון (באנגלית: Dwayne Douglas Johnson;‏ נולד ב-2 במאי 1972), הידוע גם בשם הבמה שלו דֶה רוֹק (באנגלית: The Rock, \"הסלע\"), הוא שחקן קולנוע ומתאבק עבר אמריקאי-קנדי. נחשב לאחד מגדולי המתאבקים המקצועיים בכל הזמנים.\nהתפרסם כאשר גילם דמות במסגרת ארגון ההיאבקות WWE. דמותו, \"The Rock\" (הסלע), זכתה להצלחה כה רבה עד שכאשר החליט לעבור להוליווד, שמר ג'ונסון בתחילה על שם זה כשם במה. הוא נחשב לאחד המתאבקים המצליחים שידע הארגון וזכה ב-8 אליפויות של ה-WWE. לאחר קריירת ההיאבקות פיתח קריירה מצליחה כשחקן קולנוע וטלוויזיה.",
    "pageid": 395278
  },
  {
    "title": "הממלכה המאוחדת",
    "extract": "הַמַּמְלָכָה הַמְּאֻחֶדֶת שֶׁל בְּרִיטַנְיָה הַגְּדוֹלָה וּצְפוֹן אִירְלַנְד (באנגלית בריטית: The United Kingdom of Great Britain and Northern Ireland), המוכרת גם כממלכה המאוחדת (UK – United Kingdom) או בריטניה (Britain), היא מדינה השוכנת באיים הבריטיים, לא הרחק מחופיה המערביים של יבשת אירופה, מול צרפת. הממלכה המאוחדת מהווה הציר המרכזי של 54 מדינות חבר העמים הבריטי, שכולל את רוב המדינות שהיו בעבר חלק מהאימפריה הבריטית, ובראשן עומד המונרך הבריטי. כמו במונרכיות אחרות באירופה בימינו, סמכותו של המלך מצומצמת ביותר, ותפקידו בעיקרו טקסי, אם כי (בניגוד ליתר המונרכיות החוקתיות) בממלכה המאוחדת כל מוסדות השלטון עדיין כפופים להלכה למלך.\nהממלכה המאוחדת היא המדינה ה-22 בגודלה מבחינת אוכלוסייה, עם אוכלוסייה המוערכת בכ-65 מיליון תושבים. היא מונרכיה חוקתית עם שלטון דמוקרטי פרלמנטרי. בירתה לונדון היא עיר גלובלית חשובה ומרכז כלכלי עם אוכלוסייה של כ-10,310,000 תושבים, והרביעית בגודלה בערי אירופה. המדינה מורכבת מארבע אומות (המכונות אומות הבית, באנגלית: Home Nations), שבעבר התקיימו כמדינות נפרדות: אנגליה, ויילס, סקוטלנד וצפון אירלנד. אירלנד הייתה חלק מהממלכה בעבר, אך פרשה מהאיחוד בשנת 1921. עם זאת, חלקה הצפוני נותר בממלכה המאוחדת כישות בפני עצמה, המהווה שישית מהאי האירי.\nמאז התפרקותה של האימפריה הבריטית, הממלכה המאוחדת כבר לא נחשבת למעצמת על, אך היא בעלת אחד הצבאות הגדולים בעולם ואחת המעצמות המתועשות והחזקות בתבל. כחברת ארגון המדינות המתועשות (G7)‏ ו-G20, כלכלתה של בריטניה היא מהמשגשגות בעולם והיא המדינה בעלת התקציב השישי בגודלו בעולם, אחרי ארצות הברית, סין, יפן, גרמניה והודו. הממלכה המאוחדת היא חברה מייסדת של האו\"ם עם זכות וטו במסגרת חברותה הקבועה במועצת הביטחון, אחת החברות המייסדות של ברית נאט\"ו ואחת המדינות המחזיקות נשק גרעיני באופן רשמי.",
    "pageid": 2954
  },
  {
    "title": "המתמחה (סדרת טלוויזיה)",
    "extract": "המתמחה (באנגלית: The Resident) היא סדרת דרמה רפואית אמריקאית שעלתה בבכורה ב־21 בינואר 2018 בהפקת רשת פוקס. הסדרה מתמקדת בעבודתם ובחייהם הפרטיים של אנשי הצוות בבית החולים צ'סטיין פארק באטלנטה, תוך התעמקות בהתמודדות עם דילמות מקצועיות, חברתיות ואישיות.\nהסדרה נרכשה על ידי פוקס מ-Showtime בשנת 2017. היא נוצרה על ידי איימי הולדן ג'ונס, היילי שור ורושאן סתי, והיא מבוססת על הספר \"Unaccountable\" מאת מארטי מייקרי. במאי 2017 רשת פוקס הזמינה עונה שלמה בת 14 פרקים וחידשה את הסדרה לעונה שנייה במאי 2018. העונה הראשונה הסתיימה רשמית ב־14 במאי 2018. במהלך עונת הטלוויזיה של ארצות הברית 2017–2018 הסדרה דורגה במקום 41 וממוצעה 7.02 מיליון צופים. העונה השנייה הוקרנה בבכורה ב־24 בספטמבר 2018. במרץ 2019 חידשה פוקס את הסדרה לעונה שלישית, שהוקרנה בבכורה ב־24 בספטמבר 2019. במאי 2020 חודשה הסדרה לעונה רביעית.",
    "pageid": 1888556
  },
  {
    "title": "השמיניה (סדרת טלוויזיה)",
    "extract": "השמיניה היא סדרת טלוויזיה ישראלית מסוגת דרמת נעורים ומדע בדיוני ששודרה בשנים 2005–2007 במשך 3 עונות בערוץ הילדים ללקוחות HOT. בנוסף, יצאה סדרת ספרים המבוססים על הסדרה. את הסדרה יצר וכתב גיורא חמיצר וביים רובי דואניאס. הסדרה הופקה על ידי נגה תקשורת וטדי הפקות. \nבשנת 2013 הסדרה חודשה לסדרת בת: \"השמיניה - הדור הבא\", שאת שתי עונותיה כתבה חן קלימן, כשחלק מהפרקים נכתבו על ידי גיורא חמיצר. בשנת 2014 הסדרה הגיעה לסיומה. \nב-21 במאי 2023 הוכרז בעמוד הטיקטוק של גיורא חמיצר על עונה חדשה שתעלה בפלטפורמת טיקטוק.",
    "pageid": 89839
  },
  {
    "title": "זפיר (אוכל)",
    "extract": "זפיר (ברוסית: Зефир; באוקראינית: Зефір; בליטאית: Zefyras) הוא סוג של ממתק רך המיוצר על ידי הקצפת רסק מחית פירות ופירות יער (בעיקר רסק תפוחים) עם סוכר וחלבוני ביצה עם תוספת שלאחר מכן של חומר מסמיך כמו פקטין, קראגן, אגר או ג'לטין. הוא מיוצר במדינות ברית המועצות לשעבר. השם שניתן לו על שם האל היווני של הרוח המערבית הקלה זפירוס מסמל את מרקמו האוורירי העדין.",
    "pageid": 2308856
  },
  {
    "title": "חיל האוויר הישראלי",
    "extract": "חיל האוויר הישראלי, שידוע גם בשמו המקוצר \"חיל האוויר\", או בשמו הרשמי \"זרוע הָאוויר והֶחלל\", הוא הזרוע האווירית של צבא הגנה לישראל. חיל האוויר הישראלי הוא מרכיב משמעותי בעוצמתו של צה\"ל. בראש זרוע האוויר עומד קצין בדרגת אלוף.\nמפקדו הנוכחי של החיל הוא אלוף תומר בר.",
    "pageid": 516777
  },
  {
    "title": "טיטניק",
    "extract": "טיטניק (באנגלית: RMS Titanic) הייתה אוניית נוסעים בריטית, הגדולה והמפוארת בעולם בשעתה ומכאן גם שמה (מאנגלית: \"עצוּם\", \"ענק\"). אף על פי שסברו כי אוניית ענק משוכללת ומתקדמת שכמותה לעולם לא תטבע, טבעה ה\"טיטניק\" בהפלגת הבכורה שלה ב־15 באפריל 1912 לאחר שהתנגשה בקרחון. מתוך 2,208 נוסעי האונייה (מספר הכולל צוות ונוסעים), נספו באסון 1,496 בני אדם, בהם מפורסמים רבים, ורק 712 ניצלו.\nטביעתה של ה\"טיטניק\" התקבלה בתדהמה בקרב הציבור, ומאמצים רבים נעשו בשנים שלאחר מכן כדי לוודא שהאסון לא יישנה. בעקבות מסקנות שעלו בחקירת האסון, עודכנו נוהלי הבטיחות הבינלאומיים של כלי שיט ונוסעי ים.\nבתחילת שמה הרשמי של ה\"טיטניק\" הופיעו ראשי התיבות \"RMS\" כדי לציין את היותה אוניית דואר מלכותי (\"Royal Mail Ship\"), נוהג מקובל באותם ימים שהעיד על אמינותה.",
    "pageid": 25046
  },
  {
    "title": "יוסי גיספן",
    "extract": "יוסי גיספן (נולד ב-12 בדצמבר 1961 בשם יוסף סעדיה גיספן) הוא פזמונאי ישראלי, שמתמקד בעיקר בז'אנר הים-תיכוני. כתב כ-1150 שירים שהוקלטו. בין השירים שכתב: \"כשהלב בוכה\", \"מי שמאמין\", \"מונו\" \"עד סוף העולם\" \"אין עוד מלבדו\" \"חלום מתוק\" \"אתה תותח\" \"ערב טוב\" \"מלכת היופי שלי\" \"את המחר שלי\" \"מיליון סיבות\" ועוד להיטים רבים.",
    "pageid": 444710
  },
  {
    "title": "ים המלח",
    "extract": "יַם הַמֶּלַח (‏‏Ⓘ‏; באנגלית: The Dead Sea, בערבית: البحر الميت, הים המת; מכונה גם ים המוות) הוא אגם מלח חסר-מוצא לים, הנמצא בתחום הבקע הסורי-אפריקני ובמרכזו עובר הגבול בין ישראל לירדן. ריכוז המלחים בים המלח עומד על 34.2% – גבוה פי עשרה מריכוז המלחים בים התיכון. ריכוז גבוה זה נובע מכך שהאגם הוא טרמינלי (למי האגם אין שפך לשום מקום), והוא נמצא באזור בעל אקלים מדברי חם ויבש המתאפיין בשיעורי התאיידות גבוהים. האגם הוא גוף המים הרביעי במליחותו בעולם. הוא זוכה לתיירות בין השאר בשל האפשרות המפורסמת לצוף בקלות על פני מימיו.\nים המלח מוכר כמקום הנמוך ביותר בעולם על פני היבשה (תואר זה הפך לאחד משמותיו של ים המלח). בפועל ים המלח הוא אכן המקום היבשתי הגלוי הנמוך ביותר בעולם, הגם שבשנת 2019 התגלה כי תחתית קרחון דנמן הוא המקום היבשתי הנמוך ביותר בעולם – כ-3,500 מטרים מתחת לפני הים עם זאת, תחתית הקרחון מכוסה בקרח ומכאן ההבדל בתואר בין ים המלח, לבין תחתיתו של הקרחון.\nהחל מהמחצית השנייה של המאה העשרים נמצא מפלסו של האגם בירידה מתמדת בשל מאזן מים שלילי. הסיבות הן: הפחתה דרסטית בכמויות המים הנכנסות בשל שימוש נרחב במקורות המים הנשפכים אליו, שהחשוב שבהם הוא נהר הירדן, ואידוי מוגבר בשל שאיבת המים לאידוי בבריכות בדרום האגן.\nאגן ים המלח מורכב משני אגנים, דרומי וצפוני. עומקו הממוצע של האגן הצפוני הוא כ-200 מטרים וקרקעיתו ברום ממוצע 730 מתחת לפני הים. עומקו הממוצע של החלק הדרומי הייתה כעשרה מטרים בלבד טרם תהליך התייבשותו וקרקעיתו הייתה ברום של 401 מטרים מתחת לפני הים. בשל הירידה המתמשכת במפלס, התייבש החלק הדרומי של האגם, שהיה רדוד בהרבה מזה הצפוני. עם ייבושו של האגן הדרומי נבנו בו בריכות לצורך אידוי המים והפקת אשלג וכימיקלים אחרים על ידי מפעלי האשלג בישראל וחברת האשלג הערבית הירדנית. לבריכות אלה נדרשת שאיבה בהיקף נרחב של מי האגם. שאיבת המים לבריכות היא בין הסיבות לירידתו של המפלס. גורם נוסף המשפיע הוא עלייה בתפיסת המים עם הפיתוח האזורי בעשרות השנים האחרונות. מאז הקמת סכר דגניה, הפעלת המוביל הארצי והטיית מי הירמוך לתעלת הע'ור, הוקמו סכרים על כל האגנים המזרחיים הגדולים לצורך תפיסת מים לשתייה ולהשקיה.\nקצב הירידה השנתי של מפלס מי הים בעשור האחרון הוא מעט יותר ממטר לשנה. בשנת 2012 התגבר הקצב לכ-1.40 מטרים. ירידת המפלס גרמה לשינוי משמעותי בגבולותיו של האגם, וכתוצאה פחת שטחו בכ-35%. רוחבו של הים באגן הצפוני של ים המלח בנקודה המקסימלית הוא 18 קילומטרים, אורכו כ-51 קילומטרים ושטחו בשנת 2018 היה כ-590 קילומטרים רבועים. ירידת המפלס המצטברת גורמת לשינויים גדולים באגן הים בהם: שינויים בלתי הפיכים בגוף המים באגן הצפוני, יצירת בולענים, נסיגת חופים, פגיעה בתשתיות (כבישים וגשרים) ובשמורות טבע.\nלים המלח חשיבות רבה לתעשייה ולתיירות. הרכב מימיו שונה מזה של מי ים רגילים, וכולל ריכוז גבוה של מגנזיום, סידן ואשלגן. עובדה זו מנוצלת על ידי התעשייה הכימית בשטחי ישראל וירדן, בין היתר להפקת אשלג, מגנזיום ותרכובות של ברום.\nנופי אגן ים המלח, החשיבות ההיסטורית של האתרים הנמצאים בסמוך לו, כגון מצדה, עין גדי, מכוור וקומראן, ההרכב הכימי המיוחד של מימיו והאקלים המיוחד השורר בו – כל אלה הפכו את ים המלח למוקד תיירות עולמי, ובפרט למרכז של תיירות מרפא. באזור נבנו אלפי חדרי מלון המרוכזים בירדן, בפינה הצפון-מזרחית של האגם, ובישראל בעין בוקק שעל חופי הבריכות באגן הדרומי.\nמקור שמו של ים המלח הוא בתנ\"ך, שם הוא נזכר לעיתים גם בשמות יָם הָעֲרָבָה והַיָּם הַקַּדְמוֹנִי.",
    "pageid": 7041
  },
  {
    "title": "כרים קאן",
    "extract": "כרים אסד אחמד קאן (באנגלית: Karim Asad Ahmad Khan; נולד ב־30 במרץ 1970) הוא עורך דין בריטי והתובע הראשי בבית הדין הפלילי הבין-לאומי.\nקאן מומחה למשפט בין-לאומי ולזכויות האדם. קודם לכן שימש כעוזר למזכיר הכללי של האומות המאוחדות, וכראש צוות החקירה לקידום ענישה על פשעי מלחמה שבוצעו על ידי המדינה האסלאמית (UNITAD).",
    "pageid": 1950593
  },
  {
    "title": "מדינות ארצות הברית",
    "extract": "ארצות הברית היא פדרציה של 50 מדינות. אזרח של אחת המדינות הללו הוא בו-זמנית אזרח של המדינה שבה מקום מושבו ואזרח של האיחוד הפדרלי – ארצות הברית. כל אזרח בארצות הברית חופשי לגמרי לעבור ממדינה למדינה בלא צורך באישור ממשלתי כלשהו (למעט במקרים ספציפיים של אדם הנמצא במאסר על תנאי).\nחלוקת הסמכויות בין המדינה לפדרציה נקבעת על פי חוקת ארצות הברית. כל אחת מהמדינות, מרגע שאשררה את החוקה, העבירה חלק מסמכויותיה לשלטון הפדרלי, אך הותירה בידיה חלק מריבונותה. באופן עקרוני, תחומי המשפט (חקיקה פלילית ואזרחית וכן דיני המשפחה ודיני החברות), החינוך, הרפואה, התחבורה, התשתיות וביטחון הפנים נותרו בסמכות המדינות (אם כי – בתחומים מסוימים – במימון, לפחות חלקי, המועבר מהאוצר הפדרלי), בעוד החלטות בנוגע לסחר חוץ, חוקי הגירה, מדיניות צבאית ומדיניות בין-לאומית עברו לידי השלטון הפדרלי.\nבמהלך השנים שונתה חלוקת הסמכויות בין המדינות לבין השלטון הפדרלי, והמגמה הכללית היא של ריכוז סמכויות, דהיינו העברת יותר ויותר סמכויות מהמדינות אל השלטון הפדרלי.",
    "pageid": 51172
  },
  {
    "title": "מדינות לפי שם",
    "extract": "ערך זה מפרט את רשימת המדינות המוכרות, המדינות שאינן מוכרות, ורשימת הטריטוריות שאינן ריבוניות.",
    "pageid": 233513
  },
  {
    "title": "מוניקה סקס",
    "extract": "מוניקה סקס היא להקת רוק ישראלית שהוקמה ב-1992. הלהקה נקראת על שם מוניקה פרידמן, הבסיסטית של להקת הפאנק \"קילר הלוהטת\", ששם הבמה שלה היה \"מוניקה סקס\". הלהקה נחשבת לאחת מהבולטות בגל להקות רוק ישראלי שצמחו בתחילת שנות התשעים.",
    "pageid": 28193
  },
  {
    "title": "מזרח אירופה",
    "extract": "מזרח אירופה הוא אזור גאוגרפי במזרחה של אירופה. גבולותיו של אזור זה אינם מוגדרים באופן חד-משמעי. יש המגדירים את האזור כאזור המערבי להרי האורל ולהרי הקווקז עד גבולה המערבי של רוסיה, יש המוסיפים את המדינות הצמודות לגבול זה (מדינות שהיו בעבר חלק מברית המועצות) ויש הכוללים באזור זה את כל מדינות ברית ורשה. מכיוון שחלק מרוסיה נמצא באסיה, רק חלק ממנה נחשב למזרח אירופי ולא כל שטחה. המזרח אירופאיים הם ברובם המכריע ממוצא אתני משותף המכונה סלאבים, ובני הדת הנוצרית-אורתודוקסית.",
    "pageid": 48847
  },
  {
    "title": "מיקי זוהר",
    "extract": "מכלוף (מיקי) זוהר (נולד ב-28 במרץ 1980) הוא שר התרבות והספורט מטעם הליכוד ויו\"ר עמית של הליכוד העולמי. בעברו כיהן כחבר מועצה וסגן ראש עיריית קריית גת במשך שבע שנים.",
    "pageid": 1241547
  },
  {
    "title": "מנחם בגין",
    "extract": "מנחם בגין (‏‏Ⓘ‏; ‏16 באוגוסט 1913, י\"ג באב ה'תרע\"ג – 9 במרץ 1992, ד' באדר ב' ה'תשנ\"ב) היה פוליטיקאי, מדינאי ואיש צבא ישראלי, שכיהן כראש ממשלת ישראל השישי. לפני הקמת מדינת ישראל שימש כמפקד הארגון הצבאי הלאומי, ולאחר הקמת המדינה היה ליושב-ראש תנועת החרות שהתמזגה מאוחר יותר אל גח\"ל ומשם לליכוד. כיהן כחבר בעשר הכנסות הראשונות וכשר בממשלות ישראל.\nאת דרכו הציבורית החל בגין כמפקד קן בית\"ר במחוז מגוריו. בשנת 1939 מונה לנציב תנועת בית\"ר בפולין. לאחר שפרצה מלחמת העולם השנייה נעצר בגין על ידי שלטונות ברית המועצות בליטא בעוון פעילות ציונית, ונשלח לגולאג. לאחר ששוחרר הצטרף בגין אל הכוח הצבאי הפולני שלחם יחד עם בעלות הברית, והגיע עם יחידתו אל ארץ ישראל. ב-1944 שוחרר מהצבא הפולני והתמנה למפקד הארגון הצבאי הלאומי. בגין הכריז על מרד גלוי נגד שלטונות המנדט הבריטי במטרה להביא לסילוקם ולהקמת מדינה יהודית.\nזמן קצר אחרי הכרזת העצמאות הכריז בגין על יציאה מן המחתרת ועל ניתוב האצ\"ל אל המגרש הפוליטי באמצעות המפלגה שהקים בו ביום - תנועת החרות, שהיוותה את האופוזיציה האידאולוגית לממשלות תנועת הפועלים בהנהגת מפא\"י ומפלגת העבודה. מאבקו הפוליטי המשמעותי הראשון של בגין היה נגד הסכם השילומים שעמדו על הפרק, בין ממשלת ישראל לבין ממשלת גרמניה המערבית.\nבשנת 1965 הוביל בגין את תנועת החרות לריצה משותפת עם המפלגה הליברלית במסגרת גח\"ל (גוש חרות ליברלים). ב-1967 צורפה גח\"ל לממשלתו של לוי אשכול על רקע תקופת ההמתנה, ובגין מונה לראשונה לשר בלי תיק. בגין המשיך לכהן כשר גם בממשלותיה של גולדה מאיר, אך הוביל את סיעתו לפרישה ממנה בעקבות תוכנית רוג'רס. בשנת 1973 התמזגה גח\"ל עם מפלגות קטנות נוספות ליצירת הליכוד.\nבבחירות לכנסת התשיעית ניצחה רשימת הליכוד בראשות בגין, במה שמכונה \"המהפך\". היו אלו חילופי השלטון הראשונים בישראל, כאשר לראשונה בהיסטוריה של מדינת ישראל הרכיבה את הממשלה מפלגה שאינה מפא\"י. ממשלתו של בגין הנהיגה לראשונה מדיניות ליברלית בכלכלה הישראלית, והחלה גם מנתבת משאבים משמעותיים יותר אל עיירות הפיתוח, ההתנחלויות ביהודה, שומרון, עזה וסיני והמגזר הדתי והחרדי. מדיניותו הכלכלית הביאה את מדינת ישראל למצב של היפר אינפלציה, ולמשבר כלכלי חסר תקדים. כמו-כן חל היפוך ביחס המדינה לגיוס החרדים - אחוז החרדים שנהנה מפטור גדל משמעותית, גם ביחס לחלקם באוכלוסייה.\nבתקופת כהונתו של בגין כראש הממשלה חלה תפנית במקומה של ישראל במזרח התיכון, בשנת 1979 נחתם הסכם השלום עם מצרים, שבמסגרתו פונה חצי האי סיני מהתיישבות ישראלית, ובגינו זכה בגין בפרס נובל לשלום לשנת 1978. בשנת 1982, לאחר מתיחות ביטחונית בגבול לבנון, הביא לפתיחת מבצע שלום הגליל שהתפתח למלחמת לבנון הראשונה. כתוצאה, שהה צה\"ל בדרום לבנון עד לשנת 2000.\nבגין התפטר מתפקידיו בממשלה, בכנסת ובמפלגה בשנת 1983, ומעולם לא נעתר לפרט את הסיבות שהביאו אותו להחלטה זו. מאז הסתגר בביתו בירושלים עד שנפטר בשנת 1992. בגין נקבר בבית הקברות היהודי בהר הזיתים בהלוויה רבת משתתפים.",
    "pageid": 517
  },
  {
    "title": "מרטין בובר",
    "extract": "מרטין (מרדכי)  הלוי בּוּבֶּר (Martin Buber;‏ 8 בפברואר 1878, ה' באדר א' תרל\"ח, וינה – 13 ביוני 1965, י\"ג בסיוון תשכ\"ה, ירושלים) היה חוקר ופילוסוף, מעבד מעשיות ומחנך ישראלי יהודי-אוסטרי.\nעיקר כתביו עסקו בתודעה דתית, ביחסים בין-אישיים ובענייני קהילה. מפעליו המרכזיים היו איסוף ועיבוד מחדש של מעשיות חסידיות, תרגום התנ\"ך לגרמנית, ופיתוח \"פילוסופיה דיאלוגית\" הבא לידי ביטוי בעיקר ביצירתו אני ואתה. בובר השפיע ותרם רבות לעיסוק במדעי הרוח ובמדעי החברה, ובעיקר למחקר בתחום הפסיכולוגיה החברתית, הפילוסופיה החברתית והאקזיסטנציאליזם הדתי.\nבובר השתייך לציונות הרוחנית, והיה פעיל מאוד בקהילות יהודיות וחינוכיות בגרמניה ובישראל. כמו כן, הוא היה תומך נלהב במדינה דו-לאומית ליהודים ולערבים בארץ ישראל, וחבר בתנועת ברית שלום. בובר ידוע גם במשנתו האנרכיסטית והסוציאליסטית. על פי עדותו של יוסף קרוק, תפיסות עולמו של בובר הושפעו רבות מהגותו של לאונהרד רגץ, פילוסוף שווייצרי בן למשפחת איכרים, ששילב בהגותו תאולוגיה וסוציאליזם.",
    "pageid": 8055
  },
  {
    "title": "משי קלינשטיין",
    "extract": "משי קלינשטיין (נולדה ב-2 בפברואר 1992) היא שחקנית, זמרת ומדבבת ישראלית.",
    "pageid": 1421754
  },
  {
    "title": "נשיא מדינת ישראל",
    "extract": "נְשִׂיא מְדִינַת יִשְׂרָאֵל הוא ראש המדינה של מדינת ישראל. מאחר שישראל היא דמוקרטיה פרלמנטרית, בה סמכויות הרשות המבצעת נתונות בידי הממשלה, ממלא נשיא המדינה תפקידים אשר בעיקרם הם ייצוגיים וטקסיים. מוסד הנשיאות נחשב למבטא את אחדות העם, והנשיא מכונה לעיתים \"האזרח מספר 1\". נשיא המדינה נבחר על-ידי הכנסת לכהונה בת שבע שנים, שלאחריה הוא לא יכול להיבחר בשנית. נשיא המדינה הוא מבעלי התפקידים היחידים בישראל שמחזיקים מתוקף תפקידם בדגל רשמי, הנקרא נס הנשיא.\nתפקידיו, סמכויותיו ודרך בחירתו של נשיא המדינה מוגדרים בחוק-יסוד: נשיא המדינה, אשר נחקק ב-1964.\nהמעון הרשמי שבו גר הנשיא ומשפחתו הוא בית הנשיא ברחוב הנשיא בשכונת טלביה בירושלים.",
    "pageid": 2251
  },
  {
    "title": "סברי מרנן (סדרת טלוויזיה)",
    "extract": "סַבְרִי מָרָנָן היא קומדיית מצבים ישראלית, המשודרת החל מ-4 באוגוסט 2011. הסדרה שודרה בערוץ 2 במסגרת שידורי קשת, ומנובמבר 2017 היא משודרת בקשת 12. היא נוצרה על ידי רובי דואניאס ויניב פולישוק, מופקת על ידי טדי יזמות והפקות, ומצולמת באולפני ברודקאסט חולון.\nבשנת 2018 הועלו עונות 1–4 של הסדרה לשירות של נטפליקס. ב-1 באוגוסט 2020, הורדו העונות משירות של נטפליקס פרט לעונה הרביעית. לאחר מכן ב-1 באוקטובר, הוסרה העונה הרביעית.\nב-1 במאי 2020, הפכה הסדרה \"סברי מרנן\" לקומדיית המצבים הארוכה ביותר ששודרה בישראל מבחינת מספר הפרקים. באותו יום במקביל שודר פרק ספיישל שצולם במיוחד לכך במתכונת שונה בעקבות התפרצות נגיף הקורונה בישראל בה כל אחד משחקני הסדרה צולם לראשונה בנפרד.\nבשנת 2014 החל ביוון שידורה של גרסה מקומית ל\"סברי מרנן\" - \"Το σόι σου\" (יוו'), אשר ירדה משידור בשנת 2019. בשנת 2015 שודרה עונה אחת של גרסתה האמריקאית בשם \"Your Family or Mine\", ברשת TBS, עד לביטול הסדרה.",
    "pageid": 936708
  },
  {
    "title": "סופי, נסיכת בוואריה",
    "extract": "סופי פרידריקה דורותיאה וילהלמינה (בגרמנית: Sophie Friederike Dorothee Wilhelmine; 27 בינואר 1805 –  28 במאי 1872) הייתה נסיכה בווארית מבית ויטלסבאך, ואמם של קיסרי אוסטריה ומקסיקו.",
    "pageid": 364825
  },
  {
    "title": "סינגפור",
    "extract": "רפובליקת סינגפור (באנגלית: Republic of Singapore, במלאית: Republik Singapura, במנדרינית: 新加坡共和国, בטמילית: சிங்கப்பூர் குடியரசு) היא עיר-מדינה בדרום-מזרח אסיה, השוכנת מדרום למלזיה. סינגפור מורכבת מאי מרכזי ומאיים קטנים. על אף ממדיה הזעירים, לסינגפור מעמד חשוב בכלכלה העולמית, התוצר הלאומי לנפש בה הוא מהגבוהים בעולם וכך גם אחוז המיליונרים מבין תושבי המדינה.",
    "pageid": 335459
  },
  {
    "title": "עוצבת געש",
    "extract": "עוצבת געש (אוגדה 36) היא אוגדה משוריינת סדירה בפיקוד הצפון בצה\"ל.",
    "pageid": 118786
  },
  {
    "title": "עוצבת המפץ",
    "extract": "עוצבת המפץ (אוגדה 146; לשעבר אוגדה 319 ואוגדה 131) היא אוגדת מילואים הכפופה לפיקוד הצפון.\nהאוגדה נודעה גם בשמות אוגדה 38, אוגדת האלוף שרון במלחמת ששת הימים, אוגדה 319 ואוגדת משה פלד.\nמפקד האוגדה הנוכחי הוא תת-אלוף יפתח נורקין.",
    "pageid": 790019
  },
  {
    "title": "עוצבת קלע דוד",
    "extract": "עוצבת קלע דוד (חטיבת אש מיוחדת 214) היא חטיבה בחיל התותחנים הכפופה לעוצבת האש ומשמשת מסגרת ארגונית בהכשרה, בסדיר ובמילואים, ליחידת מיתר, יחידת מורן ויחידות מסווגות נוספות המפעילות אמצעי לחימה מסווגים וחימוש מונחה מדויק.",
    "pageid": 1307087
  },
  {
    "title": "פאר טסי",
    "extract": "פאר טסי (נולד ב-10 במאי 1984) הוא זמר-יוצר ומלחין ישראלי, זוכה פסטיבל הזמר והפזמון לשנת 2013, פרס אקו\"ם לשיר השנה 2015 ולאלבום השנה 2023 ופרסי איש השנה ואלבום השנה של גלגלצ לשנת תשפ\"ד.",
    "pageid": 1151673
  },
  {
    "title": "פיקוד הצפון",
    "extract": "פיקוד הצפון (בר\"ת: פָּצָ\"ן) הוא פיקוד מרחבי בצבא ההגנה לישראל. הפיקוד, אשר מפקדתו הראשית נמצאת בצפת, הוא האחראי על כל היחידות הממוקמות בין החרמון לנתניה. משימתו של פיקוד הצפון היא הגנה על גבולותיה הצפוניים של ישראל עם סוריה לבנון וירדן (בצפון המדינה). מפקד הפיקוד הנוכחי הוא אלוף אורי גורדין.",
    "pageid": 84315
  },
  {
    "title": "פעם שלישית גלידה",
    "extract": "פעם שלישית גלידה הוא ניב עברי ישראלי נפוץ.",
    "pageid": 111993
  },
  {
    "title": "פרנץ קפקא",
    "extract": "פרנץ קפקא (בגרמנית: Franz Kafka, שם יהודי: אנשיל [אשר]; ‏3 ביולי 1883 – 3 ביוני 1924) היה סופר יהודי יליד פראג שכתב בשפה הגרמנית, ונחשב לאחד מגדולי הסופרים היהודים בעת החדשה של המאה העשרים.\nיצירתו של קפקא מתאפיינת בהצגתם של יחידים חסרי-אונים, הנקלעים למצבים משונים וחסרי-פשר מתוך התנגשות עם כוחות בירוקרטיים וחברתיים עלומים ומרוחקים הרומסים אותם. היא עוסקת ברגשות של ניכור, חרדה, אשמה ותחושת אבסורד, הנטועות בהוויה הקיומית, ומשלבת ריאליזם ופנטזיה. המושג \"קפקאי\" השתרש כדי לתאר הוויה אבסורדית כמו זו הנוכחת בכתביו. הידועים מבין כתביו הם הסיפור הקצר \"הגלגול\" והרומנים \"המשפט\" ו\"הטירה\".\nקפקא עבד כסוכן ביטוח, וכתב בזמנו הפנוי. הוא מיעט לפרסם, ובימי חייו לא נודע כסופר. את רוב פרי עטו השמיד במו ידיו, ובצוואתו אסר להוציא לאור את הנותר, אך ידידו מקס ברוד התעלם מהדרישה והדפיס את עזבונו הספרותי. ברבות השנים זכו כתבי קפקא להכרה בינלאומית, והם תורגמו לשפות רבות.",
    "pageid": 12454
  },
  {
    "title": "רוני קובן",
    "extract": "אהרון \"רוני\" קובן (נולד ב-17 בפברואר 1979) הוא עיתונאי, במאי, תסריטאי, מחזאי, שדרן רדיו, שחקן ומנחה טלוויזיה ישראלי.",
    "pageid": 845573
  },
  {
    "title": "רפאל איתן",
    "extract": "רפאל \"רפוּל\" איתן (11 בינואר 1929, כ\"ט בטבת ה'תרפ\"ט – 23 בנובמבר 2004, י' בכסלו ה'תשס\"ה) היה הרמטכ\"ל ה-11 של צה\"ל, חבר הכנסת ושר בממשלות ישראל. כהונתו של איתן כרמטכ\"ל הייתה הארוכה ביותר, 60 חודשים (5 שנים).",
    "pageid": 2767
  },
  {
    "title": "רפאל מערכות לחימה מתקדמות",
    "extract": "רַפַאֵל מערכות לחימה מתקדמות בע\"מ (בעבר נקראה \"רפא\"ל – רשות לפיתוח אמצעי לחימה\" וקודם לכן, \"אמ\"ת – האגף למחקר ותיכוּן\") היא חברה ממשלתית ישראלית, שעוסקת בפיתוח ובייצור של אמצעי לחימה מתקדמים, לרבות טילים ומערכות הגנה אקטיבית. מטה החברה הוא במכון דוד ששוכן בקריית ים.\nהחברה הוקמה בשנת 1948, כיחידת סמך (יחידה עצמאית) של משרד הביטחון. בסוף שנות ה-80 נקלעה למשבר כלכלי, ובעקבותיו הפכה לחברה ממשלתית. בתחילת דרכה עסקה בעיקר במחקר ובפיתוח של אמצעי לחימה, ובמהלך השנים החלה להתמקד גם בייצור, עבור השוק הישראלי והשוק הבינלאומי. מפעלי החברה נבנו באזור הגליל והמפרץ, במטרה לתרום לפיתוחו, ונכון ל-2019 היא המעסיקה הגדולה ביותר באזור הצפון.",
    "pageid": 108204
  },
  {
    "title": "שבטי ישראל",
    "extract": "שבטי ישראל או בני ישראל הם השבטים שעל פי המקרא הרכיבו את עם ישראל הקדום, ונחשבים לפי המסורת לאבותיהם של היהודים של ימינו.\nלפי המקרא, השבטים הם הצאצאים של שנים־עשר בניו של יעקב, שנקרא גם \"ישראל\". מאחר שמצאצאי יוסף בן יעקב יצאו שני שבטים נפרדים – אפרים ומנשה – היו בפועל שלושה־עשר שבטים, אך בהתייחסויות לשבטי ישראל במקרא המספר היחיד המוזכר במפורש הוא שנים־עשר. הסיבות לכך שונות: בחלק מהמקרים נספרים רק השבטים שקיבלו נחלה בארץ ישראל, ולכן שבט לוי נעדר מהספירה ובני יוסף, אפרים ומנשה נספרים כשני שבטים; במקרים אחרים נספרים שנים עשר בני יעקב, ואפרים ומנשה לא מוזכרים; ובחלק מהמקרים נכתב רק \"שנים עשר שבטי ישראל\" מבלי לפרט.\nעל פי המסופר בתורה ובספר יהושע, שבטי ישראל נדדו במדבר סיני, ובתום מסע של ארבעים שנה במדבר כבשו את הארץ מידי העמים הכנענים, התנחלו באזורים שונים של ארץ ישראל, הנקראים נחלות, ויחד הקימו את ממלכת ישראל המאוחדת.\nבארכאולוגיה המקראית וביקורת המקרא ישנן מספר תאוריות בנוגע למוצאם האתני והגאוגרפי של השבטים. חלק מהן כוללות התפתחות של תרבות ישראלית מתוך עמי כנען שישבו בארץ ישראל, ואחרות מתארות שילוב של עמים אלה עם קבוצות שונות שהגיעו ממקומות אחרים כמו ממלכת מיתני, עבר הירדן, ומצרים. חוקרים אינם בטוחים כי אכן התקיימו 12 שבטים ומניחים כי מדובר במספר טיפולוגי. כמן כן, במחקר המדעי יש ויכוחים וספקות לגבי היבטים כמו תקופת האבות, הנדודים במדבר סיני, כיבוש הארץ בתקופת יהושוע, ומקום התיישבות השבטים. חוקרים רבים סבורים כי חלק גדול מהטקסטים הנוגעים לתיאור תקופת השבטים בתקופת האבות, השופטים וספרי מלכים, נערכו בתקופות מאוחרות יותר כמו לאחר גלות ישראל או אף מאוחר יותר וכי יש בהם אי דיוקים. גם לגבי האמונות הדתיות של השבטים יש תאוריות שונות כאשר חלק מן החוקרים טוענים כי המסורת הדתית של ישראל גובשה כתוצאה משילוב של אמונות שהביאו שבטים שונים, שמקורן ממקורות שונים כמו מצרים, עמים במדבר סיני, עמי כנען ועוד והתגבשו לגבי תאולוגיה יהודית רק בשלבים מאוחרים יותר.",
    "pageid": 10899
  },
  {
    "title": "שמעון פרס",
    "extract": "שמעון פֶּרֶס (‏‏Ⓘ‏; 2 באוגוסט 1923, כ' באב ה'תרפ\"ג – 28 בספטמבר 2016, כ\"ה באלול ה'תשע\"ו) היה פוליטיקאי ומדינאי ישראלי, שכיהן כנשיאהּ התשיעי של מדינת ישראל וכראש ממשלתה השמיני.\nפרס החל את מעורבותו בציבוריות הישראל כבר בגיל צעיר. בשנת 1952, בגיל 29, מונה למנכ\"ל משרד הביטחון. הוא נמנה עם מקימי הקריה למחקר גרעיני בדימונה והתעשייה האווירית הישראלית.\nבשנת 1959 נבחר לראשונה לכנסת מטעם מפא\"י, ומאז כיהן בה כחבר במשך 48 שנים רצופות (למעט תקופה קצרה של חודשים מספר, ובסך הכול – 17,272 ימים) – יותר מכל אדם אחר. זמן קצר לאחר בחירתו לכנסת מונה לסגן שר הביטחון. בשנת 1965 פרש פטרונו הפוליטי, דוד בן-גוריון, ממפלגתו הוותיקה מפא\"י, והקים את רשימת פועלי ישראל. פרס הצטרף לבן-גוריון ומונה כמזכ\"ל המפלגה החדשה. רפ\"י לא עמדה בציפיותיה להפוך למפלגת שלטון ונותרה באופוזיציה עד ל-1967, עת צורפה לממשלה על רקע תקופת ההמתנה. בדצמבר אותה שנה הוביל פרס את ההחלטה למזג את רפ\"י עם מפא\"י ליצירת מפלגת העבודה הישראלית.\nב-1969 מונה לראשונה לשר בממשלת גולדה מאיר, ושימש במספר תיקים חברתיים-כלכליים. לאחר שמאיר התפטרה מראשות מפלגת העבודה, התמודד פרס מול יצחק רבין על ראשות המפלגה, אך הפסיד. רבין הרכיב את הממשלה ומינה את פרס לשר הביטחון.\nבשנת 1977 התפטר יצחק רבין מראשות מפלגת העבודה; פרס התמודד על התפקיד וניצח. מאז כיהן כיו\"ר המפלגה במשך כ-15 שנים רצופות. בבחירות לכנסת התשיעית נחלה מפלגת העבודה מפלה דרמטית, ולשלטון עלתה לראשונה מפלגת הליכוד. פרס היה לראש האופוזיציה ושימש בתפקיד עד לכינונה של ממשלת האחדות הלאומית בשנת 1984.\nבבחירות לכנסת האחת עשרה לא הושגה תוצאה שאיפשרה לאחת מן המפלגות הגדולות (קרי, הליכוד או המערך) לכונן ממשלה אידאולוגית. בתיווכו של נשיא המדינה הוחלט על כינונה של ממשלת אחדות, בה יכהן פרס כראש הממשלה תחילה, ולאחר שנתיים יתפטר ואחריו יכהן יצחק שמיר. כך אכן היה, ולאחר שסיים את כהונתו כראש הממשלה ב-1986, מונה פרס לשר החוץ. ב-1988 התקיימו בחירות, שלאחריהן הוחלט לכונן שוב ממשלת אחדות, אך הפעם בלי לקיים רוטציה על ראשות הממשלה. בממשלה זו כיהן פרס כשר האוצר, עד שהגה תוכנית להפלת הממשלה ולהקמת ממשלה בראשות המערך בלבד, מה שכונה \"התרגיל המסריח\". ביום הצבעת האי-אמון פיטר שמיר את פרס. והממשלה אמנם נפלה, אך פרס כשל בהקמת ממשלה. שמיר הצליח לכונן ממשלה בראשות הליכוד, ופרס היה שוב לראש האופוזיציה.\nב-1992 התקיימו בחירות על ראשות מפלגת העבודה לקראת הבחירות לכנסת השלוש עשרה. בבחירות אלו ניצח רבין את פרס, ולאחר ניצחון מפלגת העבודה בבחירות היה רבין לראש הממשלה ופרס מונה לשר החוץ. בכהונתו זו היה פרס ממובילי תהליך אוסלו, ועל כך זכה בפרס נובל לשלום לשנת 1994. ב-4 בנובמבר 1995 נרצח יצחק רבין, ופרס מונה לראש הממשלה בפועל. פרס הקים ממשלה והחליט על הליכה לבחירות. בבחירות לכנסת הארבע עשרה נבחר ראש הממשלה בבחירות ישירות, ובהן ניצח בנימין נתניהו את פרס.\nב-1999 ניצח אהוד ברק את נתניהו בבחירות, והקים ממשלה. פרס היה לשר לשיתוף פעולה אזורי, והתמודד בשנת 2000 בבחירות לנשיאות המדינה, אך הפסיד בהן למשה קצב. פרס נבחר בשלישית לראשות מפלגת העבודה ב-2003, ובשנת 2005 הצטרף למפלגת קדימה. בשנת 2007 התמודד שוב בבחירות לנשיאות המדינה, והפעם ניצח. הוא כיהן כנשיא מדינת ישראל עד שנת 2014. נפטר בשנת 2016 ונקבר בחלקת גדולי האומה.",
    "pageid": 519
  },
  {
    "title": "תמיר בר",
    "extract": "תמיר בר (נולד ב-2 בספטמבר 1986) הוא קומיקאי, מוזיקאי, תסריטאי, שחקן ובמאי ישראלי.",
    "pageid": 1576422
  },
  {
    "title": "איטליה",
    "extract": "אִיטַלְיָה (בשמה הרשמי: הָרֶפּוּבְּלִיקָה הָאִיטַלְקִית; באיטלקית: Repubblica Italiana, \"רֵפּוּבְּלִיקָה אִיטַלְיָאנָה\" ‏‏Ⓘ‏) היא מדינה בדרום אירופה, המכסה את רוב חצי האי האפניני, ואזורים נוספים. היא כוללת למעלה מ-20 איים, הגדולים שבהם הם סיציליה וסרדיניה. מצפון היא תחומה על ידי הרי האלפים, שם היא גובלת בצרפת, בשווייץ, באוסטריה ובסלובניה. בצפון-מרכז המדינה נמצאת המדינה הזעירה סן מרינו, ובמרכז המדינה, בתוך העיר רומא, נמצאת קריית הוותיקן. בשל צורתה הגאוגרפית המזכירה מגף היא מכונה \"ארץ המגף\".\nאיטליה היא מולדת העם האיטלקי.",
    "pageid": 619735
  },
  {
    "title": "אסף אמדורסקי",
    "extract": "אסף אמדורסקי (נולד ב-30 בינואר 1971) הוא זמר, מוזיקאי, פזמונאי, מלחין, מעבד ומפיק מוזיקלי ישראלי. זוכה \"פרס אופיר\" בקטגוריית \"המוזיקה המקורית הטובה ביותר לסרט\" (2008).",
    "pageid": 128769
  },
  {
    "title": "ביטקוין",
    "extract": "בִּיטְקוֹיְן (באנגלית: Bitcoin, קוד: BTC, סימול: ₿) הוא מטבע מבוזר, שאינו כפוף לגוף מרכזי או למדיניות מוניטרית של ממשלות.\nהשם Bitcoin הוא הלחם בסיסים של \"סיבית\" (באנגלית: Bit; \"בִּיט\") ו\"מטבע\" (באנגלית: Coin; קוֹיְן). הגרסה הראשונה של הפרוטוקול והתוכנה פותחה בנובמבר 2008 על ידי אדם או קבוצת אנשים המכנים עצמם סאטוֹשי נַקאמוֹטוֹ (Satoshi Nakamoto). השימוש המעשי בביטקוין נעשה בפעם הראשונה בינואר 2009.\nנכון ל-22.11.2024 שיאו של מחיר הביטקוין נע בין 99,000 ל-100,000 דולר למטבע בודד.\nלהבדיל מכסף מסורתי, הביטקוין הוא מטבע שאינו תלוי בגוף מרכזי. במקום זאת, ביטקוין הוא רשומה בקובץ ציבורי המכונה \"שרשרת בלוקים\" (בלוקצ'יין), וניתן לנהל אותו או להשתמש בו בעזרת תוכנה המכונה \"ארנק\" תוך שימוש ביומן מבוזר. מערכת הביטקוין היא מערכת המבטיחה שהתשלומים יתבצעו באופן תקין כך שסכום שהועבר בתשלום אכן נגרע מהמקור והתווסף ליעד.\nהביטקוין אינו מופק או מנוהל על ידי ממשלה או בנק מרכזי של מדינה כלשהי. במקום זאת, הוא מבוסס על מנגנוני קריפטוגרפיה ורשת תקשורת עמית לעמית. תהליך הנפקת מטבעות חדשים למחזור מכונה \"כרייה\" באנלוגיה לכריית זהב. בתהליך זה יש להקדיש כוח חישוב רב בו מונפקים מטבעות חדשים הניתנים לשימוש.\nהיחס של ממשלות העולם לביטקוין הוא אמביוולנטי, ורגולטורים טוענים כי הוא משמש לפעילות בלתי חוקית. כמו כן הם מדגישים כי מדובר במסחר בסיכון גבוה במיוחד. עם זאת, מרבית המדינות לא אסרו על השימוש בו, ובאפריל 2017 הביטקוין הוכר לראשונה ביפן כאמצעי תשלום במדינה. בשנת 2021, אל סלוודור הפכה למדינה הראשונה המכירה במטבע כהילך חוקי. בינואר 2024 אישרה הוועדה לניירות ערך ולבורסות של ארצות הברית לבתי השקעות להנפיק קרנות סל מחקות ביטקוין, למעשה זהו ההיתר הראשון שבה אישרה ממשלת ארצות הברית לגופים מוסדיים לסחור ישירות בביטקוין והפיכתו לנייר ערך סחיר בוול סטריט.",
    "pageid": 916501
  },
  {
    "title": "בית הבסבורג",
    "extract": "בית הבסבורג (לעיתים מאוית גם הפסבורג, בגרמנית Habsburg) הוא אחד מבתי המלוכה החשובים של אירופה, ושושלת מהעתיקות בעולם. בין התפקידים בהם החזיק הבית:\n\nקיסרי גרמניה (למשך מספר מאות עד 1806), בדרך כלל הוכתרו בתור קיסרים רומים קדושים ושליטי אוסטריה (בתור דוכסים 1282–1453, ארכידוכסים 1453–1804)\nקיסרי אוסטריה – קיסרי האימפריה ההבסבורגית (1526–1804), קיסרי האימפריה האוסטרית (1804–1867), קיסרי האימפריה האוסטרית (\"ציסלייטניה\") במסגרת האימפריה האוסטרו-הונגרית ובמקביל קיסרי האימפריה האוסטרו-הונגרית כולה (1867–1918)\nמלכי קרואטיה (1437–1439, 1445–1457, 1526–1918)\nמלכי הונגריה (1437–1439, 1445–1457, 1526–1918)\nמלכי ספרד (1516–1700)\nמלכי פורטוגל (1580–1640)\nמלכי בוהמיה (1526–1618, 1621–1867)\nהנסיכים הגדולים של טרנסילבניה (1690–1867)\nבנוסף, הבית החזיק במספר כתרים אחרים לזמן קצר:\n\nמלך אנגליה ואירלנד (1554–1558)\nקיסר מקסיקו (1864–1867)\nהדוכס הגדול של טוסקנה (1790–1859)\nדוכס פארמה (1814–1847)\nדוכס מודנה (1814–1859)\nועוד תארים רבים נוספים.",
    "pageid": 21141
  },
  {
    "title": "ברונו מארס",
    "extract": "פיטר ג'ין הרננדז (באנגלית: Peter Gene Hernandez; נולד ב-8 באוקטובר 1985), המוכר בשם הבמה ברונו מארס (Bruno Mars), הוא זמר, פזמונאי ומפיק מוזיקלי אמריקאי.\nב-2009 החל לעבוד, יחד עם ארי לוין ופיליפ לורנס, בחבורת ההפקה הסמיזינגטונס. יחד עמם כתב את השיר \"Right Round\" של פלו ריידה וקשה ואת השיר \"Wavin' Flag\" של קיינאן, והשתתף כזמר אורח בשירים \"Nothin' on You\" של B.o.B, ו-\"Billionaire\" של טרבי מקוי, אותם כתבו והפיקו הסמיזינגטונס. השירים, שזכו להצלחה ברחבי העולם, נתנו תנופה לקריירת המוזיקה של מארס. ב-2010 יצא אלבום הבכורה שלו, \"Doo-Wops & Hooligans\", ממנו יצאו הסינגלים \"Just the Way You Are\", שזכה בפרס גראמי, ו-\"Grenade\".\nבקריירה המשתרעת על פני שני עשורים, אלבומיו של מארס נמכרו בלמעלה מ-130 מיליון עותקים, מה שמציב אותו כאחד האמנים הנמכרים ביותר בכל הזמנים. שמונה משיריו הגיעו למקום הראשון בבילבורד הוט 100. הוא זכה ב-15 פרסי גראמי, 4 פרסי המוזיקה הבריטית, 11 פרסי המוזיקה האמריקאית, 13 פרסי סול טריין ומחזיק ב-3 שיאי גינס. בשנת 2011 נכלל ברשימת \"כותבי השירים הטובים ביותר\" של מגזין מיוזיק ויק וברשימת פורבס סלבריטי 100. בשנת 2019 הכתיר מגזין הבילבורד את מארס כאחד האמנים הטובים ביותר בכל הזמנים.",
    "pageid": 806758
  },
  {
    "title": "גופן",
    "extract": "גּוֹפָן, או פוֹנְט בלועזית, הוא סגנון עיצוב צורת האותיות, כפי שבא לידי ביטוי באמצעי תצוגה כלשהו, פיזי כמו דפוס, דיגיטלי כמו תוכנת מחשב או באמצעות פלטפורמות נוספות להעברה ולהצגה של מידע טקסטואלי. תורת עיצוב הגופָנים היא תחום עצמאי בעיצוב גרפי. תורת עיצוב גופנים הנעשית באופן ידני היא קליגרפיה.\n\nלגופָנים תפקיד חשוב בתחום העיצוב הגרפי. הם מאפשרים להעביר מידע חזותי בנוסף למלל עצמו. יש גופָנים המקרינים רצינות, אחרים מרמזים על טקסט מודפס ואחרים משדרים קלילות או יצירתיות. גופנים מעוצבים בדרך כלל לפי המדיה שאליה הם מיועדים, ישנם גופנים שהם מיטביים לדפוס וגופנים שמיטביים לתצוגה במחשב.\nהבדל זה נובע מאיכות הצגים הירודה יחסית לעומת איכות המדיה המודפסת. ולכן, סוגים מסוימים של גופנים לא יוצגו באיכות מקסימלית בצג. עם זאת, בעקבות ההתקדמות הטכנולוגית באיכות הצגים, הבדל זה הולך ונעלם.\nבתקופת גירוש ספרד מתועדת הבאתם של הגופן מבית דפוס בליסבון פורטוגל לסלוניקי על ידי דפס הרב יהודה גדליה. עד לשנות השמונים של המאה העשרים היה העיסוק בגופנים נחלתם הבלעדית של בעלי מקצוע בענפי הדפוס והעיצוב הגרפי. תפוצתם הגדלה והולכת של מעבדי התמלילים הפכה נושא זה לנחלתו של הציבור הרחב, וכיום כל אדם יכול ליצור לעצמו פונט בכתב ידו גם ללא הכשרה מקצועית.",
    "pageid": 5511
  },
  {
    "title": "דורותי גייל",
    "extract": "דורותי גייל (באנגלית: Dorothy Gale) היא דמות בדיונית שנוצרה על ידי הסופר האמריקני ליימן פרנק באום כגיבורה הראשית של חלק ניכר מסדרת ספרי הילדים הפופולריים שלו של הקוסם מארץ עוץ. דורותי היא גם הדמות הראשית בעיבודים שונים של הקוסם מארץ עוץ, והדמות זכתה לפרסום רב במיוחד בעקבות הסרט ההוליוודי הקלאסי משנת 1939, \"הקוסם מארץ עוץ\", בו גילמה אותה ג'ודי גרלנד.",
    "pageid": 1319419
  },
  {
    "title": "דלתא (אות)",
    "extract": "דלתא או דלתה (אות גדולה: Δ, אות קטנה: δ) היא האות הרביעית באלפבית היווני. ביוונית מודרנית מבוטאת האות כפי שדל\"ת רפה בוטאה בעבר בעברית (/ð/ ‏:IPA – כצירוף th במילה האנגלית brother), אולם ביוונית עתיקה בוטאה האות כדל\"ת דגושה.\nבספרות יווניות מסמלת האות את המספר 4.",
    "pageid": 135808
  },
  {
    "title": "דשן",
    "extract": "דֶּשֶׁן הוא חומר המשמש בחקלאות להעשרת הקרקע במינרלים לשם שיפור הצמיחה של גידולים.",
    "pageid": 86892
  },
  {
    "title": "הארי פוטר",
    "extract": "הארי פוטר (באנגלית: ‏‏Ⓘ‏) היא סדרת ספרי פנטזיה מצליחה בת שבעה חלקים (הפטלוגיה) שנכתבה על ידי הסופרת הבריטית ג'יי קיי רולינג. גיבור הסדרה הוא הנער הארי פוטר. הראשון מבין שבעת ספרי הסדרה, \"הארי פוטר ואבן החכמים\", יצא לאור בשנת 1997, והאחרון מביניהם, \"הארי פוטר ואוצרות המוות\", יצא בשנת 2007.\nכל אחד מספרי הסדרה (מלבד הספר השביעי) מתאר שנת לימודים בבית הספר הוגוורטס לכישוף ולקוסמות. הסדרה מתאפיינת, בין השאר, ביצירת עולם חדש של מושגים ומונחים פרי דמיונה של הסופרת (אשר שאבה השראה ממיתולוגיות וסיפורי פולקלור שונים). על אף שקהל היעד העיקרי של הסדרה הוא ילדים ובני־נוער, הסדרה מעוררת עניין בקרב בני כל הגילים.\nהסדרה זכתה להצלחה יוצאת דופן, וספריה נמכרו במאות מיליוני עותקים בעשרות שפות ברחבי העולם. הספרים מופיעים בקביעות ברשימת עשרת הספרים הנמכרים בעולם, והפכו את רולינג לאחת הנשים העשירות בממלכה המאוחדת ולסופרת העשירה ביותר בעולם. סדרת הספרים גיבשה לעצמה קהל מעריצים עולמי – מה שהביא לשיווק מוצרים רבים הנוגעים לדמויות ולפרטי העלילה.\nהסדרה הוסבה לשמונה סרטי קולנוע, שעד לשנת 2015 היוו את סדרת הסרטים המכניסה ביותר בהיסטוריה של הקולנוע (שיא שנשבר ב־2015 על ידי \"היקום הקולנועי של מארוול\").",
    "pageid": 4482
  },
  {
    "title": "הונגריה",
    "extract": "הוּנְגַרְיָה (בהונגרית: ‏‏Ⓘ‏) היא מדינה ללא מוצא לים הנמצאת במרכז אירופה. גובלת באוסטריה, בסלובקיה, באוקראינה, ברומניה, בסרביה, בקרואטיה ובסלובניה.\nהונגריה הייתה מיושבת מזמנים פרהיסטוריים. שטחה נכלל באימפריה הרומית, ועם נפילתה הייתה יעד לפלישות של שבטי נוודים. המדיארים השתלטו על הארץ במאה העשירית והקימו את ממלכת הונגריה. הממלכה, שקיבלה עליה את הנצרות הקתולית, הגיעה בימי הביניים למעמד של מעצמה אזורית, אך נפלה לידי האימפריה העות'מאנית ב-1526 והייתה תחת שלטונם כ-150 שנה, לאחריהן נכבשה בידי אוסטריה ההבסבורגית. במאה ה-19 השיגו ההונגרים אוטונומיה נרחבת בתוך האימפריה האוסטרו-הונגרית. לאחר תבוסת האימפריה במלחמת העולם הראשונה הפכה הונגריה, על-פי חוזה טריאנון, למדינה עצמאית. במלחמת העולם השנייה ניצבה הונגריה לימין מדינות הציר ובסופה נכבשה בידי הצבא האדום. ברית המועצות השליטה בהונגריה דיקטטורה קומוניסטית, וסייעה לדכא ניסיון התקוממות ב-1956. המשטר הקומוניסטי, שהיה מתון יחסית למדינות אחרות בגוש המזרחי, קרס ללא אלימות ב-1989. בשנת 1999 הצטרפה הונגריה לברית נאט\"ו וב-2004 לאיחוד האירופי.\nפני השטח ברובם מישוריים. שני נהרות גדולים חוצים את הארץ מצפון לדרום – הדנובה והטיסה.\nהשפה הלאומית, הונגרית, (בהונגרית: Magyar) היא ממשפחת השפות הפינו-אוגריות ואינה קרובה לשפות של העמים השכנים. האוכלוסייה אחידה יחסית מבחינה אתנית: כ-95% מן התושבים הם ממוצא אתני הונגרי (מדיארי), והיקף ההגירה למדינה מצומצם.\nהבירה, בודפשט, היא העיר הגדולה והמרכזית במדינה, בפער ניכר. כ-20% מתושבי הונגריה מתגוררים בה.",
    "pageid": 4610
  },
  {
    "title": "הכוחות המזוינים של סוריה",
    "extract": "הכוחות המזוינים של סוריה (בערבית: القوات المسلحة العربية السورية; 'הכוחות המזוינים הערביים של סוריה') הוא השם הכולל של כלל הכוחות המזוינים של סוריה, ומטרותיו העיקריות הן הגנה על גבולות המדינה וכן שמירה על סדרי השלטון ובראשם הנשיא. הם מורכבים מהצבא הסורי, חיל הים הסורי, חיל האוויר הסורי, חיל ההגנה האווירית הסורי וכוחות משטרה וביטחון.\nנשיא סוריה בשאר אל-אסד הוא המפקד העליון של הצבא, שר ההגנה הוא לוטננט גנרל עלי מחמוד עבאס, שהחליף את שר ההגנה הקודם עלי עבדאללה איוב באפריל 2022, רמטכ\"ל צבא סוריה הוא עבד אל-כרים מחמוד אבראהים. צבא סוריה כולל כ-289,000 מגויסי חובה סדירים המשרתים במשך 24 חודשים בזרועות השונות של הצבא, כשגיל הגיוס לצבא הוא 18.\nצבא סוריה מבוסס על ציוד צבאי סובייטי ישן, והתמוטטות ברית המועצות בתחילת שנות ה-90 פגעה באופן קשה בצבא שכן רוסיה הקטינה מאוד את הסיוע הכספי ואת האשראי לרכישת אמצעי לחימה מתקדמים. ארסנל הצבא הסורי כולל בין היתר טילי קרקע-קרקע רבים בעלי יכולת לפגוע ברוב שטחה של מדינת ישראל. בתחילת שנות ה-90, רכשה סוריה מקוריאה הצפונית טילי סקאד מדגם C המסוגלים להגיע לטווח של יותר מ-500 ק\"מ.\nבתחילת שנות ה-2000, ובעיקר החל משנת 2002, מקבלת סוריה עזרה צבאית נרחבת מאיראן – קציני הדרכה של משמרות המהפכה הגיעו לסוריה על מנת לעזור בעניינים הטכניים – הפעלת נשק מתקדם והבאתו לשימוש הצבא הסורי, בנוסף הפכה איראן לספקית נשק חשובה של סוריה. בתקופה מאוחרת יותר, איראן העבירה מיליוני דולרים לסוריה על מנת לחדש את עסקאות הנשק בין רוסיה לסוריה באופן שלא דורש התערבות איראנית. ב-2004 נחתמה ברית הגנה בין איראן לסוריה.\nמאז ראשית שנות ה-70, פיתחה סוריה ארסנל נרחב של נשק כימי וביולוגי. ההתמקדות העיקרית בפיתוח היא על גזי עצבים מסוג סארין ו-VX.\nסוריה קיבלה סיוע פיננסי ניכר ממדינות המפרץ הפרסי כתוצאה מהשתתפותה לצד כוחות הקואליציה במלחמת המפרץ. עיקר הכסף הושקע בשדרוג ומודרניזציה צבאית.",
    "pageid": 38867
  },
  {
    "title": "הכנסת העשרים וחמש",
    "extract": "הכנסת העשרים וחמש היא הכנסת המכהנת, שנבחרה בבחירות שנערכו ב-1 בנובמבר 2022 (ז' בחשוון ה'תשפ\"ג), והושבעה ב-15 בנובמבר (כ\"א בחשוון). כנסת זו צפויה לכהן עד לכינוס הכנסת העשרים ושש שתיבחר בבחירות העתידות להתקיים ב-27 באוקטובר 2026, ט\"ז בחשוון ה'תשפ\"ז.\nיושב ראש הכנסת הוא חבר הכנסת אמיר אוחנה מסיעת הליכוד.",
    "pageid": 2111054
  },
  {
    "title": "הכרזת העצמאות",
    "extract": "הכרזת העצמאות של מדינת ישראל התקיימה ביום שישי, ה' באייר ה'תש\"ח, 14 במאי 1948 בעיר תל אביב, בבית דיזנגוף שבשדרות רוטשילד 16. בטקס, שהתקיים בהתאם להחלטת מנהלת העם כשמונה שעות לפני סיום המנדט הבריטי בהתאם להחלטת החלוקה של עצרת האו\"ם מכ\"ט בנובמבר 1947, הכריז יושב ראש מנהלת העם דוד בן-גוריון על הקמת מדינת ישראל ונחתמה מגילת העצמאות. מאז חוגגת מדינת ישראל מדי שנה בתאריך עברי זה (או בסמוך לו, על מנת למנוע חילול שבת) את יום העצמאות.",
    "pageid": 1355
  },
  {
    "title": "הלחימה ברצועת עזה במלחמת חרבות ברזל",
    "extract": "הלחימה ברצועת עזה במלחמת חרבות ברזל היא הלחימה בזירה המרכזית במלחמת חרבות ברזל, עליה הכריזה מדינת ישראל בעקבות טבח שבעה באוקטובר שבוצעה על ידי ארגוני הטרור מרצועת עזה בהובלת חמאס, ארגון טרור אסלאמיסטי-סוני פלסטיני, ב-7 באוקטובר 2023, שמחת תורה, כ\"ב בתשרי ה'תשפ\"ד.\nראשית המערכה החלה בתקיפת חיל האוויר הישראלי על אלפי יעדים ברצועת עזה, ואליה הצטרפו בהמשך חיל הים הישראלי וחילות הקרקע. השלב הראשון של פעילות צה\"ל ברצועת עזה, שהחל ב־7 באוקטובר, הסתיים ב־27 באוקטובר וכלל הריגה של כ-1,500 מחבלים בשטח ישראל, טיהור עורף ישראל ממחבלים, יצירת יציבות בקו הגבול והתקפה מהאוויר ומהקרקע של יעדי טרור ברצועת עזה.\nב-27 באוקטובר החל השלב השני, שהיה תמרון קרקעי בשילוב אש מהאוויר, מהקרקע ומהים. החלו פשיטות קרקעיות לעומק שטח רצועת עזה במטרה להכין את השטח לקראת המערכה המרכזית לטיהור רצועת עזה ממחבלי חמאס, הג'יהאד האסלאמי הפלסטיני ויתר הפלגים של ארגוני הטרור הפלסטינים, וכן חיסול התשתית הצבאית של חמאס, על ידי חילות הרגלים והצנחנים, התותחנים, ההנדסה הקרבית והשריון. החל מ-9 בנובמבר החלו כוחות הרגלים של צה\"ל לפשוט על הרובע הביטחוני של חמאס בעזה בשילוב מדויק של תקיפות מהאוויר על ידי חיל האוויר הישראלי במטרה \"לסכל כמה שיותר איומים ביטחוניים בטווח הזמן המיידי\". עד סוף נובמבר, פעלו הכוחות ברוב צפון הרצועה, כולל בבית חאנון וברובה של העיר עזה. בדצמבר, הרחיב צה\"ל את פעילותו הקרקעית לאזור ח'אן יונס ונכנס לשכונת שג'אעייה ולעומק העיר ג'באליה. הלחימה התחלקה למספר קרבות עיקריים: קרב בית חאנון, קרב ג'באליה, קרב ג'באליה השני, קרב עזה, קרב שג'אעייה, קרב ח'אן יונס, הקרב במחנות המרכז וקרב רפיח. השלב השני הסתיים רשמית ב-7 בינואר 2024. השלב השלישי כלל מעבר מפשיטות של אוגדות לפשיטות חטיבתיות ממוקדות בצפון הרצועה והמשך הלחימה בדרום ומרכז הרצועה. נקבע כי השלב השלישי צפוי לכלול את סיום התמרון הקרקעי, צמצום כוחות, שחרור אנשי מילואים ומעבר לפשיטות ממוקדות. נוסף לכך, הוחלט שתוקם מעין רצועת ביטחון ברצועת עזה.\n\nב-29 בדצמבר 2023, על רקע הלחימה בעזה, דרום אפריקה הגישה תביעה נגד ישראל לבית הדין הבין-לאומי לצדק (ICJ) בגין רצח עם. ב-21 בנובמבר 2024 בית הדין הפלילי הבין-לאומי (ICC) הודיע כי הוציא צווי מעצר נגד ראש הממשלה בנימין נתניהו ושר הביטחון לשעבר יואב גלנט בגין פשעי מלחמה ופשעים נגד האנושות.",
    "pageid": 2271917
  },
  {
    "title": "המנדט הבריטי",
    "extract": "המנדט הבריטי מטעם חבר הלאומים על פלשתינה (ארץ-ישראל), המוכר בעברית בשמות \"המנדט הבריטי\" או \"המנדט\", היה מנדט (ייפוי כוח, פיקדון) שקיבלה הממלכה המאוחדת מידי מדינות ההסכמה בוועידת סן רמו 1920, וקיבלה לכך תוקף נוסף מידי חבר הלאומים ב-1922. המנדט נועד, בין היתר, על מנת לסייע ליישוב היהודי ולהבטיח הקמת בית לאומי לעם היהודי בארץ ישראל, ברוח הצהרת בלפור ועל פי הנאמר בכתב המנדט. הבריטים שלטו בארץ ישראל מקיץ 1917 ועד חודש מאי 1948.\n\n\"שלטון המנדט\" הוא כינוי מקוצר לתקופת שלטון בריטניה בארץ ישראל, שהחל מתוקף המנדט שקיבלה מחבר הלאומים.\n\"ממשלת המנדט\" היא הממשלה הבריטית שפעלה בארץ מתוקף המנדט שקיבלה מחבר הלאומים, משנת 1923.\n\"תקופת המנדט\" היא התקופה שמכניסת הצבא הבריטי לארץ ישראל בקיץ 1917, ועד לסיום המנדט בחצות הלילה שבין 14 ו-15 במאי 1948.\nשטח המנדט מנהר הירדן ועד לים התיכון הוא 25,585.3 קילומטרים רבועים.\nפלשתינה (א\"י) הוא השם הרשמי בעברית של הישות המדינית שהייתה בארץ ישראל המערבית תחת שלטון המנדט. באופן בלתי רשמי, מוכרת גם כ\"ארץ ישראל המנדטורית\".",
    "pageid": 114247
  },
  {
    "title": "הפינגווין (מיני-סדרה)",
    "extract": "הפינגווין (באנגלית: The Penguin) הוא מיני-סדרת דרמת פשע אמריקאית שנוצרה ומפותחת על ידי לורן לה-פרנק עבור שירות הזרמת המדיה \"Max\", המבוססת על דמותו של הפינגווין מבית DC קומיקס. המיני-סדרה משמשת כספין אוף עבור הסרט \"באטמן\", שעלה לאקרנים בשנת 2022 ועלילתה עוסקת בעלייתו של הפינגווין לשלטון בעולם התחתון של גות'אם סיטי.\nבמיני-סדרה מככבים קולין פארל, ששב לגלם את דמותו של אוסוולד קובלפוט, וכריסטין מיליאוטי. פיתוחה של המיני-סדרה החל בספטמבר 2021, כאשר נמסר כי לה-פרנק תהיה אמונה על כתיבת התסריט. המיני-סדרה הוזמנה רשמית זמן קצר לאחר עליית הסרט לאקרנים במרץ 2022.\nהמיני-סדרה עלתה לשידור בשירות \"Max\" במהלך עונת השידורים לשנת 2023–2024. פרקי הסדרה בארץ משודרים ב\"הוט HBO\" יום אחרי שידורם בארצות הברית.",
    "pageid": 2078982
  },
  {
    "title": "הצהרת בלפור",
    "extract": "הצהרת בלפור היא הכינוי המקובל להחלטת ממשלת בריטניה ב-31 באוקטובר 1917 כפי שמצאה ביטויה במסמך שנחתם בידי שר החוץ הבריטי, הלורד ארתור ג'יימס בלפור, ב-2 בנובמבר 1917 (י\"ז בחשוון תרע\"ח) ועיקרו הכרזה ולפיה בריטניה תתמוך בהקמת בית לאומי לעם היהודי בארץ ישראל. מתן ההצהרה היה הישג מדיני חסר תקדים של התנועה הציונית: מעצמה עולמית כמו בריטניה הסכימה למעשה לפרוש את חסותה על התנועה הציונית ולסייע לה במימוש מטרתה העיקרית. בעשותה כן הגיעה ממשלת בריטניה למסקנה, שיהיה זה יותר מעשי לתמוך בשאיפות הציוניות כהצדקה לפירוק הקיסרות העות'מאנית, מאשר כמשענת לחיזוקה.\nההצהרה נמסרה לידיו של הלורד ליונל וולטר רוטשילד, והוא התבקש להעבירה לידי ההסתדרות הציונית. היא ניתנה בעקבות הצעה שהגיש לממשלת בריטניה ד\"ר חיים ויצמן בשיתוף עם ההנהגה הציונית בבריטניה. הצעתו של ויצמן כללה את הדרישה להכיר בזכות העם היהודי על ארץ ישראל ובזכותם של יהודים לעלות אליה, וכן להעניק מעמד מוכר למוסדות התנועה הציונית בארץ ישראל. טרם פרסומה הונחה ההצהרה בפני נשיא ארצות הברית, וודרו וילסון, וזכתה לאישורו. ממשלת צרפת הביעה תמיכתה בפומבי בהצהרה ב-14 בפברואר 1918 והלכה בעקבותיה ממשלת איטליה, אף היא בפומבי, ב-9 במאי.\nהצהרת בלפור הייתה מסויגת ומצומצמת בהשוואה להצעה שהגיש ויצמן, ובכל זאת כללה הכרה בהקמת \"בית לאומי\" ליהודים בארץ ישראל. במשתמע גם הכירה ההצהרה בתנועה הציונית כמייצגת שאיפות אלה. הצהרת בלפור הייתה איפוא ההישג המדיני המשמעותי הראשון של התנועה הציונית.\nבעקבות פרסומה של הצהרת בלפור כתב העיתון הבריטי The Spectator: \"יישוב יהודי גדול ומשגשג בארץ הקודש תחת פיקוחה של בריטניה, בעלות-בריתנו ואמריקה, יתרום לשלום וקידמה במזרח הקרוב, ויעלה אפוא בקנה אחד עם מדיניות בריטניה.\"\nכתב המנדט של חבר הלאומים משנת 1922, שאשרר את החלטות ועידת סן רמו, כלל הצהרה זו ככתבה וכלשונה, וכך היא קיבלה תוקף חוקי של מסמך בינלאומי מחייב. גם מגילת העצמאות כללה התייחסות להצהרה.\nברחבי ישראל נקראו רחובות וכיכרות בשם \"ב' בנובמבר\" לציון תאריך ההצהרה.",
    "pageid": 272796
  },
  {
    "title": "הרפובליקה העממית של סין",
    "extract": "הרפובליקה העממית של סין (בסינית מפושטת: 中华人民共和国, בפין-יין: Zhōnghuá Rénmín Gònghéguó, בתעתיק: ג'וֹנְגְּ-חוּאָה רֵנְמִין גוֹנְגְ-חֶה-גּוּוֹ; נקראת בקיצור סין העממית, סין הקומוניסטית או רק סין) היא מדינה במזרח אסיה. אוכלוסייתה מונה כ-1.4 מיליארד תושבים, שנייה רק להודו. בגודל שטחה, ממוקמת סין במקום החמישי בעולם. היא גובלת ב-14 מדינות: קוריאה הצפונית, רוסיה, מונגוליה, קזחסטן, קירגיזסטן, טג'יקיסטן, אפגניסטן, פקיסטן, הודו, נפאל, בהוטן, מיאנמר, לאוס ווייטנאם.\nהרפובליקה העממית של סין הוקמה בשנת 1949. היא מחולקת ל-33 מחוזות מנהליים. מאז, היא טוענת לריבונות על האי טאיוואן ומספר איים נוספים הנמצאים בשליטת טאיוואן, וכן על איי סנקאקו שבשליטת יפן. המונח \"סין היבשתית\" מבדיל בין הרפובליקה הסינית שעל האי טאיוואן, לבין הרפובליקה העממית של סין. מאז 2021, גברה המתיחות בין המדינות על רקע תביעת הריבונות של סין היבשתית על טאיוואן העצמאית.\nהמשטר הסיני הוא משטר חד-מפלגתי הנשלט על ידי המפלגה הקומוניסטית של סין. זאת אף על פי שרוב החוקרים לא מגדירים אותו כמשטר קומוניסטי או סוציאליסטי, אלא כדיקטטוריה.[דרוש מקור] התאגדויות הנחשבות סכנה עבור המשטר, כגון הפאלון גונג ותנועות לשחרור טיבט, נרדפות על ידי השלטונות, ומחבריהן נמנעות לעיתים תכופות זכויות האדם. בשנת 2018 סימן דו\"ח החירות המקוונת של Freedom House  את סין כמובילה עולמית במודל שלטון טוטליטרי עדכני, אותו מאמצות מדינות נוספות המנסות להתקרב לסין.\nכלכלת סין, נכון לשנת 2018, היא השנייה בגודלה בעולם. למרות זאת, סין אינה חברה בארגון המדינות המתועשות הן משום שהתמ\"ג לנפש שלה נמוך בהשוואה למדינות המפותחות והן מסיבות פוליטיות אחרות. לסין הצבא הגדול בעולם מבחינת כוח אדם. תקציב הביטחון של סין שני רק לארצות הברית. בנוסף, סין היא מדינה החמושה בנשק גרעיני וחתומה על האמנה למניעת הפצת נשק גרעיני.",
    "pageid": 1835
  },
  {
    "title": "השומרון",
    "extract": "חבל השומרון (בערבית: السامرة, תעתיק: א-סאמרה) הוא שמו של אזור גאוגרפי במרכז ארץ ישראל, אשר מהווה חלק משדרת ההר המרכזי.\nחבל השומרון מורכב מהר אפרים, הרי בנימין, הרי הגלבוע ורכס הכרמל, וכולל את העמקים שביניהם: עמק דותן, ואדי עארה, עמק שילה, בקעת תרצה ועמק שכם. בצפון הוא גובל בשפלת המפרץ ובעמק יזרעאל, במזרח בעמק בית שאן ובבקעת הירדן, בדרום בהרי בנימין ובמערב בקצהו הצפוני של השרון. רוב השטח הררי והפסגות הגבוהות שבו הן הר בעל חצור, הר עיבל והר גריזים.\nחבל השומרון נקרא על שם העיר שומרון, בירתה העתיקה של ממלכת ישראל. השם שימש גם כשם נוסף לממלכה כולה. האזכור החוץ-מקראי הראשון לשם \"שומרון\" נמצא לאחר כיבוש האזור בידי סרגון השני מלך אשור, שהפך את ממלכת ישראל לפרובינציה של האימפריה האשורית, אותה הוא כינה סמרינה.\nעל-פי המקרא, השומרון היה נחלתם של השבטים אפרים ומנשה. לאחר מות שלמה המלך ופילוג ממלכת ישראל המאוחדת, השומרון הפך למרכזה הפוליטי של ממלכת ישראל. הגבול בין ממלכת ישראל לממלכת יהודה עבר, ככל הנראה, באזור רמאללה של ימינו.\nלאחר חורבן ממלכת ישראל וגלות עשרת השבטים, האשורים הגלו לאזור השומרון אוכלוסיות זרות. התמזגותן עם בני ישראל שנותרו באזור הביאה ללידתה של עדת השומרונים, קבוצה אתנית-דתית המייחסת את מוצאה לשבטי אפרים, מנשה, בנימין ולוי. שפתם של השומרונים דומה לעברית עתיקה, ואורח חייהם מתבסס על נוסח ייחודי של התורה. בראשית התקופה הביזנטית הגיעה העדה השומרונית לשיאה. על פי ההערכה, באותה העת כללה העדה כמיליון נפש. אוכלוסייתם התדלדלה עד מאוד בעקבות שורה של מרידות כנגד השלטון הביזנטי. בעקבות הכיבוש הערבי של ארץ ישראל, שומרונים רבים עברו תהליך של ערביזציה וקיבלו על עצמם את האסלאם. על-פי מחקרים בני זמננו, חלק גדול מהאוכלוסייה הפלסטינית המוסלמית בשכם מוצאה בשומרונים. כיום מונה העדה השומרונית פחות מ-1,000 נפש.\nבתקופת המנדט הבריטי חולקה ארץ ישראל לשבעה מחוזות: גליל, כנען, שומרון, יפו, ירושלים, עזה ובאר שבע. מחוז השומרון בתקופה הבריטית כלל את חדרה ונתניה ואת המושבות בשרון. במלחמת העצמאות כבש הלגיון של עבר הירדן את החלק ההררי של השומרון וחלקים נוספים בארץ.\nכיום, השם שומרון מתייחס לחלק הצפוני של אזור יהודה ושומרון. אזור זה היה תחת שלטון ירדן עד שהוא נכבש על-ידי ישראל במלחמת ששת הימים. בעקבות הסכמי אוסלו הועברו חלקים גדולים מהשומרון לשליטת הרשות הפלסטינית. כיום מתגוררת בשומרון אוכלוסייה פלסטינית גדולה, החיה לצד יישובים יהודיים בשליטת מדינת ישראל במסגרת המנהל האזרחי. חבל השומרון הוא היה גם שמו של המחוז בממשל הצבאי, ממלחמת ששת הימים ועד הסכמי אוסלו.\nהערים הגדולות באזור השומרון הן הערים הפלסטיניות ג'נין, קלקיליה, טולכרם ושכם, והערים הישראליות אריאל ומודיעין עילית.",
    "pageid": 50039
  },
  {
    "title": "זוהר ארגוב",
    "extract": "זוהר ארגוב (16 ביולי 1955, כ\"ו בתמוז ה'תשט\"ו – 6 בנובמבר 1987, י\"ד בחשוון ה'תשמ\"ח) היה זמר ישראלי, אשר היה פעיל בין השנים 1977–1987.\nארגוב נחשב לגדול זמרי המוזיקה המזרחית, מהאמנים הישראלים הפופולריים בכל הזמנים והאחראי המרכזי על ההכרה במוזיקה הים תיכונית כחלק מההוויה הישראלית. מכונה \"הזמיר\" ו\"המלך\". עם זאת, ארגוב הוא דמות שנויה במחלוקת, בשל התמכרותו לסמים והעבירות הפליליות שבהן הורשע, בהן אונס.\nמבקר המוזיקה בן זילכה תיאר את חשיבותו המוזיקלית כך: \"ארגוב הוא פורץ דרך אמנותי בסדר גודל של יוצרים ידועי שם מהתרבות הפופולרית המערבית, גאונים מוזיקליים שמעט מאוד מהמהפכה שלהם הייתה קשורה ליד המקרה\".",
    "pageid": 30894
  },
  {
    "title": "חטיבת השומר",
    "extract": "חטיבת השומר (חטיבה 855) היא חטיבת חי\"ר במילואים בהקמה בצה\"ל. בראש החטיבה עומד קצין בדרגת אלוף-משנה. מפקד החטיבה הראשון והנוכחי הוא אל\"ם איל רוסו.\nחטיבת השומר היא חטיבה בהקמה בצה\"ל, כלקח ממתקפת הפתע על ישראל. היחידה תתמקד במשימת ההגנה על הגבולות הישראליים במהלך מלחמה, בכל גזרה בה תוצב. ביצוע מטרה זו יאפשר גמישות נוספת לפיקודים המרחביים, כדי שיוכלו למלא את משימותיהם המבצעיות.\nמאות חיילי מילואים ממגוון יחידות צפויים להיות מגויסים במהלך מלחמת חרבות ברזל לסדרת אימונים אינטנסיביים, שבסיומם ירכיבו לראשונה את החטיבה.\nהחטיבה תורכב ממספר גדודים כשנכון לתחילת מאי 2024 הוקמו כבר 4 גדודים:\n\nגדוד \"מגן דוד\" (8551) שרבים מחייליו הם יוצאי גדוד נצח יהודה, אך מורכב גם מיוצאי יחידות חי\"ר שונות, ביניהם יוצאי יחידות מיוחדות וסיירות.\nגדוד \"מגן יהונתן\" (8552) המורכב מיוצאי יחידות חי\"ר שונות.\nגדוד \"מגן שאול\" (8553) המשלב לוחמות ולוחמים מגדודי הגנת הגבולות (חי\"ר גבולות ולוחמי איסוף).\nגדוד \"מגן בארי\" (8555) המורכב מיוצאי יחידות מיוחדות בגילאים מבוגרים, בפיקודו של סא\"ל יועז הנדל.\nבתכנון הקמה גדוד מעורב נוסף (שמספרו יהיה 8554) על בסיס לוחמות ולוחמים מגדודי הגנת הגבולות (חי\"ר גבולות ולוחמי איסוף).\nנכון להיום גדוד 8551, ו-8552 עברו לאוגדה 210 תחת חטיבה 810,וחטיבה 474 .\nשאר גדודי החטיבה מוגדרים כלא-מתמרנים ומיועדים למשימות הגנה וקווי גדר תחת אוגדת יערה השייכת לפיקוד העורף או תחת אוגדת דוד (אוגדה 96).",
    "pageid": 2283388
  },
  {
    "title": "טלי בן-יוסף",
    "extract": "טלי בן יוסף-שורוש היא שחקנית, קומיקאית, מנחה ומדבבת ישראלית.",
    "pageid": 996905
  },
  {
    "title": "יחידה 636",
    "extract": "גדוד ניצן 636 היא יחידת איסוף בצה\"ל, הכפופה פיקודית לאוגדת איו\"ש ופיקוד המרכז ולמערך האיסוף הקרבי בחיל הגנת הגבולות. היחידה פועלת בשגרה ביהודה ושומרון ובבקעת הירדן. מפקד היחידה הוא קצין בדרגת סגן-אלוף. היחידה עוסקת בסיכול טרור, איסוף מודיעין קרבי בשטחי אויב, מארבי תצפית וסיכול ייחודיים, אבטחת כוחות צה\"ל בשטחי אויב ויירוט מפגעים תוך שימוש באמצעים טכנולוגיים מתקדמים.\nהיחידה הוקמה בשנת 1993 כיחמ\"מ בגזרת רצועת הביטחון, ולאחר מבצע חומת מגן בו השתתפה הוחלט על הצורך ביחידה כדוגמתה בגזרת יהודה ושומרון והיא הועברה לפיקוד המרכז. בעקבות הישגי היחידה בסיכול טרור, מספר המשרתים הגבוה והגדלת כמות משימותיה, הוגדלה היחידה והוסבה מגדוד ליחידה צבאית, בעלת היקף גבוה במיוחד של משרתים ותחומי עיסוק, ומבנה וארגון של יחידה מיוחדת. היחידה מוגדרת כיחידת חוד של יחידות האיסוף הרב-ממדיות בגבולות, והיא היחידה הגדולה בצה\"ל עליה מפקד סגן-אלוף.\nליחידה עיטור אות הערכה מבצעי מטעם הרמטכ\"ל משנת 2020 ועיטור צל\"ש אלוף פיקוד המרכז משנת 2023. במלחמת חרבות ברזל פועלת היחידה בזירות נוספות, כרצועת עזה ודרום לבנון, ולא רק בפיקוד המרכז.",
    "pageid": 2259882
  },
  {
    "title": "ימ\"מ",
    "extract": "הימ\"מ – היחידה הלאומית המיוחדת ללוחמה בטרור – היא היחידה הלאומית של ישראל ללוחמה בטרור. זוהי יחידת העילית של משטרת ישראל ומשמר הגבול ללוחמה בטרור ויחידת ההשתלטות (פריצה וחילוץ בני ערובה) הלאומית הבכירה בישראל, ובנוסף משמשת למשימות משטרה מיוחדות. השם \"ימ\"מ\" הוא ראשי תיבות של \"יחידה מרכזית מיוחדת\" או \"יחידה משטרתית מיוחדת\". הימ\"מ נקראת גם \"היחידה המיוחדת ללוחמה בטרור\" או \"היחידה הלאומית ללוחמה בטרור\". לשם ייצוג היחידה בחו\"ל משתמשת משטרת ישראל בשם Israel's National Counter Terror Unit ולעיתים בשמות Israel's Counter Terrorism Unit או Israel's Counter Terror Unit. היחידה נחשבת לאחת מהיחידות המיומנות והמקצועיות בעולם וליחידה המיומנת ביותר למטרות אלה בקרב כוחות הביטחון הישראליים.\nהימ\"מ הוקמה ב-1974 על ידי מפקד משמר הגבול ניצב חיים לוי, שהטיל על ראובן יעקב (נמרודי) (המפקד הראשון של הימ\"מ) להקים את היחידה כיחידת השתלטות, כמענה לפיגועי חטיפה ומיקוח. בהמשך הוטלו עליה משימות ותפקידים נוספים, שהעיקריים שבהם הם לוחמה בטרור, סיכול ומניעת פיגועים, מעצר מחבלים, הפעלת צלפים ומשימות משטרה מיוחדות. רוב פעילותה מסווגת, אך בעקבות מספר רב של מבצעים מוצלחים לאורך השנים זכתה היחידה למוניטין גבוה בקרב כוחות הביטחון בישראל ובעולם. כיום היא נחשבת לאחת היחידות המקצועיות, המנוסות והטובות מסוגה בעולם, למרות תקציבה הקטן יחסית. הימ\"מ היא אחת היחידות העסוקות ביותר במערכת הביטחון ומבצעת מאות מבצעים ופעולות מדי שנה. מאז 2022 מוגדרת הימ\"מ כיחידה הלאומית של ישראל ללוחמה בטרור.\nכאמור, הימ\"מ היא יחידת ההשתלטות הבכירה של ישראל. יחידות השתלטות נוספות בישראל הן סיירת מטכ\"ל ושייטת 13 של צה\"ל, לוט\"ר אילת – יחידת מילואים צה\"לית, ויחידת מצדה של שירות בתי הסוהר. הימ\"מ מקבילה ליחידות השתלטות ולוחמה בטרור בעולם, כגון יחידות ה-SWAT האמריקניות ויחידת חילוץ בני הערובה של ה-FBI, ה-GIGN הצרפתית, אלפא ואומו\"ן הרוסיות וה-GSG-9 הגרמנית, שהוקמה באירופה בשנות ה-70 של המאה ה-20 בעקבות רצח המשלחת הישראלית באולימפיאדת מינכן כדי להילחם בחטיפות מטוסים על ידי מחבלים פלסטינים.\nהמוטו של היחידה הוא ”אֶרְדּוֹף אוֹיְבַי וְאַשִּׂיגֵם, וְלֹא אָשׁוּב עַד כַּלּוֹתָם”, הלקוח מספר תהילים, פרק י\"ח, פסוק ל\"ח.",
    "pageid": 60375
  },
  {
    "title": "יצחק הרצוג",
    "extract": "יִצְחָק (בּוּזִ'י) הֶרְצוֹג (נולד ב-22 בספטמבר 1960, א' בתשרי ה'תשכ\"א) הוא נשיא מדינת ישראל.\nהרצוג שימש בעבר כיושב ראש הסוכנות היהודית, ראש האופוזיציה, שר, חבר הכנסת מטעם מפלגת העבודה בשנים 2003–2018 ומזכיר הממשלה. בתקופת פעילותו הפוליטית היה שר בממשלות ישראל ה-31 וה-32 וכיהן כחבר הקבינט המדיני-ביטחוני. בכהונתו כראש האופוזיציה הנהיג, יחד עם ציפי לבני, את המחנה הציוני, שהשיגה 24 מושבים בבחירות לכנסת העשרים ובכך הייתה למפלגה השנייה בגודלה בכנסת. הרצוג הוא עורך דין בהכשרתו.",
    "pageid": 36490
  },
  {
    "title": "יקיר שגב",
    "extract": "יקיר שגב (נולד ב-19 בנובמבר 1977) הוא איש חינוך, פעיל חברתי ושימש בעבר כחבר מועצת העיר ירושלים.",
    "pageid": 552040
  },
  {
    "title": "כפר הדר",
    "extract": "כפר הדר הייתה אחת מארבע המושבות שמהן נוסדה הוד השרון, וכיום שכונה בעיר זו.\nבשנת 1927 רכשו חלוצים אדמות שהיו שייכות לבני השבט הבדואי אבו כישכ. המתיישבים היו עירוניים בעברם, ורצונם היה להקים כפר יהודי חקלאי המתבסס על גידול פרי הדר. מתיישבים אחרים בנו לולים ומשק חי. מתחילת דרכם בקשו והתאמצו לקיים עבודה עברית בכל מעשיהם. בתחילת שנות ה-40 התיישבו בכפר עולים מתימן במה שנקרא \"שיכון התימנים\". כיום מהווה שיכון התימנים חלק משכונת גני צבי בעיר. הדר נשארה כפר עצמאי עד לאיחוד עם רמתיים בשנת 1951, שיצר את הדר רמתיים.\nבסופו של דבר אוחדו כפר הדר, רמתיים, מגדיאל ורמת הדר ליצירת היישוב ולימים העיר הוד השרון ב-1964.",
    "pageid": 97886
  },
  {
    "title": "לוסי איוב",
    "extract": "לוּסִי אַיוּבּ (בערבית: لوسي أَيّوب; נולדה ב-21 ביוני 1992) היא מנחת טלוויזיה ורדיו ושחקנית ערבייה-ישראלית.",
    "pageid": 1574186
  },
  {
    "title": "לייזה מינלי",
    "extract": "לייזה מאי מינלי (באנגלית: Liza May Minnelli; נולדה ב-12 במרץ 1946) היא שחקנית, רקדנית וזמרת אמריקנית. מינלי היא בתם של השחקנית ג'ודי גרלנד ובמאי הקולנוע וינסנט מינלי. במהלך השנים זכתה מינלי בפרסים רבים, ביניהם פרס אוסקר, פרס אמי, פרס גלובוס הזהב ופרס טוני.",
    "pageid": 321833
  },
  {
    "title": "מגדל (יישוב)",
    "extract": "מִגְדָּל היא מושבה במחוז הצפון, השוכנת לשפתה הצפון-מערבית של הכנרת, כשמונה קילומטרים צפונית לטבריה.\nהיישוב הוכרז כמועצה מקומית בשנת 1949. שטח השיפוט של היישוב הוא 12,000 דונם. ב-2003 הומלץ על איחוד המועצה האזורית עמק הירדן עם המועצות המקומיות מנחמיה, מגדל וכנרת, אך רק מגדל נשארה לבסוף מועצה מקומית עצמאית. בתמוז ה'תשפ\"ד הודיע משרד הפנים כי הוא בוחן את איחודה של מגדל עם המועצה האזורית עמק הירדן או עם עיריית טבריה או עם המועצה האזורית הגליל התחתון.",
    "pageid": 7973
  },
  {
    "title": "מייקל ג'קסון",
    "extract": "מייקל ג'וזף ג'קסון (באנגלית: Michael Joseph Jackson;‏ 29 באוגוסט 1958 – 25 ביוני 2009) היה זמר, מוזיקאי, רקדן, כוריאוגרף, מפיק מוזיקלי, שחקן, מלחין ופזמונאי אמריקאי. ג'קסון, שנודע בכינויו \"מלך הפופ\", נחשב לאחד הזמרים המצליחים והמשפיעים ביותר בכל הזמנים.\nהקריירה המוזיקלית של ג'קסון החלה בשנת 1963 כאשר הצטרף לאחיו בתור החבר הצעיר ביותר בהרכב המוזיקלי המשפחתי \"חמישיית הג'קסונים\". בהמשך עזב את הלהקה ופתח בקריירת סולו. אלבומו Thriller משנת 1982 נמכר מעל 110 מיליון עותקים ונשאר עד היום האלבום הנמכר ביותר בכל הזמנים, לצד ארבעה אלבומים נוספים של ג'קסון. הווידאו קליפים לשיריו \"Beat It\"‏, \"Billie Jean\" ו-\"Thriller\" נחשבו לפורצי דרך והשפיעו רבות על תעשיית המוזיקה בהמשך. באותה העת, שילב ג'קסון בהפקותיו מספר טכניקות ריקוד מורכבות, אשר הידועה ביותר מביניהן היא \"הליכת הירח\". הסגנון המוזיקלי, הסגנון הווקאלי והכוריאוגרפיה הייחודית של ג'קסון זכו לפופולריות עצומה, אשר חצתה פערי דורות, גזעים ותרבויות. הקריירה המוזיקלית של ג'קסון היוותה השראה למיליוני אנשים ברחבי העולם ואמנים רבים בתחום המוזיקה והריקוד הושפעו ממנו[דרוש מקור].\nהישגים נוספים לג'קסון כוללים בין היתר שבירת מספר שיאים עולמיים שנכנסו לספר השיאים של גינס: \"האמן שזכה ביותר פרסים מכל אמן אחר\" (15 פרסי גראמי, 26 פרסי המוזיקה האמריקאית, 17 סינגלים אשר הגיעו למקום ראשון במצעד הפזמונים האמריקאי, ארבעה מתוכם של חמישיית הג'קסונים), ו\"זמר הפופ אשר תרם הכי הרבה עבור צדקה\". סך מכירות אלבומיו, המוערך בכ-780 מיליון עותקים ברחבי העולם, הפך אותו לאמן המצליח ביותר מבחינה מסחרית בהיסטוריה של המוזיקה.\nלאורך השנים עיתונים שונים ברחבי העולם עסקו באינטנסיביות בחייו הפרטיים של ג'קסון, בשינויים הקיצוניים במראהו החיצוני (מבנה אפו, צבע עורו, ועוד), במערכות היחסים שניהל, וכן בהאשמות כי ביצע סדרה ארוכה של מעשים מגונים בילדים. בשנת 2019 יצא סרט תיעודי העוסק בהיסטוריה הבעייתית של ג'קסון עם ילדים.\nג'קסון נפטר ב-25 ביוני 2009 מדום לב בשל מנת יתר של הסם פרופופול, סם הרדמה המשמש בניתוחים. מותו אירע במהלך ההכנות לסבב הופעותיו האחרון, \"This Is It\". רופאו האישי של ג'קסון, קונראד מארי, הורשע בהריגה שלא מרצון, ונידון לארבע שנות מאסר, מתוכן ריצה שנתיים בפועל.\nב-2008 דורג ג'קסון במקום ה-25 ברשימת 100 הזמרים הגדולים בכל הזמנים של המגזין \"רולינג סטון\".",
    "pageid": 8346
  },
  {
    "title": "מנאייכ",
    "extract": "מָנָאיֶיכּ היא סדרת טלוויזיה ישראלית מסוגת מותחן פשע ודרמה משטרתית, שנכתבה על ידי רועי עידן ובוימה על ידי אלון זינגמן בהפקת יואב גרוס ושודרה בערוץ \"כאן 11\" החל מ-2 באוגוסט 2020 ועד לסיומה ב-24 בפברואר 2024 לאחר שלוש עונות שבהן שלושים פרקים. העלילה של הסדרה בזמן הווה (מלבד פלאשבקים לדברים שקרו בעבר) נמתחת על שנתיים בימים שטרם מגפת הקורונה בישראל, ולעיתים התאריכים המובאים במצלמות אבטחה בה הם מ-2019.\nעונתה הראשונה של הסדרה עוסקת בחקירה שמנהלת המחלקה לחקירות שוטרים (מח\"ש) בחשד שמפקד תחנת משטרה, בדרגת ניצב משנה, מעורב, יחד עם אחדים משוטריו מתחנת ראשון לציון, בפשעים חמורים הנעשים בשיתוף פעולה עם משפחת פשע.\nעונתה השנייה עסקה בפרשת ירי בחוקרת המשטרה שחקרה את פרשת שיתוף הפעולה הפלילי בין שוטרי תחנת ראשון לציון עם משפחת הפשע בכדיי לנטרל את חקירתה; מה שהביא למות העובר שנשאה ברחמה, ולהתדרדרותה של אותה החוקרת בחייה האישיים בשל כך.\nעונתה השלישית והאחרונה. עסקה בהפיכת מפקד תחנת ראשון לציון לעד מדינה שמסייע לפרקליט המדינה להרשיע את ראש הממשלה בפלילים בדרכים שחלקן אינן חוקיות כמו ציתות ללא אישור, סחיטה באיומים, עדויות שקר ועוד. הן ברמת קשרים אישיים עם ראש משפחת הפשע, והן בפרשיית הטרדה ויחסי מרות של בת שירות לאומי שהייתה כפופה לו, ואיומים עליה מצד מקורבו בכדיי להשתיקה שהסתיימו בהתאבדותה, ושממנה חמק עשור לפני עלילת הסדרה בעודו מכהן כשר הפנים.\nבאפריל 2021 זכתה הסדרה בפרס האקדמיה הישראלית לטלוויזיה.\nב-2021 זכויות השידור לסדרה נקנו ע״י HBO Max באמריקה הלטינית ורשת Arte בגרמניה ובצרפת.",
    "pageid": 1860376
  },
  {
    "title": "מסדרון נצרים",
    "extract": "מסדרון נצרים (מכונה גם: פרוזדור נצרים או אצבע נצרים) הוא שטח פתוח בין צפון רצועת עזה למרכזה ודרומה. במערב המסדרון עמדה ההתנחלות נצרים עד לפינויה בהתנתקות.\nאורך המסדרון כ-8 קילומטר ושטחו כ-56 קמ\"ר. הוא נמתח בין מעבר קרני לבין הים התיכון, דרך כביש צלאח א-דין, ההתנחלות נצרים, ודרך א-רשיד. מהקצה המערבי שלו ניתן היה \"לפקח\" על נמל עזה.\nמאז מלחמת ששת הימים שלטה מדינת ישראל במסדרון, כחלק משליטתה בכל רצועת עזה. במסגרת ביצוע תוכנית ההתנתקות פינתה ישראל את רצועת עזה, ובכלל זה את המסדרון, ומאז כבשה אותו מחדש פעמיים: במבצע עופרת יצוקה ובמלחמת חרבות ברזל. נכון לאוקטובר 2024 נמצא המסדרון בשליטת צה\"ל, המחזיק בו בסיסים אחדים.",
    "pageid": 2293280
  },
  {
    "title": "מצרים",
    "extract": "מִצְרַיִם (בימינו – רפובליקת מצרים הערבית; בערבית מצרית: جمهوريّة مصر العربيّة, גֻמְהוּרִיַּת מַצְר אֶלְעַרַבִּיַּה; בערבית: מִצְר; בתרגום לשפות זרות: הרפובליקה הערבית של מצרים) היא המדינה המאוכלסת ביותר מבין מדינות ערב, והמדינה השלישית המאוכלסת ביותר באפריקה (אחרי ניגריה ואתיופיה). היא גם\nארץ עתיקת יומין, אחד המקומות הנחשבים ל\"ערש הציוויליזציה\", והמכונה בערבית \"אם העולם\" (أم الدنيا). מצרים שוכנת בפינה הצפון-מזרחית של אפריקה, לחוף הים התיכון בצפון וים סוף במזרח. בצפון-מזרח גובלת בישראל וברצועת עזה, במערב בלוב ובדרום בסודאן.\nעל אף שטחה הגדול, מרוכזת כמעט כל אוכלוסייתה בעמק הנילוס, שנמצא במזרחה. זאת, משום ש־98% משטח מצרים הם מדבר שומם. גם בעמק הנילוס הפורה לא יורדים כמעט גשמים, ומקור המים העיקרי הוא נהר הנילוס, העובר לאורכו. נהר הנילוס יוצר דלתה בחלקו הצפוני, מקום השפך לים התיכון. בדלתה זו מרוכזים השטחים החקלאיים. דתה הרשמית של מצרים היא האסלאם, ושפתה הרשמית של המדינה היא הערבית. קיים ברפובליקת מצרים הערבית גם מיעוט קטן אך משמעותי של נוצרים-קופטים, הנחשבים כצאצאים ישירים של המצרים הקדומים.\nכמעט כל אוכלוסיית מצרים היא מוסלמית ובפרט בני הזרם הסוני, היא מדינה-חברה בארגון לשיתוף פעולה אסלאמי, כשבליגה הערבית מצרים היא חברה-מייסדת.",
    "pageid": 376
  },
  {
    "title": "משה איבגי",
    "extract": "משה איבגי (נולד ב-29 בנובמבר 1953) הוא שחקן, במאי, תסריטאי ומנחה טלוויזיה ישראלי. פעילותו בתחומים אלה נמשכה 38 שנים וכללה הופעות רבות בתיאטרון, הופעות בסדרות טלוויזיה, ובכלל זה תפקיד ראשי בסדרה \"הבורר\", וכן ב-60 סרטי קולנוע. במהלך הקריירה שלו זכה בפרסים רבים, בהם שלושה פרסי אופיר.\nבשנת 2016 התלוננו מספר נשים שאיבגי הטריד אותן מינית, ובהמשך הוא הורשע בעבירות של מעשה מגונה והטרדה מינית ונידון ל-11 חודשי מאסר בפועל, מתוכם ריצה חמישה חודשים וחצי ושוחרר במרץ 2022.",
    "pageid": 131376
  },
  {
    "title": "נוה דרומי",
    "extract": "נָוֶה דְּרוֹמִי (נולדה ב-24 ביולי 1985, ו' באב ה'תשמ\"ה) היא עיתונאית, פובליציסטית ומגישת טלוויזיה ישראלית המשמשת כמגישת \"קבינט שישי\", מהדורת החדשות המרכזית של יום שישי של ערוץ החדשות i24NEWS. דרומי שימשה כמנחה ופאנליסטית בערוץ עכשיו 14. בעלת טורים ומאמרי דעה בעיתונים ישראלים ובכלי תקשורת אחרים. מנהלת פורום המזרח התיכון בישראל.",
    "pageid": 1931255
  },
  {
    "title": "ניר חפץ",
    "extract": "ניר חפץ (נולד ב-2 ביוני 1965) הוא עורך, עיתונאי, יועץ תקשורת ועורך דין ישראלי. חפץ מילא שורת תפקידים בקבוצת התקשורת \"ידיעות אחרונות\", וכן תפקידי דוברות והסברה עבור בנימין נתניהו ומפלגת הליכוד. במסגרת חקירת \"תיק 4000\" חתם על הסכם עד מדינה.",
    "pageid": 606947
  },
  {
    "title": "עופרת",
    "extract": "עוֹפֶרֶת (באנגלית: Lead, בלטינית: Plumbum) היא יסוד כימי מסדרת מתכות המעבר העמידות שסמלו הכימי Pb ומספרו האטומי 82. עופרת היא מתכת כבדה ורעילה. הייתה ידועה לאדם עוד מימי קדם ובמהלך ההיסטוריה קנתה לעצמה שימושים רבים.",
    "pageid": 5156
  },
  {
    "title": "עינת וילף",
    "extract": "עינת וִילְף (‏נולדה ב־11 בדצמבר 1970, י\"ג בכסלו ה'תשל\"א) היא דוקטור למדע המדינה שכיהנה כחברת הכנסת ה-18, מטעם סיעות \"העבודה\" ו\"העצמאות\", וכיושבת ראש ועדת החינוך, התרבות והספורט. וילף מגדירה את עצמה מבחינה פוליטית כשמאל מרכז ניצי דמוי מפא\"י.",
    "pageid": 559432
  },
  {
    "title": "עמית סגל",
    "extract": "עמית יצחק סגל (נולד בי\"ז בניסן ה'תשמ\"ב, 10 באפריל 1982) הוא עיתונאי, פובליציסט, איש רדיו וטלוויזיה ישראלי. משמש כפרשן הפוליטי של חברת החדשות, מגיש את התוכנית \"פגוש את העיתונות\" יחד עם בן כספית, ובעל טור פוליטי בעיתון \"ידיעות אחרונות\".",
    "pageid": 210211
  },
  {
    "title": "פרשת נחמני",
    "extract": "פרשת נחמני היא פרשה משפטית-חברתית משנות ה-90, שעסקה במחלוקת בשימוש בביציות של בני הזוג דניאל ורותי נחמני. השאלה שעמדה לדיון בפרשה זו הייתה הזכות להורות: טיבה, מהותה, מאפייניה והשלכותיה מול החירות שלא להיות הורה וזכותו של הפרט לשלוט בחייו ולתכננם. סוגיה זו עוררה בקרב שופטי בית המשפט העליון, קהילת המשפטנים והוגי הדעות, הרהורים למכביר בתחום המוסר, האתיקה, הפילוסופיה והמשפט.",
    "pageid": 1210470
  },
  {
    "title": "פתח תקווה",
    "extract": "פתח תקווה (בניקוד: פֶּתַח תִּקְוָה), המכונה \"אֵם הַמּוֹשָׁבוֹת\", היא עיר במחוז המרכז, והרביעית מבחינת גודל אוכלוסייתה במדינת ישראל. נוסדה כמושבה ב-1878, והוכרזה כעיר בשנת 1937. גובלת בהוד השרון ובתל אביב, בני ברק וגבעת שמואל במערב, גובלת בכמה קיבוצים מהמועצה האזורית דרום השרון (עינת, גבעת השלושה ונחשונים) והמושב כפר סירקין במזרח, ועם גני תקווה, קריית אונו ומועצה אזורית חבל מודיעין (מושב נחלים, רינתיה, מזור, בארות יצחק) ובמושבי המועצה האזורית דרום השרון (מגשימים, גת רימון, כפר מעש) מדרום.",
    "pageid": 84552
  },
  {
    "title": "קזבלן",
    "extract": "קזבלן הוא מחזה מצליח מאת יגאל מוסינזון משנת 1954. המחזה היה גם למחזמר (1966), וכן עובד לסרט קולנוע יווני נשכח (1964) ולסרט קולנוע ישראלי מצליח באותו השם (1973).\nהמחזה נוגע במספר סוגיות הקשורות לחברה הישראלית, בהן השסע העדתי בישראל, יחסי אשכנזים–מזרחים, נישואים בין-עדתיים ועוד. במרכז הסיפור, המציג את חייהם של תושבי שיכון רעוע ביפו באזור השטח הגדול, ניצב קזבלן, עולה ממרוקו המנהיג חבורת בריונים יפואית. קזבלן מאוהב בבתו של ראש השיכון, עולה מפולין, אך האחרון אינו מסכים שבתו תתראה עם קזבלן ותנהל איתו קשר רומנטי, בגלל המוניטין של קזבלן כפושע חסר תרבות. במהלך העלילה מואשם קזבלן בגנבה ומשם והלאה העלילה מתרכזת במאבקו להוכיח את חפותו.",
    "pageid": 125273
  },
  {
    "title": "קפריסין",
    "extract": "קפריסין (ביוונית: Κύπρος, בטורקית: Kıbrıs) היא מדינת אי הממוקמת בים התיכון. שמה הרשמי כיום הוא רפובליקת קפריסין (ביוונית: Κυπριακή Δημοκρατία, בטורקית: Kıbrıs Cumhuriyeti). עד שנת 1974 מדינת קפריסין השתרעה על פני כל האי, אך בשנה זו כבשה טורקיה את חלקה הצפוני והקימה בה את צפון קפריסין, המוכרת רק על ידי טורקיה כמדינה. האי שוכן מדרום לטורקיה וממערב לסוריה וללבנון.\nמדינת קפריסין ממוקמת על אי באותו שם. האי קפריסין הוא השלישי בגודלו והשלישי באוכלוסייתו בים התיכון. מבחינה גאוגרפית האי קפריסין נחשב כחלק מאסיה, בעוד קפריסין כמדינה נחשבת כחלק מאירופה מבחינות מדיניות, היסטוריות ותרבותיות, והיא חברה באיחוד האירופי מאז 2004, כאשר צפון קפריסין הטורקית אינה חלק מהאיחוד. כמו כן, ישנם דוחות רשמיים בהם קפריסין נחשבת כחלק מהמזרח התיכון, והיא קרובה גאוגרפית לישראל, לבנון וסוריה.",
    "pageid": 3133
  },
  {
    "title": "קרן מור",
    "extract": "קרן מור (נולדה ב-18 במרץ 1964) היא שחקנית וקומיקאית ישראלית, זוכת שני פרסי התיאטרון הישראלי, פרס מסך הזהב ופרס האקדמיה הישראלית לטלוויזיה.",
    "pageid": 101057
  },
  {
    "title": "רז שכניק",
    "extract": "רז שֶכְניק (נולד ב-28 באפריל 1971) הוא עיתונאי ואיש תקשורת ישראלי.",
    "pageid": 1521466
  },
  {
    "title": "רמב\"ם",
    "extract": "רבי משה בן מימון (ד'תתצ\"ח, 1138 – כ' בטבת ד'תתקס\"ה, 13 בדצמבר 1204), המכונה בדרך כלל בראשי תיבות רמב\"ם או הרמב\"ם (בערבית מוכר כמוסא בן מימון או כאבן עבד אללה, ובלשונות אירופה כמיימונידֶס) היה רב ספרדי ופילוסוף, מגדולי הפוסקים בכל הדורות, מחשובי הפילוסופים בימי הביניים, איש אשכולות ורופא. הרמב\"ם השפיע באופן משמעותי על תרבותו של העם היהודי ועל כן הוא אחד האישים החשובים והמוערכים ביותר ביהדות. עליו נאמר \"ממשה עד משה לא קם כמשה\" והוא אף הוכתר בכינוי \"הנשר הגדול\". הרמב\"ם החזיק במשנה רציונליסטית מובהקת שבאה לידי ביטוי בכתביו.\nמעמדו של הרמב\"ם כפוסק גדול כמעט משל כל פוסק אחר. הקודקס ההלכתי שלו, \"משנה תורה\", מקיף באופן כמעט בלעדי את כל תחומי ההלכה, ומהווה מקור בסיסי בכל דיון הלכתי. על דבריו נתחבר מספר עצום של פירושים וחיבורים. רבי יוסף קארו, השתית את חיבורו \"שולחן ערוך\" בראש ובראשונה על פסקי הרמב\"ם, שאותו הוא מנה כאחד משלושת \"עמודי ההוראה\". אף שלא פרסם את פירושו לתלמוד, במהלך לימוד של כמעט כל סוגיה תלמודית, דברי הרמב\"ם, הנדלים מחיבוריו השונים, מהווים מקור חשוב בהבנת הסוגיה.\nמכתביו של הרמב\"ם בתחום ההגות הושפע כמעט כל הוגה יהודי שקם אחריו, החל מרבי מנחם המאירי, דון יצחק אברבנאל, ברוך שפינוזה, הרב אברהם יצחק הכהן קוק, ישעיהו ליבוביץ ועוד. הוכר כפילוסוף וכרופא גם בתרבויות הערביות והאירופיות והשפיע על מגוון הוגים כגון תומאס אקווינס, גוטפריד לייבניץ ואף אייזק ניוטון. על ספרו מורה הנבוכים הוציא האפיפיור הונוריוס הרביעי כתב הגנה.\nהרמב\"ם היה בקיא בספרות הפילוסופית היוונית והאמין שהידע המדעי אינו סותר את האמת המקראית. כתביו קיימים ועומדים לא רק כפירוש למקרא אלא אף כיצירות פילוסופיות בפני עצמן. כמו כן, כתביו מעידים גם על כך שהייתה לו השכלה רחבת-היקף בפיזיקה, באסטרונומיה, במתמטיקה, ברפואה ובלוגיקה של זמנו.\n\n",
    "pageid": 647251
  },
  {
    "title": "שון קומבס",
    "extract": "שון לאב קומבס (באנגלית: Sean Love Combs; נולד ב-4 בנובמבר 1969 בשם שון ג'ון קומבס), הידוע גם בשמות הבמה שלו פי דידי, דידי, פאפי ופאף דאדי, הוא ראפר, זמר, מפיק מוזיקלי, שחקן ויזם אמריקאי. הוא זכה בשלושה פרסי גראמי ובשני פרסי VMA. קומבס נולד בהארלם וגדל במאונט ורנון שבניו יורק.",
    "pageid": 207499
  },
  {
    "title": "שיחה:חילונים",
    "extract": "",
    "pageid": 8159
  },
  {
    "title": "אאולי'אי קרוואליו",
    "extract": "אאולי'אי קרוואליו (באנגלית: Auliʻi Cravalho; נולדה ב-22 בנובמבר 2000) היא שחקנית אמריקאית. ידועה בעיקר בזכות דיבוב דמותה של מואנה בסרט \"מואנה\", וגילום דמותה של ג'ניס אימיאיקה בסרט \"ילדות רעות: המחזמר\".",
    "pageid": 2317386
  },
  {
    "title": "אבודים",
    "extract": "אֲבוּדִים (באנגלית: Lost) היא סדרת טלוויזיה אמריקאית מסוגות הדרמה המשכית, מתח ומסתורין הכוללת אלמנטים של מדע בדיוני ופנטזיה, ועוקבת אחר סיפורם של ניצולי התרסקות מטוס שנקלעו לאי טרופי מסתורי באוקיינוס השקט. סדרת הטלוויזיה הופקה על ידי אולפני ABC ו-Bad Robot Productions, עלתה לשידור בספטמבר 2004 ונפרסה על פני שש עונות ו-121 פרקים עד למאי 2010. צילומי הסדרה נערכו בהוואי. בשל צוות השחקנים והכותבים הגדול וכן עלויות ההפקה הגבוהות, בעת שידורה הייתה הסדרה אחת מהפקות הטלוויזיה היקרות. הסדרה הופקה ונכתבה על ידי ג'יי ג'יי אברהמס, ג'פרי ליבר, דיימון לינדלוף וקרלטון קיוז, אשר נעזרו בכל פרק בשורה ארוכה של במאים ותסריטאים. בישראל שודרה הסדרה תחילה בערוץ אקסטרה הוט ומאוחר יותר בערוץ HOT3. העונה הראשונה שודרה גם בערוץ 10.\nבמרכז העלילה עומדים ניצולי ההתרסקות אשר מנסים להתגבר על קשיים ואתגרים שונים על מנת לשרוד במציאות חייהם החדשה. עד מהרה הם מגלים כי האי בו הם שוכנים איננו רגיל ושהוא כולל שפע של מרכיבים מסתוריים לרבות אוכלוסייה ילידית מקומית. לצד קטעי העלילה מציר הזמן העיקרי של הניצולים באי, משולבים גם קטעי פלשבק מחייהם טרם ההתרסקות. החל משלהי העונה השלישית משולבים לצד קטעי הפלשבק גם קטעי פלשפורוורד מחיי הניצולים לאחר יציאתם מהאי, ובהמשך ציר הזמן העיקרי חווה מסע בזמן לשלבים מוקדמים בתולדות האי. בחלקים מאוחרים של הסדרה זוכים להתמקדות גם דמויות שאינם מניצולי ההתרסקות, לרבות אנשים שחיו על האי טרם התרסקות המטוס.\nסדרת הטלוויזיה רוויית רמזים, משמעויות נסתרות, תעלומות, מיתולוגיה, מאבקי כוח ומורכבות, ולאורך השנים ריכזה סביבה קהילת מעריצים יוצאת דופן בהיקפה אשר התבטאה באינספור אתרי מעריצים ופרשנויות.[דרוש מקור]\nהצלחתה של אבודים נחשבה לחסרת תקדים, ושלוש העונות הראשונות שלה זכו בארצות הברית לשיעורי צפייה ממוצעים של כ-15 מיליון צופים לפרק. בעונות הבאות נרשמה ירידה בשיעורי הרייטינג של הסדרה, אך בדרך כלל היקפי הצפייה בפרקים לא ירדו מ-9 מיליון צופים. אבודים זכתה לשבחים רבים ולשפע של פרסים, לרבות פרסי אמי וגלובוס הזהב. מבקרים מציינים את הסדרה כאחת מסדרות הדרמה הגדולות ביותר בכל הזמנים. לצד שני משחקי מציאות חלופית, הסדרה זכתה גם לעיבוד למשחק מחשב.",
    "pageid": 95450
  },
  {
    "title": "אביב גפן",
    "extract": "אביב ברוך גפן (נולד ב־10 במאי 1973) הוא זמר־יוצר, מוזיקאי, מלחין, פזמונאי, תסריטאי, מפיק מוזיקלי ישראלי וסופר. מוביל את הרכב הרוק \"התעויוט\" ושותף בצמד \"בלאקפילד\" עם סטיבן וילסון.\nגפן הוא מוזיקאי פעיל מאז שנות ה־90 ויצירותיו, מראשית דרכו, עסקו במחאה ובסוגיות אוניברסליות כמו אהבה, שלום, מוות, דת וצבא; מנגד הוא עסק, לא פעם, גם בנושאים שנויים במחלוקת כמו התאבדות, סמים וסרבנות. \nבמאי 2024, גפן קיבל תואר דוקטור לשם כבוד מטעם אוניברסיטת בר-אילן.",
    "pageid": 156360
  },
  {
    "title": "אגף המודיעין",
    "extract": "אגף המודיעין (בראשי תיבות: אמ\"ן) של צה\"ל הוא חלק מקהילת המודיעין הישראלית, האחראי על איסוף וניתוח מודיעין צבאי. אגף המודיעין פועל בתיאום ובמשולב עם שירותי המודיעין האחרים על פי הגדרת ייעודם.\nאגף המודיעין נושא באחריות למתן התרעה מפני מלחמה ומפני פעולות איבה וטרור, להערכת המודיעין הלאומית במישור הצבאי והמדיני, למתן מודיעין צבאי שוטף ולהפצתו, לביטחון המידע, ולמודיעין המסכל בצה\"ל.\nאגף המודיעין מנחה מקצועית את כל גופי המודיעין בצה\"ל:\n\nגופי המודיעין בזרועות צה\"ל: להק המודיעין (למד\"ן) בחיל האוויר ומספן המודיעין (מד\"ן) בחיל הים.\nיחידות המודיעין בפיקודים המרחביים: פיקוד הצפון, פיקוד המרכז, פיקוד הדרום ופיקוד העורף; ובאוגדות והחטיבות שתחתיהם.\nאגף המודיעין פועל בתיאום עם המוסד למודיעין ולתפקידים מיוחדים (\"המוסד\"), שירות הביטחון הכללי (שב\"כ), ואגף המודיעין במשטרת ישראל.\nבראש אגף המודיעין עומד קצין בדרגת אלוף. ראש אגף המודיעין הנוכחי הוא האלוף שלומי בינדר.\nלאחר מלחמת יום הכיפורים הוחלט על הפרדה בין אגף המודיעין לחיל המודיעין, אשר בראשו יעמוד קצין מודיעין ראשי, שיהיה כפוף לראש אמ\"ן ויבוא במקום תפקיד \"עוזר ראש אמ\"ן לחמ\"ן\". המטרה הייתה לאפשר לראש אמ\"ן להתמסר לנושאי המחקר, הערכת המודיעין וההתרעה, ולהסיר ממנו את הצורך לדאוג לטיפול היום-יומי בענייני הלוגיסטיקה והארגון הקשורים לניהול זרוע המודיעין בצבא.",
    "pageid": 29206
  },
  {
    "title": "אדולף היטלר",
    "extract": "אדולף היטלר (בגרמנית: Adolf Hitler‏; 20 באפריל 1889 – 30 באפריל 1945) היה הקנצלר והפיהרר של גרמניה הנאצית בשנים 1933–1945, ומנהיג המפלגה הנאצית משנת 1921 ועד להתאבדותו בפיהררבונקר בברלין. היטלר חולל את מלחמת העולם השנייה, והיה אחראי להשלכות הנאציזם, ובהן, להשמדתם השיטתית והמאורגנת של שישה מיליון יהודים בשואה על פי \"הפתרון הסופי\". כמו כן גרם להשמדת מיליוני בני אדם נוספים, לחורבן מדינות רבות באירופה, לפשעים נגד האנושות ולפשעי מלחמה. את רעיונותיו הגזעניים, האנטישמיים והלאומניים הקיצוניים צרף היטלר ביחד באידאולוגיה של הנאציזם, שהיה מנסחה הראשי ואשר משתקפת בספרו \"מיין קאמפף\".\nהיטלר נולד בחבל דובר־הגרמנית של האימפריה האוסטרו־הונגרית, ועבר לגרמניה ב־1913. בעת מלחמת העולם הראשונה שירת בצבא הגרמני כחייל ועם סיומה עבר לשרת כסוכן סמוי במעקב אחר התארגנויות מרקסיסטיות. ככזה הזדמן לאספה של \"מפלגת הפועלים הגרמנית\", התאגדות זעירה שרעיונותיה מצאו חן בעיניו. באמצעות כישרונו הרטורי התקדם בה עד שמונה ליושב ראש בזמן ששמה כבר שונה ל\"מפלגת הפועלים הגרמנית הנאציונל־סוציאליסטית\". היטלר הנהיג ניסיון הפיכה צבאית כושל נגד ממשלת בוואריה, נאסר ושהה בכלא במשך שמונה חודשים, אותם ניצל לכתיבת \"מיין קאמפף\". לאחר שחרורו שיקם את המפלגה, תוך הכפפתה לשליטתו המוחלטת בתור \"הפיהרר\", או המנהיג. על רקע המשבר הכלכלי העולמי שפגע קשות ברפובליקה הגרמנית צברה המפלגה הנאצית כוח ותמיכה רחבה. בינואר 1933, לאחר שקיבלה המפלגה כשליש מן הקולות בבחירות לרייכסטאג, עלו הנאצים לשלטון, והיטלר מונה לקנצלר. הוא חיסל בהדרגה את הדמוקרטיה הגרמנית המפוררת בתהליך של הפיכה עצמית ולאחר מות נשיא גרמניה הינדנבורג בשנת 1934 הפך לדיקטטור לכל דבר.\nכשליט גרמניה הנהיג היטלר שלטון רודני וסמכותני. הוא הכין את המדינה לקראת מלחמה כוללת מתוך שאיפה לבטל את ההפסדים הטריטוריאליים של מלחמת העולם הראשונה, וכדי להגשים את הפאן־גרמניות ברייך אחד מאוחד ולמגר את הקומוניזם. בין היתר סיפח את אוסטריה ולאחר הסכם מינכן גם השתלט בשלבים על צ'כוסלובקיה. ב־1939 פלש היטלר לפולין ופתח את מלחמת העולם השנייה. ביוזמתו ובהשראתו של היטלר נערך במהלך המלחמה רצח עם במיליונים של יהודים ולא יהודים, זאת בהתאם לעקרונות הגזעניים של הנאציזם שיש לשעבד או להשמיד את מה שכינו כ־\"הגזעים הנחותים\".\n\"רייך אלף השנים\" שהיטלר הבטיח לגרמניה, או \"הרייך השלישי\", החזיק מעמד 12 שנים בלבד עד כניעתה של גרמניה הנאצית. רבים ברחבי העולם רואים בהיטלר ובהנהגת הרייך כאחראים לביצוע פשעי מלחמה ופשעים נגד האנושות מהקשים ביותר בהיסטוריה האנושית בכלל ובעת החדשה בפרט (גם בעקבות משפטי נירנברג). בשיא כוחה, כבשה גרמניה הנאצית את מרבית יבשת אירופה. כשבעלות הברית החלו לגבור עליה ופלשו לשטחה, שלל היטלר כל אפשרות לכניעה והורה על מלחמה טוטלית בשאיפה לניצחון או חורבן גמור. בימיה האחרונים של המלחמה הוא האשים את העם הגרמני בתבוסה והורה על החרבת ארצו עד היסוד. לקראת סיום הקרב על ברלין התאבדו היטלר ובת זוגו אווה בראון בפיהררבונקר.",
    "pageid": 1094
  },
  {
    "title": "אוסקר גלוך",
    "extract": "אוסקר גלוך (נולד ב־1 באפריל 2004) הוא כדורגלן ישראלי המשחק בעמדת הקשר ההתקפי וקיצוני ברד בול זלצבורג מהבונדסליגה האוסטרית ובנבחרת ישראל.",
    "pageid": 2110718
  },
  {
    "title": "אורי איזק",
    "extract": "אוֹרי אִיזַק (נולד בי\"ז בכסלו ה'תשמ\"ח, 8 בדצמבר 1987) הוא איש תקשורת ששימש כמבזקן וכתב צבאי בחברת החדשות.",
    "pageid": 1789398
  },
  {
    "title": "אושרי כהן",
    "extract": "אושרי כהן (נולד ב-11 בינואר 1984) הוא שחקן, תסריטאי, במאי, זמר ומפיק מוזיקלי ישראלי. היה מועמד לשלושה פרסי אופיר על משחקו בסרטים \"הכוכבים של שלומי\", \"בופור\" ו\"איים אבודים\".",
    "pageid": 192937
  },
  {
    "title": "אמנון אברמוביץ'",
    "extract": "אמנון אַבְּרָמוֹבִיץ' (נולד ב-15 בספטמבר 1951) הוא פובליציסט, עיתונאי ופרשן פוליטי ישראלי. משמש כפרשן הפוליטי של חברת החדשות המשדרת בערוץ 12.",
    "pageid": 102279
  },
  {
    "title": "ברביטורט",
    "extract": "ברביטורטים (באנגלית: Barbiturates) הם קבוצה של תרופות, הנגזרות מהחומצה הברביטורית, המשמשות כמדכאות של מערכת העצבים המרכזית. לכן, הם יכולים להפיק ספקטרום נרחב של תגובות. שימושים נפוצים כוללים טיפול באפילפסיה, מניעת פרכוסים, תרופות היפנוטיות (לשינה), לצורכי הרדמה, ביצוע ניתוחים או פעולות רפואיות מכאיבות וכמו כן להרגעה.",
    "pageid": 225783
  },
  {
    "title": "ברית המועצות",
    "extract": "ברית המועצות (ברוסית: (סוֹיוּז סוֹבְיֶטסקִיך סוֹצִיאָלִיסְטִיצֵ'סְקִיך רֶסְפּוּבְּלִיק), ידועה גם בראשי התיבות СССР, USSR או סססר. בתרגום לעברית: ברית הרפובליקות הסוציאליסטיות הסובייטיות) הייתה מעצמת על שהשתרעה על פני כ-17% מכלל היבשה בכדור הארץ, על פני צפון אירופה, מזרח אירופה ומרכז אסיה.\nלאחר מלחמת העולם השנייה הייתה, לצד ארצות הברית, אחת משתי מעצמות-העל החזקות בעולם. בברית המועצות שלטה המפלגה הקומוניסטית ושיטת הממשל הייתה ריכוזית, אף כי ניתנו סמכויות מסוימות גם ל-15 הרפובליקות דוברות-הרוסית שמהן הורכבה המדינה.\nברית המועצות הייתה למנהיגת הגוש המזרחי-סובייטי בעולם. היא הוקמה ב-30 בדצמבר 1922 בעקבות ניצחון הצבא האדום במלחמת האזרחים ברוסיה, כאיחוד בין רוסיה הסובייטית לרפובליקות הסובייטיות של עבר הקווקז, אוקראינה הסובייטית, ובלארוס הסובייטית, שהוקמו אף הן בזמן המלחמה, והתקיימה עד להתפרקותה הסופית ב-25 בדצמבר 1991. בשטחים שהשתייכו לברית המועצות חיו כ-100 עמים שונים.",
    "pageid": 6474
  },
  {
    "title": "גלי בהרב-מיארה",
    "extract": "גלי בהרב-מיארה (נולדה ב-18 בספטמבר 1959) היא היועצת המשפטית לממשלה. עורכת דין במקצועה. היא האישה הראשונה שמונתה לתפקיד זה. קודם לכן כיהנה, בין היתר, כפרקליטת מחוז תל אביב לעניינים אזרחיים וכיועצת למשרד עורכי הדין תדמור לוי ושות'.",
    "pageid": 2051668
  },
  {
    "title": "הטבח בפסטיבל נובה",
    "extract": "הטבח בפסטיבל נוֹבָה (מוכר גם בשם הטבח במסיבה ברֵעִים) הוא טבח שאירע בפסטיבל מוזיקה ליד קיבוץ רעים כחלק ממתקפת הפתע על ישראל ב־7 באוקטובר 2023. במהלך הטבח מחבלים מארגון הטרור חמאס פשטו על הפסטיבל, רצחו 384 אזרחים בשטח הפסטיבל ומחוצה לו, ופצעו מאות אחרים. מלבדם, נחטפו 44 אזרחים על ידי המחבלים לרצועת עזה, אחדים מהם שוחררו במסגרת עסקת החטופים ומבצע לשחרור חטופים, וחלקם נרצחו ברפיח בשבי חמאס. ישנן ראיות לפשעי מין שביצעו המחבלים במהלך הטבח. זהו פיגוע הטרור הגדול ביותר בתולדות מדינת ישראל ומהגדולים בהיסטוריה האנושית.",
    "pageid": 2267073
  },
  {
    "title": "היועץ המשפטי לממשלה",
    "extract": "היועץ המשפטי לממשלה הוא עובד מדינה, העומד בראש מערכת אכיפת החוק בישראל. הוא עומד בראש התביעה הכללית, משמש היועץ המשפטי של הרשות המבצעת ומייצג אותה בערכאות. על פי פסיקת בג\"ץ, היועץ המשפטי לממשלה הוא הפרשן המוסמך של החוק כלפי רשויות המנהל, וחוות דעתו מחייבת אותן – כל עוד לא פסק בית המשפט אחרת. זהו אחד התפקידים החשובים ורבי ההשפעה בממשל הישראלי, ומוסד מרכזי בשיטת המשפט הישראלית. על אף חשיבותו, אין חוק אחד המסדיר את מעמדו ותפקידיו, והם נקבעו בחוקים עקיפים, בדוחות של ועדות ציבוריות ובפסיקת בית המשפט העליון. היועץ ממונה לקדנציה אחת בת שש שנים. החל מ-7 בפברואר 2022 מכהנת בתפקיד גלי בהרב-מיארה, והיא האישה הראשונה המכהנת בתפקיד.\nמעמדו של היועץ המשפטי לממשלה התחזק עם השנים, ובפרט לאחר שמנחם בגין נבחר לראש ממשלה, אז החל היועץ להשתתף דרך קבע בישיבות הממשלה.\n\n",
    "pageid": 16126
  },
  {
    "title": "הישרדות באש ובמים",
    "extract": "הישרדות באש ובמים היא העונה השלוש עשרה של תוכנית המציאות הישראלית \"הישרדות\". צילומי העונה התקיימו בקבוצת איי פלאוואן, שבפיליפינים וצולמה במהלך חודשי אפריל–יוני 2024. העונה עלתה לשידור ב-23 בנובמבר באותה שנה, ברשת 13. את העונה הנחה גיא זו-ארץ. בעונה זו, כל אחד מהמתמודדים לוהק ביחד עם בן או בת משפחה מדרגה ראשונה, בעוד שכל אחד מהמתמודדים התמודד בכוחות עצמו.",
    "pageid": 2391636
  },
  {
    "title": "הכוכב הבא לאירוויזיון 2025",
    "extract": "הכוכב הבא לאירוויזיון 2025 היא העונה האחת עשרה של תוכנית הריאליטי הישראלית \"הכוכב הבא לאירוויזיון\". את התחרות מנחים אסי עזר ורותם סלע ופאנל השופטים מורכב מאיתי לוי, אסף אמדורסקי, קרן פלס, שירי מימון, עדן חסון ורן דנקר. הזוכה בתחרות ייצג את ישראל באירוויזיון 2025, שיתקיים בבזל שבשווייץ.",
    "pageid": 2358601
  },
  {
    "title": "המטה הכללי של צה\"ל",
    "extract": "המטה הכללי של צבא הגנה לישראל (או בקיצור: המטכ\"ל) הוא מטה המפקדה הכללית של צה\"ל.",
    "pageid": 107778
  },
  {
    "title": "הסכמי אוסלו",
    "extract": "הסכמי אוסלו הם סדרת הסכמים בתהליך השלום הישראלי-פלסטיני, שנחתמו בין ישראל לבין הארגון לשחרור פלסטין מטרת ההסכמים הייתה להביא לפתרון זמני, שבמהלכו ייפתח משא ומתן על פתרון קבע על הסוגיות המרכזיות. ההסכם הראשון נחתם ב-13 בספטמבר 1993 בוושינגטון די. סי., בירת ארצות הברית, והסכם \"אוסלו ב'\" נחתם תחילה בטאבה, מצרים ולאחר מכן ב-28 בספטמבר 1995, באופן רשמי בבית הלבן. בעקבות ההסכמים ישראל הכירה באש\"ף כנציג העם הפלסטיני, ואש\"ף אשרר את הכרתו במדינת ישראל. לפי ההסכמים הוקמה הרשות הפלסטינית, אוטונומיה פלסטינית שאליה העבירה ישראל את השליטה ברוב האוכלוסייה הפלסטינית. המשא ומתן שקדם להסכם התנהל בבירת נורווגיה, אוסלו, ומכאן שמו.\nבשני הצדדים, הפלסטינים והישראלים, היו גורמים שהתנגדו נחרצות להסכמי אוסלו ופעלו לסכלם – שרשרת פיגועי התאבדות של חמאס והג'יהאד האסלאמי הפלסטיני מהצד הפלסטיני, וטבח במערת המכפלה ורצח רבין מהצד הישראלי. ההסכמים לא התקדמו לפי המתוכנן, ועל אף מעמדם כהסכמי הביניים, הם נותרו על כנם במשך למעלה משלושה עשורים.",
    "pageid": 14077
  },
  {
    "title": "הפועל תל אביב (כדורגל)",
    "extract": "הפועל תל אביב הוא מועדון כדורגל ישראלי מהעיר תל אביב, המשחק בליגה הלאומית. המועדון הוקם בשנת 1923, עם הקמת אגודת הפועל תל אביב, והוא אחד המועדונים הוותיקים ביותר בישראל, ומהמועדונים המייסדים של הליגה הבכירה בארץ ישראל כשהשתתף בעונת הבכורה (1931/1932). צבעי המועדון הם אדום ולבן, ומגרשה הביתי של הקבוצה הוא אצטדיון בלומפילד הממוקם ביפו.\nהפועל תל אביב שיחקה בליגה הבכירה בישראל מאז היווסדה, וירדה שלוש פעמים לליגת המשנה – בתום עונת 1988/1989, בתום עונת 2016/2017 ובתום עונת 2023/2024. המועדון הוא אחד המעוטרים ביותר בישראל, עם שלוש עשרה אליפויות (מתוכן שמונה לאחר קום המדינה), שישה עשר גביעי מדינה (מתוכם עשרה לאחר קום המדינה) וגביע טוטו אחד. המועדון זכה בדאבל ארבע פעמים (1934, 1938, 2000, 2010), והוא גם המועדון היחיד בישראל שזכה שלוש פעמים ברציפות בגביע המדינה (בשני רצפים שונים: 1937–1939 ו-2010–2012).\nהפועל תל אביב במפעלים הבין-לאומיים זכתה בליגת האלופות האסייתית בשנת 1967, ובסגנות ליגה זו בשנת 1970. במפעלים האירופיים, היא העפילה לשלב רבע הגמר בעונת 2001/2002 בגביע אופ\"א, אחד ההישגים הבולטים של קבוצה ישראלית כלשהי במפעלים האירופים. הפועל תל אביב היא הקבוצה הישראלית היחידה אשר סיימה במקום הראשון בשלב הבתים של הליגה האירופית (עונת 2009/2010). בעונת 2010/2011 העפילה הקבוצה לראשונה בתולדותיה לשלב הבתים של ליגת האלופות.",
    "pageid": 584844
  },
  {
    "title": "חיים נחמן ביאליק",
    "extract": "חיים נַחמן ביאליק (9 בינואר 1873, י' בטבת ה'תרל\"ג – 4 ביולי 1934, כ\"א בתמוז ה'תרצ\"ד) היה משורר לירי, מגדולי משוררי ישראל בעת החדשה, סופר, מסאי, מתרגם, עורך ומו\"ל שהשפיע רבות בשירתו ובפעליו על התרבות העברית החדשה, וזכה לתואר \"המשורר הלאומי\". יצירותיו תורגמו למספר שפות זרות.",
    "pageid": 6256
  },
  {
    "title": "חלזונות",
    "extract": "חֶלְזוֹנוֹת (שם מדעי: Gastropoda) הם בעלי חיים המהווים את המחלקה הגדולה ביותר במערכת הרכיכות (תת-מערכה קונכיתנים). החלזונות הם רכיכות בעלי ראש עם משננת, רגל אחת המשמשת לתנועה ומעליה שק קרביים המכיל את איבריהם הפנימיים, המכוסה בגלימה. רובם בעלי קונכייה. החלזונות חיים בים (רוב המינים), במים מתוקים וביבשה (שבלולי יבשה).",
    "pageid": 46216
  },
  {
    "title": "טלי גוטליב",
    "extract": "טלי (רויטל) גוֹטְלִיבֿ (נולדה ב-3 בנובמבר 1975, כ\"ט בחשוון ה'תשל\"ו) היא עורכת דין, וחברת הכנסת העשרים וחמש מטעם מפלגת הליכוד.",
    "pageid": 1797639
  },
  {
    "title": "יוסי שריד",
    "extract": "יוסף (יוסי) שריד (23 באוקטובר 1940 – 4 בדצמבר 2015) היה פוליטיקאי, עיתונאי, פובליציסט, סופר ומשורר ישראלי, שכיהן כחבר הכנסת מטעם המערך, רצ ומרצ, ושר בממשלות ישראל. בנוסף כיהן כראש האופוזיציה (2001–2003). במסגרת פעילותו הפוליטית עסק רבות בנושא הסכסוך הישראלי-פלסטיני ובמאבק נגד כפייה דתית והיה ממנהיגיו של מחנה השמאל בישראל.",
    "pageid": 27087
  },
  {
    "title": "יחיא סינוואר",
    "extract": "יַחְיא אבראהים חסן סִנְוָאר (בערבית: يحيى إبراهيم حسن السنوار, תעתיק מדויק: יחיא אבראהים חסן אלסנואר; 29 באוקטובר 1962 – 16 באוקטובר 2024), אשר כונה גם אבו אבראהים, היה מנהיג ארגון הטרור חמאס ברצועת עזה מפברואר 2017, וראש הלשכה המדינית של חמאס מאוגוסט 2024 עד למותו בהיתקלות עם כוחות צה\"ל ברפיח במהלך מלחמת חרבות ברזל. ממייסדי הזרוע הצבאית של חמאס, גדודי עז א-דין אל-קסאם.\nסינוואר יזם והוביל את טבח שבעה באוקטובר, במהלכה התבצעו פשעים נגד האנושות ופשעי מלחמה ובהם אלימות מינית, טבח, ביזה וחטיפת אזרחים, ולאחר מכן הוביל את הלחימה של חמאס ברצועת עזה במלחמת חרבות ברזל, ואת המשך שיגורי רקטות מרצועת עזה לישראל.",
    "pageid": 1458197
  },
  {
    "title": "יחידת אגוז",
    "extract": "יחידת אגוז (נקראת גם: יחידה 621) היא יחידת קומנדו של זרוע היבשה בצה\"ל, יחידה מובחרת והתנדבותית הפועלת תחת חטיבת עוז (חטיבה 89) המאגדת את יחידות הקומנדו של חיל הרגלים.\nהיחידה מתמחה בלחימה בשטח סבוך, בשדאות, הסוואה וכן בלוחמה זעירה (לוחמת גרילה) – לחימת טווח קצר שבה איכותו ומקצועיותו של הלוחם מהוות את המרכיב העיקרי להצלחתה. היחידה פועלת בכל זמן, בכל זירה ובכל גזרה תוך התמקדות בגזרת הצפון.\nליחידה גם פלגת אמל\"ח ייחודית - פלגת הפיתוח של היחידה, האחראית למצוא פתרונות יצירתיים וחידושים טכנולוגים לבעיות שצצות בשטח, ומתן הגנה נגד דרכי פגיעה חדשות שמסוגל האויב.\nלאחר שחרורם מהשירות הסדיר, משרתים לוחמי היחידה במילואים בחטיבת יפתח.\nאתר ההנצחה של היחידה, על גלגוליה השונים, נמצא בנבי חזורי שבצפון רמת הגולן.\nבגלגולה הראשון הוקמה ב-1956 בשם סיירת אגוז כסיירת פיקודית של פיקוד הצפון, ופעלה עד סיום מלחמת יום כיפור ב-1974.",
    "pageid": 100060
  },
  {
    "title": "יעקב בודו",
    "extract": "יעקב (יענקל'ה) בודו (שמו המקורי: יעקב בודואגה וברומנית: Iacob Bodoagă; נולד ב-28 במרץ 1931, י' בניסן ה'תרצ\"א) הוא שחקן, זמר וקומיקאי ישראלי. חתן פרס התיאטרון הישראלי על מפעל חיים ופרס פולק. ממייסדי הלהקות הצבאיות פיקוד הצפון ופיקוד הדרום.",
    "pageid": 475764
  },
  {
    "title": "כורדיסטן",
    "extract": "כורדיסטן (בכורדית: کوردستان) הוא חבל ארץ הררי במערב אסיה, המכיל חלקים גדולים מהרי הזגרוס והרי הטאורוס, צפונית וצפון-מזרחית למסופוטמיה. משמעות השם \"ארץ הכורדים\". המושג הופיע לראשונה בימי הביניים, אם כי כבר בתקופה הקלאסית יש התייחסויות לממלכת קורדואן. שטחו של חבל כורדיסטן כ-195,660 קמ\"ר, רוב תושביו כורדים (עם מוסלמי, אך לא ערבי), וכיום הוא משתרע על פני צפון-מערב איראן, צפון עיראק, דרום-מזרח טורקיה והפינה הצפון-מזרחית של סוריה. מספר הכורדים בעולם נאמד בין 25 ל-30 מיליון נפש. כ-50 אחוז מהם חיים בטורקיה (כ-15 מיליון), והיתר בעיראק (כ-5 מיליון), באיראן (כ-5 מיליון), בסוריה (בין מיליון לשלושה) ובארמניה (כ-70 אלף). יש הטוענים, כי הכורדים מהווים את הקבוצה האתנית הגדולה ביותר בעולם ללא טריטוריה עצמאית.\nלאחר מלחמת העולם הראשונה הובטח לכורדים שיוכלו להקים מדינה עצמאית על חורבות האימפריה העות'מאנית, אולם ההבטחה הופרה על ידי המעצמות שניצחו במלחמה, בשל שיקולים פוליטיים וכלכליים. מאז מנהלים הכורדים מערכה להשגת עצמאות. ניסיונות נוספים במהלך שנות העשרים בעיראק ושנות הארבעים באיראן לעצמאות כורדית נכשלו.\nבעקבות מלחמת ארצות הברית בעיראק ומיגור שלטונו הדיקטטורי של סדאם חוסיין, זכו הכורדים בעיראק לאוטונומיה רחבה ביותר המכונה כורדיסטן העיראקית, ואילו הכורדים בסוריה הצליחו להשיג שלטון חצי-עצמאי על שטחים עם אוכלוסייה כורדית משמעותית, במהלך מלחמת האזרחים בסוריה בשנת 2012. אולם הכורדים באיראן ובטורקיה מצויים תחת משטר צבאי למעשה, מבלי יכולת לממש את זכותם להגדרה עצמית לאומית.",
    "pageid": 51609
  },
  {
    "title": "מבצע צוק איתן",
    "extract": "מבצע צוק איתן היה מבצע צבאי רחב-היקף שהוביל צה\"ל ברצועת עזה בין 8 ביולי (י' בתמוז) ל-26 באוגוסט 2014 (ל' באב ה'תשע\"ד), במשך 50 ימי לחימה בין ישראל לבין חמאס וארגוני טרור נוספים.\nהמבצע הוכרז בעקבות ירי רב של ארטילריה רקטית מרצועת עזה לעבר דרום ישראל, שהחל כתגובה ל\"מבצע שובו אחים\" ביהודה ושומרון ומעצרם של כ-400 פעילי טרור, בעיקר מארגון חמאס, לאחר חטיפת שלושת הנערים הישראלים ורציחתם ב-12 ביוני אותה שנה. המבצע החל בשלב של הפצצות כבדות של חיל האוויר הישראלי, חיל השריון וחיל התותחנים על רצועת עזה, כשבמקביל ישראל ספגה ירי רקטי מרצועת עזה והתמודדה עם חדירה של מחבלים חמושים לשטחה שהגיעו מרצועת עזה דרך הים או דרך מנהרות. בשלב השני, שהחל ב-17 ביולי, נכנסו כוחות קרקעיים של צה\"ל לרצועה, תחילה לבית חאנון, במטרה להרוס מנהרות טרור שחדרו לשטח ישראל, וכעבור שלושה ימים החל קרב שג'אעייה. במהלך הלחימה כוחות חיל ההנדסה הקרבית איתרו וניטרלו כ-30 מנהרות טרור שהיוו איום על יישובי עוטף עזה. כוחות הקרקע הישראליים יצאו מהרצועה עד 5 באוגוסט, ובמשך 21 יום נוספים נמשכה הלחימה בתקיפות ארטילריה הדדיות ותקיפות אוויריות ישראליות. במהלך המבצע נעשו 12 ניסיונות תיווך לשם השגת הפסקת אש, כשרובם התקבלו על ידי ישראל ונדחו על ידי חמאס. המבצע הסתיים ב-26 באוגוסט לאחר 50 ימי לחימה, עם קביעת הפסקת האש.\nעם תחילת המבצע נפרסו סוללות כיפת ברזל ברחבי ישראל כדי להגן גם על יישובים במרכז הארץ. במהלך המבצע נורו 4,594 רקטות ארטילריות ופצצות מרגמה מרצועת עזה לעבר ישראל, מתוכן 735 יורטו על ידי כיפת ברזל, 64 מהן נפלו בשטחי מגורים, 3,607 נפלו בשטחים פתוחים בישראל ו-188 נפלו בתוך שטחי הרצועה. ישראל תקפה 6,231 מטרות בשטחי רצועת עזה; 10,590 מבנים נפגעו בתקיפות, 4,024 מבנים נהרסו כליל ו-32 מנהרות הושמדו.\nבצד הישראלי נהרגו 68 חיילים, 5 אזרחים ואזרח זר אחד, ונפצעו 1,433 חיילים ו-837 אזרחים. בצד הפלסטיני נהרגו בין 936 ל-1,408 פעילי טרור, ובין 761 ל-1,473 אזרחים, מעל ל-11,000 פלסטינים נפצעו, ומעל ל-200 פעילי טרור נעצרו בידי ישראל. בנוסף, עשרות פלסטינים ברצועת עזה הוצאו להורג בידי חמאס בטענה ששיתפו פעולה עם ישראל. במהלך הלחימה בין 300 אלף לחצי מיליון מתושבי הרצועה עזבו את בתיהם. ב-2019 אמר בני גנץ, הרמטכ\"ל שפיקד על צה\"ל במהלך צוק איתן, שבמבצע נהרגו 1,364 מחבלים פלסטינים.\nהמבצע נחשב למבצע הצבאי הנרחב ביותר של צה\"ל בעזה עד למלחמת חרבות ברזל מבחינת משך הלחימה, מספר ההרוגים והפצועים בצד הישראלי ובצד הפלסטיני, עלותו הכספית לשני הצדדים הלוחמים ובהיותו המבצע הצבאי הראשון בהיסטוריה של מדינת ישראל שהוענק לאחריו אות מערכה למרות אי-הכרזתו כמלחמה.",
    "pageid": 1201545
  },
  {
    "title": "מכבי תל אביב (כדורגל)",
    "extract": "מכבי תל אביב הוא מועדון כדורגל ישראלי מהעיר תל אביב, שנחשב לאחד ממועדוני הכדורגל המובילים בישראל ומשחק בליגת העל. המועדון הוקם בשנת 1906 והוא נמנה עם המועדונים הוותיקים ביותר בליגה הבכירה בארץ ישראל כשהשתתף בעונת הבכורה, ומאז 2009 הוא בבעלות המיליארדר היהודי-קנדי מיטשל גולדהאר. המועדון חבר מן המניין בארגון המועדונים האירופיים.\nמכבי תל אביב היא הקבוצה המעוטרת ביותר בכדורגל הישראלי. הקבוצה מובילה את טבלת הקבוצות הזוכות באליפות המדינה עם 25 אליפויות ואת טבלת הזוכות בגביע המדינה עם 24 גביעים, מתוכם שבעה נלקחו בעונת דאבל (אליפות וגביע) ואחד בעונת טרבל (אליפות, גביע המדינה וגביע הטוטו). כמו כן, מובילה הקבוצה גם את טבלת הזוכות בגביע הטוטו לליגת העל, עם שבע זכיות. מכבי תל אביב גם זכתה פעמיים בגביע אסיה לקבוצות, והיא הקבוצה היחידה בישראל ששיחקה בליגה הראשונה בכל עונותיה ומעולם לא ירדה לליגת המשנה.\nאצטדיון בלומפילד הוא אצטדיונה הביתי של מכבי תל אביב. צבעי הקבוצה הם צהוב וכחול. כינוייה הבולטים של הקבוצה הם \"מכבי\" ו\"הצהובים\". מכבי תל אביב היא אחת משלוש הקבוצות הישראליות שהעפילו לשלב הבתים של ליגת האלופות.",
    "pageid": 584855
  },
  {
    "title": "מלחמת ההתשה",
    "extract": "מלחמת ההתשה (בערבית: حرب الاستنزاف, חַרְבּ אֶל־אִסְתִנְזַאף) הייתה מלחמה בין ישראל לבין מצרים, שהחלה ב-11 ביוני 1967 ונמשכה עד 7 באוגוסט 1970, מועד שבו הסכימו הצדדים על הפסקת אש שנכנסה לתוקף למחרת. המלחמה החלה כיוזמה מצרית להתשת ישראל תוך הפרת הסכם הפסקת האש שסיים את מלחמת ששת הימים. את השם \"מלחמת ההתשה\" (\"חרב אל-אסתנזאף\") העניק לה נשיא מצרים גמאל עבד אל נאצר, והיא הסתיימה בהתשה של שני הצדדים.\nהמלחמה נמשכה למעלה משלוש שנים לאורך החזית המצרית, הירדנית והסורית. עיקר הלחימה היה בחזית תעלת סואץ שבה צבא מצרים וצה\"ל ניהלו מלחמת התשה זה כנגד זה. הצבא המצרי ביצע הפגזות חוזרות ונשנות של המוצבים לאורך תעלת סואץ. בנוסף, נעשה ניסיון מצד המצרים להוביל באו\"ם החלטה שתאלץ את ישראל לסגת מסיני. ישראל ניסתה לשמר את הישגיה במלחמת ששת הימים, ופעלה במלחמת ההתשה למניעת הישג קרקעי מצרי. מלחמת ההתשה החלה בעצימות נמוכה לאורך קו התעלה זמן קצר לאחר סיומה של מלחמת ששת הימים. העימות הסלים לעצימות גבוהה החל במרץ 1969.\nבחזית המצרית, המלחמה התאפיינה בהפגזות כבדות של ארטילריה מצרית על עמדות צה\"ל לאורך התעלה, ופשיטות קומנדו מצריות. בתגובה הפעיל צה\"ל את חיל האוויר שניסה לשתק את מקורות הירי לאורך התעלה ובשלב מאוחר יותר עבר לתקיפת מטרות רבות בעומק מצרים. בנוסף, יזמה ישראל פשיטות קומנדו ופשיטות משוריינות לשטח מצרים. תקיפות אלו, שאיתן לא יכלו המצרים להתמודד, גרמו להתערבות סובייטית ישירה במלחמה. המלחמה הובילה לעליית המעורבות הסובייטית במצרים, ובסופו של דבר להתבססות של חיל האוויר הסובייטי להגנת ערי מצרים שהובילה לקרב אווירי ישיר בין ישראל לברית המועצות. בנוסף חימשה ברית המועצות את מצרים בסוללות ארטילריה להגנה אווירית, ששינו את המאזן האסטרטגי והשפיעו משמעותית על מלחמת יום הכיפורים.\nבסופו של דבר, המלחמה נגמרה בתיקו אסטרטגי. אף צד לא הצליח להדביר את הכוחות של היריב. לצד מלחמה זו התנהלה גם מלחמת ההתשה בבקעת הירדן ומלחמת ההתשה בחזית הסורית. בסיומה של המלחמה, מצרים, בסיועה המסיבי של ברית המועצות, הצליחה לנטרל חלק מהעליונות האווירית הישראלית באזור העימות מעל תעלת סואץ, הודות לקידום מערכי הנ\"מ המתקדמים אל עבר התעלה. לפיתוח ולהצבה של מערך הנ\"מ המצרי ברדיוס שמכסה מספר קילומטרים לתוך הגדה המזרחית של התעלה, היו השלכות מהותיות על המערכה האווירית במלחמת יום הכיפורים.",
    "pageid": 1291
  },
  {
    "title": "מני מזוז",
    "extract": "מנחם \"מני\" מזוז (נולד ב-30 באפריל 1955) הוא משפטן ישראלי, כיהן כיועץ המשפטי לממשלה בשנים 2004–2010 וכשופט בבית המשפט העליון בשנים 2014–2021.",
    "pageid": 51782
  },
  {
    "title": "מקדונלד'ס",
    "extract": "מקדונלד'ס (באנגלית: McDonald's) היא רשת מסעדות מזון מהיר אמריקאית רב-לאומית, מהגדולות בעולם, כולל בישראל. מזוהה במיוחד עם המנה העיקרית שהיא מגישה: המבורגר – כריך לחמנייה עגולה ובה קציצת בשר בקר טחון העשויה בגריל.",
    "pageid": 19873
  },
  {
    "title": "מרגרט המילטון (שחקנית)",
    "extract": "מרגרט המילטון (Margaret Hamilton;‏ 9 בדצמבר 1902 – 16 במאי 1985) הייתה שחקנית קולנוע, טלוויזיה ותיאטרון אמריקאית, שהתפרסמה בעיקר בזכות תפקידה כמכשפה המרשעת מן המערב בסרט \"הקוסם מארץ עוץ\" משנת 1939.",
    "pageid": 1914604
  },
  {
    "title": "מרטין לותר קינג",
    "extract": "מרטין לותר קינג הבן (באנגלית: Martin Luther King, Jr; בראשי התיבות:נולד MLK; ‏15 בינואר 1929 – 4 באפריל 1968) היה כומר בפטיסטי אפרו-אמריקאי, לוחם למען זכויות האדם של שחורים בארצות הברית, הוגה דעות מרכזי של התנועה לזכויות האזרח, וזוכה פרס נובל לשלום.\nקינג הפך לפעיל זכויות אדם בשנת 1955, כאשר הוביל את חרם האוטובוסים של מונטגומרי, והיה נשיאו הראשון של ארגון זכויות האדם התאחדות ההנהגה הדרומית-נוצרית. בתפקיד זה עמד קינג החל משנת 1957 בראש פעולות מחאה לא-אלימות אך מתריסות ששיאן היה ביולי 1963 במצעד לוושינגטון למען תעסוקה וחירות. במהלך המצעד נשא קינג את נאומו המפורסם \"יש לי חלום\", שבו ביסס את מעמדו כאחד מגדולי הנואמים האמריקאים. בהמשך הרחיב קינג את פעילותו הציבורית ונלחם נגד עוני ונגד מלחמת וייטנאם.\nמאבקו העיקש הביא את קינג לעימות עם הממשל האמריקאי וזרועות אכיפת החוק האמריקאיות ובראשן לשכת החקירות הפדרלית, שסוכניה עקבו אחריו, תיעדו את מעשיו, זימנו אותו לחקירות ואף הטרידו אותו במכתבי איום אנונימיים. קינג לא זכה לראות את השינוי שחוללו פעולותיו, הוא נרצח במוטל בעיר ממפיס על ידי מתנקש, ג'יימס ארל ריי, ב-4 באפריל 1968. הרצח הביא להתלקחות מהומות בערים רבות בארצות הברית.\nקינג היה מגדולי הדוגלים במאבק לא-אלים. בשנת 1964 קיבל את פרס נובל לשלום על מלחמתו חסרת הפשרות בגזענות, ולאחר מותו הוענקו לו מדליית הזהב של הקונגרס ומדליית החירות הנשיאותית. לזכרו נחוג יום מרטין לותר קינג שהוא חג לאומי על פי חקיקה פדרלית בארצות הברית.",
    "pageid": 545
  },
  {
    "title": "משה ארבל",
    "extract": "משה אַרְבֵּל (נולד ב-26 בדצמבר 1983, כ' בטבת ה'תשמ\"ד) הוא שר הפנים וחבר הכנסת מטעם מפלגת ש\"ס. עורך דין במקצועו. בעבר שימש כשר הבריאות, כסגן שר הפנים וסגן שר הבריאות. קודם כניסתו לחיים הפוליטיים היה היועץ המשפטי של מפלגת ש\"ס, ראש המטה של שר הפנים אריה דרעי ומנכ\"ל מכון כתר שלום להוצאת כתבי הרב שלום משאש.",
    "pageid": 1699198
  },
  {
    "title": "ערי בירה",
    "extract": "זוהי רשימה של ערי בירה בעולם המסודרות בסדר אלפבית של המדינות והטריטוריות בהן נמצאות הערים.",
    "pageid": 962660
  },
  {
    "title": "פיאט",
    "extract": "פיאט (באיטלקית: Fiat S.p.A) הוא תאגיד תעשייה, ייצור כלי רכב ושירותים פיננסיים שבסיסו בטורינו, איטליה.\nשם החברה הוא ראשי תיבות באיטלקית של Fabbrica Italiana Automobili Torino (\"המפעל האיטלקי למכוניות בטורינו\"). היא נוסדה על ידי קבוצת משקיעים, בהם ג'ובאני אניילי ב-1889. הדגם הראשון שיוצר על ידי חברת פיאט בשנת 1899 היה פיאט 4 HP. בשנת 1921 נבנו 6 יחידות מדגם הפאר -פיאט 520 סופר פיאט.\nנכדו של אניילי, ג'אני אניילי, היה יו\"ר פיאט מ-1966 ועד מותו ב-24 בינואר 2003. לאחר מותו, חלו שינויי הנהלה רבים בפיאט, עד שסרג'ו מרקיונה נתמנה למנכ\"ל ב-1 ביוני 2004.\nפיאט מחזיקה ב-58% ממניות יצרן הרכב האמריקאי קרייזלר. בינואר 2021 הוקם תאגיד \"סטלנטיס\" שפיאט היא חלק ממנו.",
    "pageid": 139491
  },
  {
    "title": "פרשת משחקי חברה",
    "extract": "משחקי חברה (נקראה גם \"פרשת אייל גולן והקטינות\") הייתה חקירה משטרתית נגד דני ביטון, אביו של הזמר אייל גולן, גולן עצמו ואנשים המקורבים לו, בחשד לבעילה אסורה בהסכמה של קטינות. החקירה החלה בספטמבר 2013 כחקירה סמויה, אך לאחר זמן קצר היא הודלפה לכלי התקשורת.\nעל פי פסק הדין בפרשה, דני ביטון נהג ליצור קשרים עם מעריצות של גולן, בהן גם קטינות, שהשתוקקו ליצור קשר עם הזמר, והזמין אותן להופעות ולאירועים פרטיים של גולן. במספר רב של מקרים, דני ביטון, ומקורבים נוספים ניצלו את רצון הנערות בקרבה אל גולן, ושידלו את הנערות לקיים עימם יחסי מין.\nבפרשה הוגש כתב אישום אחד כנגד ביטון, שבו נפסק מאסר בפועל ופיצוי כספי בעסקת טיעון. נגד שאר המעורבים, כולל גולן, נסגרה החקירה ללא הגשת כתב אישום.\nלאחר סגירת התיק נטען שהחקירה לא נוהלה כראוי, ושההאשמות נגד חלק ממקורביו של גולן לא נבדקו כלל.\nבשנת 2020 נפתחה החקירה בפרשה מחדש, עקב פניה של הנערות למשטרה עם עדויות חדשות. בשנת 2022 פרקליטות המדינה הודיעה על השלמות חקירה בפרשה.",
    "pageid": 1802355
  },
  {
    "title": "ציפי רפאלי",
    "extract": "ציפורה (ציפי) לוין-רפאלי (נולדה ב-7 במרץ 1955) היא דוגמנית עבר ואשת חברה ישראלית, אמם של הדוגמנים בר ואון רפאלי והסוכנת האישית שלהם.",
    "pageid": 1089832
  },
  {
    "title": "קוריאה הצפונית",
    "extract": "קוריאה הצפונית, ובשמה הרשמי הרפובליקה הדמוקרטית העממית של קוריאה (בקוריאנית: 조선민주주의인민공화국, תעתיק מדויק: צ'וֹסוֹן מִינְג'וּג'וּאִי אִינְמִין גּוֹנְגְּחְוָאגּוּק), היא מדינה במזרח אסיה, בחלקו הצפוני של חצי האי הקוריאני. בירתה של המדינה והעיר הגדולה ביותר בה היא פיונגיאנג. האזור המפורז הקוריאני, הנמצא בחלק הדרומי של המדינה, משמש כשטח חוצץ בין המדינה לקוריאה הדרומית. היא גובלת גם ברפובליקה העממית של סין בצפון ובמערב, ויש לה גבול קצר גם עם רוסיה בצפון-מזרח.\nחצי האי הקוריאני היה בשליטתה של האימפריה הקוריאנית עד 1905, עת סופח בפועל על ידי יפן בעקבות מלחמת רוסיה–יפן, ומשנת 1910 נשלט רשמית על ידי האימפריה היפנית. לאחר מלחמת העולם השנייה חולק חצי האי לאזורי חסות בין ברית המועצות לארצות הברית: החלק הצפוני של חצי האי עבר לחסותה של ברית המועצות, והחלק הדרומי עבר לחסותה של ארצות הברית. ב-1948 נערכו בחירות כלליות בחצי האי בפיקוחם של אנשי ארגון האומות המאוחדות. קוריאה הצפונית סירבה להשתתף בבחירות, דבר שהוביל להקמתן של שתי ממשלות קוריאניות נפרדות. שתי הממשלות טענו לריבונות על כל חצי האי, וב-1950 הובילה מחלוקת זו למלחמת קוריאה. הסכם שביתת הנשק שנחתם בין האו\"ם לקוריאה הצפונית בשנת 1953 סיים את מעשי האיבה. קוריאה הדרומית לא חתומה על הסכם זה ולכן, נכון להיום (2024), שתי המדינות עודן נמצאות במצב מלחמה, שכן הסכם שלום ביניהן מעולם לא נחתם, והסכם הפסקת האש אינו חתום על ידי הדרום. ב-1991 התקבלו שתי המדינות לארגון האומות המאוחדות.\nהמשטר בקוריאה הצפונית הוא חד-מפלגתי, כשהמפלגה השולטת היא מפלגת הפועלים של קוריאה הצפונית. ממשלת קוריאה הצפונית פועלת לפי אידאולוגיית ג'וצ'ה שפיתח קים איל-סונג, נשיאה הראשון של המדינה, הדוגלת ב\"הסתמכות עצמית\" וניהול משק אוטרקי. קים איל-סונג הוא היחיד בהיסטוריה של קוריאה הצפונית שהחזיק בתואר \"נשיא המדינה\", ולאחר מותו הוכרז כנשיאה הנצחי של המדינה. אף על פי שקים איל-סונג פעל לפי אידאולוגיית ג'וצ'ה כבר ב-1955, הג'וצ'ה הפכה לאידאולוגיה הרשמית של המדינה רק ב-1972, לאחר אשרור החוקה החדשה במדינה.\nלאחר התפרקות ברית המועצות ב-1991 וסדרה של אסונות טבע, שרר רעב המוני במדינה שהביא למותם של בין 800,000 ל-3.5 מיליון איש. לנוכח נסיבות אלו, אימץ שליט המדינה באותה תקופה, קים ג'ונג איל, את ה\"סונגון\" הידועה כמדיניות \"קדימות לצבא העם\". מדיניות זו דגלה בהפניית משאביה של המדינה לצבא בעדיפות ראשונה ונועדה לחזק את המדינה ואת ממשלתה. בעשור השלישי של המאה ה-21, קוריאה הצפונית היא אחת המדינות המיליטריסטיות ביותר בעולם והיא בעלת יכולת גרעינית.\nקוריאה הצפונית מתוארת על ידי גורמים רבים כדיקטטורה טוטליטרית סגורה בסגנון סטליניסטי בעלת פולחן אישיות סביב משפחת קים, וכאחת המדינות שמפרות זכויות אדם בצורה החמורה ביותר. על פי ארגון אמנסטי אינטרנשיונל, בקוריאה הצפונית יש כ-200 אלף אסירים המוחזקים במחנות מעצר פוליטיים שונים ברחבי המדינה.",
    "pageid": 13605
  },
  {
    "title": "קרמבו",
    "extract": "קרמבו הוא ממתק אירופאי עממי שהפך פופולרי בישראל. הקרמבו הראשון יוצר, ככל הנראה, בדנמרק במאה ה-19, אולם יש אומות אירופאיות נוספות הטוענות להמצאתו.\nבישראל, הקרמבו שווק כתחליף לגלידה, מכיוון שאינו מותך בטמפרטורת החדר, ולכן קל לשווק אותו בחודשי החורף שבהם הגלידה הקרה נמכרת פחות מאשר בחודשי הקיץ.",
    "pageid": 100632
  },
  {
    "title": "ראשון לציון",
    "extract": "רִאשׁוֹן לְצִיּוֹן היא העיר החמישית בגודלה בישראל. העיר ממוקמת במישור החוף, בין חלקו הדרומי של גוש דן לאזור הצפוני של שפלת יהודה, גובלת בבת ים בצפון-מערב, בחולון מצפון-מזרח, בדרום בפלמחים ובנס ציונה, גובלת בצריפין במזרח ומשתרעת לאורך הים התיכון ממערב. העיר חלק מגוש דן וחברה בארגון פורום ה-15.\nהעיר נוסדה ב-31 ביולי 1882, טו' באב תרמ\"ב, והוכרזה כעיר בשנת 1950. היא הוקמה כמושבה חקלאית ציונית; היא המושבה הראשונה שהקימו אנשי העלייה הראשונה. בראשון לציון עוצב דגל ישראל; חודשה התרבות העברית – בייחוד בשפה ובחינוך. ב-1920 הוכרזה כמועצה מקומית וב-1950 הוכרזה כעיר ואם בישראל. בסוף המאה ה-20 התרחבה העיר מערבה וצפונה וגדלה באופן ניכר, והפכה לאחת הערים הגדולות בישראל.",
    "pageid": 5720
  },
  {
    "title": "רינת בר",
    "extract": "רינת בר (נולדה ב-3 במרץ 1984 באשדוד כרינה באזוב) היא זמרת, מלחינה ופזמונאית ישראלית.",
    "pageid": 511004
  },
  {
    "title": "רמי קלינשטיין",
    "extract": "רמי קלינשטיין (נולד ב-10 בנובמבר 1962) הוא זמר-יוצר, מלחין, פזמונאי ומפיק מוזיקלי ישראלי.",
    "pageid": 212589
  },
  {
    "title": "רן דנקר",
    "extract": "רן חליל יוסף דנקר (נולד ב-7 בינואר 1984) הוא זמר-יוצר ושחקן ישראלי.",
    "pageid": 96468
  },
  {
    "title": "רצח תאיר ראדה",
    "extract": "רצח תאיר ראדה היה רצח של נערה בכיתה ח', שהתרחש בתא שירותים בבית הספר התיכון \"נופי גולן\" שבקצרין ב-6 בדצמבר 2006.\nבדצמבר 2006 נעצר רומן זדורוב, אזרח אוקראינה שעבד כרצף בבית הספר, והודה ברצח ראדה בפני מדובב משטרתי. בזמן החקירות טען כי המניע לרצח היה גידופים שהטיחה בו ראדה. זדורוב הודה בפני החוקרים ברצח ושחזר אותו, ובמסגרת זו מסר מספר פרטים שבערכאות השונות הוכרו כפרטים מוכמנים. תוך ימים בודדים חזר בו זדורוב מהודאתו וב-14 בספטמבר 2010 הורשע זדורוב ברצח של ראדה ונידון למאסר עולם.\nבהמשך הגיש זדורוב מספר ערעורים. זדורוב הורשע שוב, ובערעור נוסף אישר בית המשפט העליון ברוב קולות את פסק הדין המרשיע. במהלך אחד הערעורים, הציגה ההגנה חוות דעת של מומחה, לפיה טביעת דם שנמצאה בתא שירותים ושאינה שייכת לזדורוב, היא עקבה של אדם שעשוי להיות הרוצח. בעקבות זאת, הורה השופט חנן מלצר על עריכת משפט חוזר לזדורוב, וזדורוב שוחרר למעצר בית בתנאים מגבילים. המשפט החוזר נפתח בספטמבר 2021 בבית המשפט המחוזי בנצרת, וב-30 במרץ 2023 זוכה זדורוב בדעת רוב.\nב-14 במאי הודיעה פרקליטות המדינה שלא תערער על זיכויו.\nלאורך השנים הפרשה זכתה לכיסוי תקשורתי נרחב. מספר סרטים וסדרה נעשו עליה ופותחו תיאוריות קשר שונות לגבי זהות הרוצח, והתנהלות החקירה והמשפט.",
    "pageid": 621929
  },
  {
    "title": "שי שטרן",
    "extract": "שי שטרן (נולד ב-7 במרץ 1967) הוא עיתונאי, מפיק טלוויזיה, וסופר ישראלי, בעל חברת הפקות הקרויה על שמו.",
    "pageid": 930526
  },
  {
    "title": "שלום ארוש",
    "extract": "הרב שלום ארוש (נולד בכ' בניסן ה'תשי\"ב, 15 באפריל 1952) הוא רב ישראלי, מראשי רבני חסידות ברסלב בישראל, ראש מוסדות \"חוט של חסד\" לחוזרים בתשובה.\nהרב מדגיש באופן קבוע בשיעוריו את חשיבות האמונה והשמחה, שעליה בנויה חסידות ברסלב.",
    "pageid": 156740
  },
  {
    "title": "שרה נתניהו",
    "extract": "שרה נתניהו (נולדה בכ\"ב בחשוון ה'תשי\"ט, 5 בנובמבר 1958) היא רעייתו של ראש ממשלת ישראל בנימין נתניהו, ופסיכולוגית חינוכית מומחית העובדת בעיריית ירושלים.",
    "pageid": 921228
  },
  {
    "title": "תמיר ידעי",
    "extract": "תמיר ידעי (נולד ב-16 בדצמבר 1969) הוא קצין בצה\"ל בדרגת אלוף, המשמש כמפקד זרוע היבשה. קודם לכן שימש בין היתר מפקד פיקוד המרכז, מפקד פיקוד העורף, מפקד המרכז לאימוני מפקדות, מפקד אוגדת איו\"ש, ראש חטיבת תורה והדרכה באמ\"ץ, מפקד אוגדת אדום, מפקד חטיבת גולני ומפקד יחידת אגוז.",
    "pageid": 664206
  },
  {
    "title": "איל וולדמן",
    "extract": "איל וַולדמן (נולד ב-16 ביולי 1960) הוא יזם הייטק ואיש עסקים ישראלי. וולדמן הוא המייסד של חברת מלאנוקס, אשר נמכרה לענקית הטכנולוגיה Nvidia בסכום של למעלה מ-7 מיליארד דולר בשנת 2020. חתן פרס ישראל ליזמות וחדשנות טכנולוגית לשנת ה'תשפ\"ד (2024). בהשכלתו מהנדס חשמל.\nכיום וולדמן מכהן כיו\"ר וולדו הולדינגס, חברת השקעות פרטית בבעלותו. בנוסף הוא חבר דירקטוריון בחברת השבבים פליופס, ובעבר כיהן בדירקטוריון צ'ק פוינט.",
    "pageid": 1524825
  },
  {
    "title": "אילנית לוי",
    "extract": "אילנית לוי-שדה (נולדה ב-7 ביולי 1982) היא דוגמנית, שחקנית טלוויזיה ומנחת טלוויזיה ישראלית. מלכת היופי של ישראל לשנת 2001.",
    "pageid": 604438
  },
  {
    "title": "אית'ן סלייטר",
    "extract": "איתן סמואל סלייטר (באנגלית: Ethan Samuel Slater; נולד ב-2 ביוני 1992) הוא שחקן, זמר ומלחין יהודי אמריקאי, הידוע בעיקר בזכות גילום דמותו של בובספוג מכנסמרובע במחזמר בעל אותו שם. על תפקיד זה היה מועמד לפרס טוני וזכה בפרס דרמה דסק בשנת 2018. במהלך הקריירה שיחק במחזות זמר בבימוים של קתלין מרשל, בארי לוינסון, ג'ון טרטליה, בארטלט שר וג'ון דויל.",
    "pageid": 2256038
  },
  {
    "title": "אלוף",
    "extract": "אלוף היא דרגת קצונה צבאית בכירה, השנייה בחשיבותה בסדר ההיררכי בצבא ההגנה לישראל. דרגה זו מקבילה לדרגת מייג'ור גנרל (\"גנרל שני כוכבים\") הנהוגה ברוב צבאות העולם. המונח \"אלוף\" משמש בכל חמש דרגות הקצונה הבכירות בצה\"ל – דרגת סגן־אלוף (סא\"ל), אלוף־משנה (אל\"ם), תת־אלוף (תא\"ל), אלוף ורב־אלוף (רא\"ל).",
    "pageid": 242324
  },
  {
    "title": "אסלאם",
    "extract": "אִסְלַאם (בערבית: ‏‏Ⓘ‏, בעברית: השלמה) היא דת מונותאיסטית אברהמית שמהותה השלמה מלאה עם סונת מוחמד, כלומר, השלמה מלאה עם משנתו של מוחמד בן עבדאללה, הנחשב בקרב כלל המוסלמים כנביא החשוב והאחרון אי פעם וגם השלמה מלאה עם מה שמוסלמים מבינים כרצון האל אללה, דרך מילוי מצוות ספר הקוראן, אשר נחשב בקרב כלל המוסלמים לדברו הישיר של אללה.\nלאחר מות מוחמד החלו המוסלמים מסעות כיבוש ואיסלום, שבהם כבשו ואיסלמו שטחים ואוכלוסיות נרחבים. הם הפילו את שתי האימפריות החזקות ששלטו על העולם באותה עת, האימפריה הרומית והאימפריה הפרסית, ובתוך 80 שנה השתלטו על כמחצית שטח כדור הארץ, מחצי האי ערב ועד מערב אפריקה, הודו, ספרד, צרפת וממלכת הכוזרים.\n\n \nדת האסלאם מבוססת על סונת מוחמד, כפי שהיא מתועדת בספרות הסירה (سيرة), ובספרות החדית' (حديث) וכן על ספר הקוראן (القـُرْآن), אשר לפי המוסלמים, ניתן למוחמד מאללה, באמצעות המלאך ג'יבריל (בעברית: גבריאל) במשך כ-23 שנים, פסוק אחר פסוק, אותם הכתיב מוחמד למאמיניו.\nמנהיג קהילה דתית באסלאם נקרא באופן כללי אימאם; תואר המקביל לרב ביהדות ולכומר בנצרות אך ישנם תארים נוספים למנהיג דתי באסלאם; כך למשל מופתי פוסק פסקי הלכה וקאדי פוסק פסקי דין. מופתים וקאדים מכונים עולמא (علماء, \"חכמים\") ופסקי הלכה ופסקי דין שהם פוסקים מכונים שריעה (شريعة, \"הוראה\"). המופתים והקאדים פוסקים שריעה לפי ספרות הסונה, ספר הקוראן ולפעמים גם לפי ספרות התפסיר וספרים אחרים. לכל זרם באסלאם שריעה משל עצמו.\nלפי רוב ההיסטוריונים, דת האסלאם החלה להתפתח במאה השביעית בחצי האי ערב תחת הנהגתו של מוחמד כדת סינקרטיסטית המשלבת אמונות שונות מן היהדות, נצרות אזוטרית, מסורות ערביות קדם-אסלאמיות ועוד.\nכיום, בדת האסלאם שלוש חטיבות זרמים עיקריות: הסונים (הנחשבים לאורתודוקסיה של האסלאם), השיעים, והאיבאדים. רוב המוסלמים הם סונים, ומיעוטם שיעים, איבאדים ואחרים. לאורך ההיסטוריה, הסונים והשיעים התפצלו כל אחד למספר זרמים (לפי רוב החוקרים, מקור האיבאדים בשיעים).\nנכון לשנת 2022, מספרם הכולל של המוסלמים הוא כ-1.9 מיליארד, כרבע מאוכלוסיית העולם. בכך הם מהווים את הקהילה הדתית השנייה בגודלה בעולם. לשם השוואה, בתחילת המאה ה-20 המוסלמים היו כשמינית מאוכלוסיית העולם והיו הדת הרביעית בגודלה בעולם (הדת הסינית העממית וההינדואיזם היו גדולות ממנה). הגידול במספרם היחסי של המוסלמים הוא תוצאה של ריבוי טבעי גבוה מצד אחד, ומיעוט תהליכי חילון בקרב חברות מוסלמיות מצד שני. בהנחה שהמגמות הללו יימשכו, מעריכים כי בשנת 2050 שיעור המוסלמים בעולם יהיה כ-30% בדומה לזה של הנוצרים, וב-2070 האסלאם יהפוך לדת הגדולה בעולם. מרבית המוסלמים חיים במזרח התיכון, בצפון אפריקה, דרום אסיה ודרום-מזרח אסיה. רק כ־20 אחוזים מהם חיים בארצות ערב.\nהמדינות המוסלמיות משתרעות על פני שטח גדול, רציף כמעט בשטחו החל ממדינות הגובלות בסין במזרח ועד חופי אפריקה הגובלים באוקיינוס האטלנטי, ומגבולות רוסיה בצפון ועד מרכז אפריקה בדרום, בנוסף לגוש נוסף של מוסלמים שחיים באזור אינדונזיה. בחלקים נרחבים של השטח הזה כמעט כל האוכלוסייה כיום - בין 90 ל־100 אחוזים הם מוסלמים. זאת בעקבות מאות שנים של מלחמות דת, כיבוש, המרת דת, רדיפות, רציחות-עם (כמו רצח העם הארמני), חוקים איסלם הנוגעים לעבדות, והגירה החוצה (לדוגמה הגירה של נוצרים מהמזרח התיכון), כאשר רוב הדתות האחרות שהתפתחו באזור ושגשו בו במשך אלפי שנים - ביניהם זורואסטריות, יהדות, נצרות עתיקה (לדוגמה במצרים, בארץ ישראל, אזור לבנון, טורקיה, ארמניה), ותרביות כמו אשורים ועוד כמעט ואינם קיימים או מהווים \"איים\" קטנים בתוך מרחב זה. מוסלמים מהווים, נכון לשנת 2020, 18.0% מן האוכלוסייה בישראל.",
    "pageid": 409
  },
  {
    "title": "באר שבע",
    "extract": "באר שבע היא עיר במחוז הדרום המשמשת כבירת המחוז (ולעיתים מכונה \"בירת הנגב\"). היא העיר התשיעית באוכלוסייתה במדינת ישראל והשנייה בגודל אוכלוסייתה במחוז הדרום אחרי אשדוד. שטח השיפוט של באר שבע הוא 117,500 דונם, ובשטח השיפוט היא הרביעית בגודלה בישראל והשלישית במחוז הדרום, אחרי דימונה וערד. הוכרזה כעיר בשנת 1906. משמשת כמרכז מטרופולין באר שבע.\nהעיר שוכנת בצפון הנגב, בקצה המערבי של בקעת באר שבע. בעיר נמצאים אוניברסיטת בן-גוריון בנגב, המרכז הרפואי סורוקה, בית המשפט המחוזי, מפקדת מחוז הדרום של משטרת ישראל, ומפקדת פיקוד הדרום של צה\"ל.\nבתחום השיפוט המוניציפלי של באר שבע נמצאים כ-38 אחוזים מסך הכפרים הלא מוכרים, ובהם כרבע מתושבי הפזורה הבדואית.\nראש עיריית באר שבע מאז נובמבר 2008 הוא רוביק דנילוביץ'. העיר חברה בארגון הערים פורום ה-15 והיא הדרומית מבין חברות הפורום.",
    "pageid": 5687
  },
  {
    "title": "בחורים טובים 2",
    "extract": "בחורים טובים 2 הוא סרט קולנוע ישראלי מסוגת דרמה קומית-רומנטית, המבוים על ידי הבמאי ארז תדמור. הסרט מהווה המשך לאירועי הסרט \"בחורים טובים\", וכמוהו, נוגע בנושא מוסד השידוכים בחברה החרדית בישראל.\nהסרט עלה לאקרנים ב-17 באוקטובר 2024.",
    "pageid": 2376508
  },
  {
    "title": "בייבי בום (תוכנית טלוויזיה ישראלית)",
    "extract": "בייבי בום היא תוכנית מציאות תיעודית ישראלית המובססת על הפורמט הבריטי \"One Born Every Minute\" , העוקבת אחר זוגות בבית החולים ברגעי הלידה של תינוקותיהם. התוכנית עלתה לאוויר ב-19 בינואר 2014 בערוץ עשר ושודרה שם במשך 5 עונות עד ירידתה מהאוויר ב-2 בספטמבר 2018. החל מ-30 באוקטובר 2024 התוכנית משודרת בקשת 12.",
    "pageid": 1184870
  },
  {
    "title": "בית\"ר ירושלים",
    "extract": "בית\"ר ירושלים הוא מועדון כדורגל ישראלי מירושלים, המשתייך לאגודת הספורט בית\"ר. קבוצת הכדורגל הבכירה של המועדון משחקת בליגת העל – ליגת הכדורגל הבכירה בישראל. המועדון הוקם ב-1936, והחל משנות השבעים, נחשב לאחד הבכירים והאהודים ביותר בכדורגל הישראלי. המועדון חבר שותף בארגון המועדונים האירופיים.\nהקבוצה נוהגת לשחק בתלבושת צהובה-שחורה. אצטדיונהּ הביתי של הקבוצה, החל משנת 1991, הוא אצטדיון טדי, הממוקם בשכונת מלחה, ירושלים ומכיל 31,733 מקומות ישיבה. קודם לאצטדיון טדי, שיחקה הקבוצה בשנותיה המוקדמות באצטדיון ימק\"א.\nלזכות בית\"ר שש אליפויות ישראל, שמונה גביעי מדינה, שלוש זכיות בגביע הטוטו ושתי זכיות בתואר אלוף האלופים. בית\"ר ירושלים היא הקבוצה הראשונה בתולדות הכדורגל הישראלי ששיחקה במפעל במסגרת אירופאית, במשותף עם הפועל באר שבע, כאשר השתתפה בגביע האינטרטוטו לעונת 1976/1977.\nהחל משנת 2022 נמצא המועדון בבעלות איש העסקים ברק אברמוב.",
    "pageid": 48329
  },
  {
    "title": "בית הדין הפלילי הבין-לאומי",
    "extract": "בית הדין הפלילי הבין-לאומי (באנגלית: International Criminal Court; בראשי תיבות: ICC) הוא בית משפט בין-לאומי היושב בעיר האג שבהולנד ופועל מתוקף חוקת רומא שנחתמה בשנת 1998. נכון לנובמבר 2024, בחוקה חברות 125 מדינות.\nבית הדין הפלילי הבין-לאומי עוסק באחריותם הפלילית של יחידים לארבעה סוגי פשעים: פשעי השמדת עם, פשעים נגד האנושות, פשע מלחמה ופשע נגד השלום. זאת, להבדיל מבית הדין הבין-לאומי לצדק (ICJ), העוסק בסכסוכים בין מדינות.\nבית הדין מוסמך לדון בעבירות העומדות בשלושה תנאים: הן מצויות בסמכותו העניינית, הן בוצעו לאחר 1 ביולי 2002 – זמן הקמתו, ומתקיימת לגביהן לפחות זיקה אחת מתוך הרשימה הבאה:\n\nהעבירות בוצעו בשטח של אחת מהמדינות החברות בבית הדין.\nהעבירות בוצעו על ידי אזרחים של אחת מהמדינות החברות בבית הדין.\nמדינה שאינה חברה בבית הדין הסכימה אד הוק לשיפוטו.\nמועצת הביטחון של האו\"ם הפנתה את העניין לבית הדין.\nעל פי סעיף 77 לחוקת רומא, בית הדין יכול לגזור את העונשים הבאים:\n\nמאסר למספר מוגדר של שנים, אשר לא יעלה על 30 שנים; או מאסר עולם כאשר החומרה הקיצונית של הפשע והנסיבות האישיות של האדם המורשע מצדיקים זאת.\nקנס\nחילוט הכנסות, רכוש ונכסים הקשורים במישרין או בעקיפין במעשה פשע, בלי לפגוע בזכויות של צדדים שלישיים.",
    "pageid": 127095
  },
  {
    "title": "בן זיני",
    "extract": "בן זיני (נולד ב-29 במאי 1996) הוא זמר, שחקן ואושיית רשת ישראלי.",
    "pageid": 1691485
  },
  {
    "title": "בצרה (ישראל)",
    "extract": "בָּצְרָה (הגייה: בוצרה) הוא מושב שיתופי באזור השרון מצפון לעיר רעננה השייך למועצה אזורית חוף השרון.",
    "pageid": 99046
  },
  {
    "title": "בקי גריפין",
    "extract": "רבקה (בקי) גריפין (באנגלית: Rebecca \"Becky\" Griffin; נולדה ב-27 בדצמבר 1977) היא מנחת טלוויזיה, עיתונאית ספורט, שחקנית ודוגמנית ישראלית-אמריקאית.",
    "pageid": 209665
  },
  {
    "title": "ג'ימבו ג'יי",
    "extract": "עומר הֶברון (נולד ב־7 ביוני 1985), הידוע בשם הבמה \"ג'ימבו ג'יי\", הוא זמר ושחקן ישראלי. לצד קריירת הסולו שלו, הברון הוא שחקן ומחזאי, חבר בלהקת ויקטור ג'קסון ויוצר ומבצע של ספוקן וורד.",
    "pageid": 1519406
  },
  {
    "title": "האימפריה האוסטרו-הונגרית",
    "extract": "אוסטרו-הונגריה, הידועה גם בשמות אוסטריה-הונגריה, הקיסרות האוסטרו-הונגרית והאימפריה האוסטרו-הונגרית (ובשמה הרשמי: הממלכות והארצות המיוצגות במועצה הקיסרית ובארצות הכתר ההונגרי הקדוש של סטפן הקדוש), הייתה אימפריה גדולה ורבת עוצמה שהתקיימה באירופה בשנים 1867–1918. הקיסרות הייתה מונרכיה חוקתית דואלית, שנוצרה מאיחוד פדרטיבי של ממלכת הונגריה ושל האימפריה האוסטרית, ששטחיה שלא נכללו בהונגריה הפכו לחטיבה נפרדת, תחת שלטונו של בית הבסבורג.\nב-28 ביוני 1914 נרצח פרנץ פרדיננד, הארכידוכס האוסטרי, בסרייבו. אוסטרו-הונגריה ראתה ברצח הפוליטי של יורש העצר עילה למלחמה וחודש לאחר מכן הכריזה מלחמה על סרביה. בכך נפתח הסכר ליתר המעצמות האירופאיות שהביאה לפריצת מלחמת העולם הראשונה, שאחת מתוצאותיה הייתה קריסת האימפריה האוסטרו-הונגרית.",
    "pageid": 17044
  },
  {
    "title": "הארץ",
    "extract": "הארץ הוא היומון הוותיק ביותר הפועל בישראל. נוסד ב-18 ביוני 1919 על ידי יצחק לייב גולדברג (יל\"ג) ונקרא בשמו הנוכחי החל מדצמבר 1919. נכון לינואר 2022, שיעור החשיפה של העיתון עומד על 5.1% בימות השבוע ו-5.5% בסופי השבוע. העיתון מפעיל גם אתר חדשות, שמרבית התכנים שעלו בו מאז מרץ 2013 פתוחים למנויים בלבד.\nמאז שנת 1935 היה העיתון בבעלות משפחת שוקן, ובשנים האחרונות נמכרו 40% ממניות קבוצת הארץ, החברה שמוציאה אותו לאור, לאלפרד דומונט (20%) ולאוניד נבזלין (20%). בדצמבר 2019 רכשו משפחת שוקן ונבזלין את חלקה של דומונט. לעיתון נטייה לשמאל חברתית ומדינית.\nמו\"ל העיתון הוא עמוס שוקן, העורך הראשי הוא אלוף בן ומנכ\"ל קבוצת \"הארץ\" הוא רמי גז.",
    "pageid": 1559
  },
  {
    "title": "הממלכות הברבריות",
    "extract": "הממלכות הברבריות היו מדינות שנוסדו על ידי עמים שונים שאינם רומיים, בעיקר גרמניים, במערב אירופה ובצפון אפריקה בעקבות קריסת האימפריה הרומית המערבית במאה החמישית. הממלכות הברבריות היו הממשלות העיקריות במערב אירופה בראשית ימי הביניים. סיום תקופת הממלכות הברבריות נחשבת עם הכתרתו של קרל הגדול לקיסר בשנת 800.\nהיווצרותן של הממלכות הברבריות הייתה תהליך מסובך, הדרגתי ובעיקר לא מכוון. ניתן לאתר את מקורם בכך שהמדינה הרומית לא הצליחה לטפל במהגרים ברברים בגבולות האימפריאליים, מה שהוביל הן לפלישות והן להזמנות לשטח אימפריאלי. למרות זרם הולך וגובר של ברברים, הרומאים מנעו מהם במקביל את היכולת להשתלב כראוי במסגרת האימפריאלית. שליטים ברברים היו בתחילה מצביאים מקומיים ומלכים כפופים ללא קשרים מוצקים לטריטוריה כלשהי. השפעתם רק הלכה וגברה כאשר קיסרי רומא ותופסי השלטון בכוח החלו להשתמש בהם ככלי שרת במלחמות אזרחים. הממלכות הברבריות עברו לממלכות טריטוריאליות תקינות רק לאחר קריסת הסמכות המרכזית המערבית הרומית האפקטיבית.\nמלכים ברברים קבעו לגיטימציה באמצעות חיבורם לאימפריה הרומית. כמעט כל השליטים הברברים השתמשו בתואר \"דומינוס נוסטר\" (\"אדוננו\"), ששימש בעבר את הקיסרים הרומאים, ורבים הוסיפו לשמם את השם פלביוס, שנשאו כמעט כל הקיסרים הרומאים בשלהי העת העתיקה. רוב השליטים גם תפסו תפקיד כפוף בדיפלומטיה עם האימפריה הרומית המזרחית שנותרה. היבטים רבים של הממשל הרומי המאוחר שרדו תחת שלטון ברברי, אם כי השיטה הישנה התמוססה ונעלמה בהדרגה, תהליך שהואץ על ידי תקופות של סערה פוליטית.\nהממלכות הברבריות של מערב אירופה היו ברובן רעועות וחולפות. עד להכתרתו של קרל הגדול בשנת 800, רק הממלכה הפרנקית שלו נותרה מחוץ לרשת הממלכות העצומה והמגוונת של פעם.",
    "pageid": 2352558
  },
  {
    "title": "הפריה חוץ-גופית",
    "extract": "הפריה חוץ-גופית או הח\"ג (בלשון הדיבור: הפריית מבחנה, באנגלית: In vitro fertilisation ובקיצור IVF) היא אחד הכלים העיקריים לטיפול בעקרות בקרב נשים וגברים. בהפריה כזו, לבורנט מפרה זרע עם תא ביצית במבחנה, כלומר מחוץ לגוף האישה, ולאחר מכן, הביצית המופרית מועברת לרחם, שם מתפתח ההיריון כרגיל.",
    "pageid": 179416
  },
  {
    "title": "וואטסאפ",
    "extract": "וואטסאפ (באנגלית: WhatsApp) הוא שירות חינמי להעברת מסרים מיידיים הכוללים טקסט, תמונות, מסמכים, קטעי וידאו וקול. השירות מאפשר גם שיחות קוליות ושיחות ווידאו. לשירות יש גם מאפיינים של רשת חברתית, המאפשרת יצירת 'קהילות' ו'קבוצות' והעלאה של סטטוסים המוצגים באופן זמני.\nהיישום פותח על ידי חברת WhatsApp, שהוקמה ב-24 בפברואר 2009 על ידי יאן קום ושותפו בריאן אקטון ונמצא בבעלות חברת \"מטא\" שרכשה ב-2014 את החברה תמורת 19 מיליארד דולר במזומן ובמניות.\nהשם באנגלית הוא משחק מילים: \"?What's up\" ‏‏Ⓘ‏ משמעותו בעברית היא \"מה נשמע?\". השם \"WhatsApp\" הוא בעל צליל דומה, כאשר המילה App היא קיצור המילה \"Application\" (אפליקציה).\nהיישום של וואטסאפ זמין עבור מערכות ההפעלה לסלולריים: iOS (אייפון) ואנדרואיד. כמו כן ניתן לגשת ליישום ממחשב בעזרת אפליקציה ייעודית או הדפדפן.\nנכון לפברואר 2023, יש לוואטסאפ יותר מ-2.24 מיליארד משתמשים פעילים ברחבי העולם.",
    "pageid": 1244314
  },
  {
    "title": "חברת החדשות",
    "extract": "החדשות 12 (בעבר החדשות 2 ובשמה המלא חברת החדשות הישראלית בע\"מ) היא חברת תקשורת ישראלית, שמפיקה את מהדורות החדשות ואת רוב תוכניות האקטואליה עבור \"קשת 12\" ובבעלות \"קשת\". החברה פועלת בהתאם להוראות חוק הרשות השנייה לטלוויזיה ורדיו. מאז 2020 אתר חדשות 12 נודע בשם N12, כשהוא מתופעל על גבי אתר מאקו.\n\nהחל מ-2 באוגוסט 2020 משדרת החברה גם מבזקי חדשות בשמונה תחנות רדיו אזוריות, לאחר שנים רבות בהן שידרה \"חדשות 13\" את המבזקים, גם בימי \"חדשות 10\".\nהחל משנת 2000 אולפני החברה שוכנים בקריית התקשורת שבנווה אילן שבהרי ירושלים. לפני כן שכנו אולפני החברה באולפני הבירה שבירושלים.\nבמשך שנים רבות הפיקה החברה את תוכני החדשות והאקטואליה עבור \"ערוץ 2\" הישראלי ולכל זכייניותיו – \"טלעד\", \"קשת\" ו\"רשת\", ובין פיצול \"ערוץ 2\" למיזוג \"רשת\"-\"עשר\" עבור \"רשת 13\". מאז פיצול ערוץ 2 ב-1 בנובמבר 2017 ועד 16 בינואר 2019, חברת החדשות התקיימה בבעלות משותפת של הזכייניות, ובהתאם לכך שידרה במקביל בערוצים \"קשת 12\" ו\"רשת 13\" את: מבזקי הבוקר, \"מהדורה ראשונה\", \"שש עם עודד בן עמי\", \"המהדורה המרכזית\", \"אולפן שישי\", \"סדר עולמי\" ו\"חדשות סוף השבוע\". בתקופת שידורי החברה בשני הערוצים במקביל, חדלה החברה מלקדם את שידורי הזכייניות בערוצים החדשים שלהן. כמו כן, שלוש תוכניות בולטות של החברה לא שודרו בשני הערוצים במקביל: \"לילה טוב ישראל\" (אשר ירדה מהאוויר עת מיזוג \"רשת\"-\"עשר\") ו\"פגוש את העיתונות\" שודרו רק ב\"ערוץ 13\" ואילו \"התוכנית הכלכלית\" (\"תוכנית חיסכון\") שודרה רק ב\"ערוץ 12\", זאת מאחר שהתוכנית מוגדרת כתוכנית תעודה – ואינן כלולות בתוכניות שמורשות לשידור בשני הערוצים. בנוסף, עובדי חברת החדשות לא הופיעו בתוכניות הזכייניות ובערוצים החדשים – ומגישים של מבזקי \"החדשות\" לא שוחחו עם מגישי התוכניות של \"רשת\" ו\"קשת\" ולא הופיעו לצידם ב\"חלונות\" (כפי שקרה עד אז במקרים של תוכניות בוקר ואקטואליה במסגרת שידורי \"ערוץ 2\").\nבתחילה, הפעילות המקבילה בשני הערוצים הייתה אמורה להימשך למשך שלוש שנים נוספות לאחר הפיצול – עד נובמבר 2020, כשבתום התקופה, החברה תועמד למכרז או שיתקיים תמחור בין הזכייניות. בעקבות מיזוג רשת-עשר, החברה עברה לבעלות בלעדית של \"קשת\" כבר בינואר 2019. ב-16 בינואר 2019, אחרי כ-25 שנים בהן הפיקה ושידרה חברת החדשות עבור \"רשת\", החברה עברה לשדר באופן בלעדי ב\"ערוץ 12\" של \"קשת\", ששילמה 120 מיליון ש\"ח עבור מחצית החברה, והפכה לבעלת השליטה היחידה בה.",
    "pageid": 35424
  },
  {
    "title": "חיל הגנת הגבולות",
    "extract": "חיל הגנת הגבולות (איחוד של מערך הגנת הגבולות וחיל האיסוף הקרבי) הוא חיל בצה\"ל הכפוף לזרוע היבשה שתפקידו הוא פעילות ביטחון שוטף, איסוף מודיעין קרבי ושמירה והגנה על גבולות ישראל.\nהחיל, שנקרא לפני יולי 2020 מערך הגנת הגבולות, כולל תחתיו חמישה גדודים אשר כונו בעבר חי\"ר קל: קרקל, אריות הירדן, ברדלס, לביאי הבקעה ופנתר, וחמישה גדודי איסוף קרבי גזרתיים, המורכבים מתצפיתניות ולוחמים, כאשר חלק מהפלוגות הלוחמות כוללות בנים או בנות בלבד וחלקן מעורבות.\nבינואר 2020 צורפה יחידת הגששים של צה\"ל לחיל הגנת הגבולות.\nכמו כן מערך נוסף אשר נמצא תחת החיל הוא מערך ההגמ\"ר. (הגנת היישוב)\nמפקד חיל הגנת הגבולות הנוכחי הוא תת-אלוף אליעד מאור.",
    "pageid": 1540909
  },
  {
    "title": "טליה איינהורן",
    "extract": "טליה איינהורן (נולדה ב-15 בדצמבר 1951) היא משפטנית ישראלית ופרופסור אמריטה באוניברסיטת אריאל, חברה בוועדה המייעצת למינוי בכירים בשירות המדינה.",
    "pageid": 1842096
  },
  {
    "title": "יהודית רביץ",
    "extract": "יהודית רביץ (נולדה ב-29 בדצמבר 1956, כ\"ה בטבת תשי\"ז) היא זמרת-יוצרת, מלחינה, מוזיקאית, מעבדת ומפיקה מוזיקלית ישראלית, מהזמרות הבולטות והמשפיעות במוזיקה הישראלית. זוכת פרס מפעל חיים מטעם אקו\"ם (2022).",
    "pageid": 86994
  },
  {
    "title": "יוון",
    "extract": "יוון (ביוונית: ‏‏Ⓘ‏, תעתיק: אֵלַדַֿה) או הרפובליקה ההלנית (ביוונית: Ελληνική Δημοκρατία, תעתיק: אֵלִינִיקִי דִֿימוֹקְרַטִיַה) היא מדינה בדרום-מזרח אירופה, השוכנת בקצה הדרומי של חבל הבלקן לחוף הים התיכון. יש בה כ-3,000 איים, והיא גובלת בצפון עם בולגריה, אלבניה ומקדוניה הצפונית, במזרח עם טורקיה והים האגאי, במערב עם הים היוני ובדרום עם הים התיכון.\nיוון העתיקה נחשבת בעיני היסטוריונים רבים כערש תרבות המערב.\nבשנת 1981 הצטרפה יוון כחברה בקהילה האירופית, שהפכה בהמשך בשנת 1993 לאיחוד האירופי.",
    "pageid": 1765
  },
  {
    "title": "יחידת רוכב שמיים",
    "extract": "יחידת רוכב שמיים (או יחידה 5353; בראשי תיבות: רוכ\"ש) היא יחידה מיוחדת בצה\"ל המשויכת לחטיבת האש 215. צוותי היחידה מתמחים בחבירה ליחידות מיוחדות אחרות ולגדודי זרוע היבשה, ומשפרים את יכולות התצפית והאש של אותן יחידות באמצעות אמל\"ח מגוון הכולל בין היתר כטמ\"ם Skylark 1, רחפני תצפית ותקיפה, ועוד.\nפעילות היחידה חשאית ומסווגת, אך נפח הפעילות שלה ניכר ועבודתה מסייעת רבות ליחידות המרחביות והלוחמות. משימות היחידה כוללות בעיקר איסוף מודיעין, אבטחת כוחות קרקעיים, תקיפה והכוונת אש של אמצעים שונים בעת הצורך. היחידה ככח אורגני חובר של כטמ\"ם, היא הראשונה מסוגה, ותפקידה, בראש ובראשונה, הוא סיוע לכוחות הקרקע השונים בלחימה, וכן ביצוע משימות מיוחדות עם כוחות מיוחדים. אחד ממאפינייה הבולטים של היחידה הוא השילוב של הפן הטכנולוגי יחד עם הפן המבצעי-קרבי.",
    "pageid": 1068995
  },
  {
    "title": "יעקב ברדוגו",
    "extract": "יעקב ברדוגו (נולד ב-23 במרץ 1965) הוא מגיש ופרשן פוליטי בערוץ עכשיו 14 וברדיו גלי ישראל, שימש כפרשן פוליטי ומנחה אקטואליה בגלי צה\"ל וכבעל טור בישראל היום. כיהן כמנכ\"ל מרכז השלטון המקומי בישראל וכמנכ\"ל מפעל הפיס. איש עסקים ועורך דין במקצועו.",
    "pageid": 1486466
  },
  {
    "title": "יצחק גולדקנופף",
    "extract": "יצחק יששכר גולדקנופף (כתיב מקובל, במקורות רשמיים גולדקנופּ; נולד ב-30 באוקטובר 1950, י\"ט בחשוון ה'תשי\"א) הוא פוליטיקאי חרדי-ישראלי, המכהן כשר הבינוי והשיכון ושר במשרד ראש הממשלה, עומד בראש סיעת יהדות התורה מטעם הסיעה המרכזית באגודת ישראל. התפטר מהכנסת העשרים וחמש במסגרת \"החוק הנורווגי\". במקביל הוא משמש כמזכיר ועדת הרבנים למען קדושת השבת. בעבר שימש כחבר מועצת עיריית ירושלים, ומנכ\"ל רשת גני ילדים ומעונות יום בית יעקב ובית פתחיה.",
    "pageid": 2114806
  },
  {
    "title": "כבד",
    "extract": "כבד הוא איבר חיוני הקיים בבעלי חוליות, המבצע תפקידים מרובים של חילוף חומרים. מונחים רפואיים הקשורים לכבד לרוב מתחילים ב\"הפטו\" (\"Hepato\") או ב\"הפטי\" (\"Hepatic\"), במקור מהמילה היוונית לכבד \"הפר\" (\"Hēpar\"). התאים העיקריים (פרנכימה) של הכבד נקראים הפטוציטים. ההפטוציטים מבצעים אחסון, ייצור, פירוק והפרשה של חומרים, חלקם לדם וחלקם לדרכי המרה, לכן הכבד מוגדר כבלוטה אמפיקרינית-הומוטיפית.\nהכבד נמצא מתחת לסרעפת, בצד הקרוב לחזה של חלל הבטן. הוא חיוני להישרדות, וכיום לא ידועה דרך חלופית לפצות על העדר מוחלט של תפקודי כבד.",
    "pageid": 8824
  },
  {
    "title": "כיפת ברזל",
    "extract": "כיפת ברזל היא מערכת הגנה אווירית אקטיבית ניידת ליירוט רקטות קצרות-טווח, פצצות מרגמה וכלי טיס בלתי מאוישים שפותחה ומיוצרת בישראל, בעזרת סיוע כלכלי של ארצות הברית. המערכת פותחה ומיוצרת על ידי חברת \"רפאל - מערכות לחימה מתקדמות\". חברת \"אלתא\" מייצרת את המכ\"ם, וחברת \"mPrest\" פיתחה את מערכת השליטה והבקרה.‏\nחברת \"רפאל\" הציגה את המערכת כפתרון יעיל נגד רקטות קצרות טווח ופגזי 155 מ\"מ, הפועל ביום ובלילה, בכל תנאי מזג אוויר, ומסוגל להתמודד עם מספר רב של איומים בו זמנית, וכן כמערכת נ\"מ המסוגלת ליירט מטוסים וכלי טיס בלתי מאוישים הטסים עד גובה של 10 ק\"מ. סוללה אחת אמורה להגן על שטח של עד 150 קמ\"ר. ב-2017 נוספה למערכת גם היכולת ליירט פצצות מרגמה. בנובמבר 2017 הוכרזה מערכת \"כיפת ברזל\" הימית C-Dome \"כשירה לשימוש מבצעי\". כיום המערכת מותקנת בספינות סער 6 של חיל הים הישראלי עם יכולת להגן בפני רקטות, טילי שיוט וכטב\"מים.\nהמערכת הפכה למבצעית בסוף מרץ 2011, במסגרת גדוד 947 של מערך ההגנה האווירית, והיא אחת מארבע מערכות מבצעיות המהוות את מערכת ההגנה הרב-שכבתית של ישראל. המערכת מהווה מרכיב חשוב בהתמודדות של ישראל מול התקפות רקטות פלסטיניות על ישראל מרצועת עזה, כחלק מהלחימה ברצועת עזה לאחר מבצע עופרת יצוקה, ובפרט במבצעי צה\"ל: עמוד ענן, צוק איתן, שומר החומות, עלות השחר, מגן וחץ, ומלחמת חרבות ברזל. ב-2014 היו בישראל עשר סוללות מבצעיות.\nמערכת \"כיפת ברזל\" זכתה להצלחה מבצעית, ונהפכה לשם נרדף להישגים טכנולוגיים ייחודיים של ישראל. מפתחי המערכת זכו בפרס ביטחון ישראל. בשל הצלחתה הרבה, ויעילותה הגבוהה, נעשה בציבור ובפוליטיקה שימוש בביטוי \"כיפת ברזל\" שימוש מושאל לתייג טכנולוגיה או פטנט כפתרון קסם לאיום מסוים, למשל המעבדה הטכנולוגית לגילוי ואיתור מנהרות כונתה \"כיפת ברזל נגד מנהרות הטרור\".",
    "pageid": 534290
  },
  {
    "title": "לבנט",
    "extract": "הלֶבַֿנְט (מצרפתית: Levant; בערבית: المشرق) הוא מונח גאוגרפי ותרבותי, המתייחס לחלק המזרחי של אגן הים התיכון, ובפרט לחלק המערבי של אזור הסהר הפורה. ההגדרה הגאוגרפית של האזור כוללת את סוריה, לבנון, ישראל, ירדן, קפריסין, וכן חבל האטיי שבטורקיה. בספרי ההיסטוריה של הלבנט נכללים בו לעיתים גם אסיה הקטנה שבטורקיה, עיראק, קירנאיקה שבלוב, סיני שבמצרים ויוון. שטחו של הלבנט בהגדרתו המצומצמת הוא 330,181 קמ\"ר, ואוכלוסייתו היא 52,056,453 נכון ל-2021.",
    "pageid": 7076
  },
  {
    "title": "מאיר כהנא",
    "extract": "הרב מאיר דוד הכהן כהנא (נולד בשם: Martin David Kahane בברוקלין, כ\"ח בתמוז ה'תרצ\"ב, 1 באוגוסט 1932 – י\"ח בחשוון ה'תשנ\"א, 5 בנובמבר 1990) היה פוליטיקאי ימני קיצוני ישראלי-אמריקאי, מייסד הליגה להגנה יהודית, וראש ישיבת הרעיון היהודי אותה הקים, פרשן מקרא ומחבר ספרי הגות, חבר הכנסת ה-11 מטעם מפלגת 'כך' שבראשה עמד. תנועת \"כך\" שהקים בישראל, נפסלה ב-1988 מהתמודדות בבחירות לכנסת ה-12 לאחר שנקבע שמטרותיה גזעניות. כהנא עצמו הורשע בפעילות טרור כשחי בארצות הברית. \nהוא נרצח ב-1990 בניו יורק, בידי מתנקש מוסלמי, אל סייד נוסייר, בעל זיקה לאל-קאעידה. בעקבות טבח מערת המכפלה, שאירע מספר שנים אחרי הירצחו, התנועה שהקים - 'כך' - הוכרזה כארגון טרור על ידי מספר מדינות, בהן ישראל.",
    "pageid": 22137
  },
  {
    "title": "מגפת הקורונה",
    "extract": "מגפת הקורונה הייתה מגפה עולמית של מחלת נגיף הקורונה. במגפה נדבקו תוך פחות משנתיים יותר מ-40% מאוכלוסיית העולם: 3.39 מיליארד בני אדם עד חודש נובמבר 2021, מתוכם רק כ-690 מיליון מאומתים. במהלך המגפה מתו ממנה לפחות 7 מיליון בני אדם, אם כי על פי ההערכות מספר המתים בפועל, היה הרבה יותר גבוה, בין 18 - 33.5 מיליון.\nמקורו המדויק של הנגיף, מזן SARS-CoV-2, אינו ידוע. על פי ההערכה הראשונית, הוא עבר מבעלי חיים נגועים לאדם, ולפי הערכה אחרת, הוא דלף ממעבדה בסין. ההתפרצות הראשונה החלה בווהאן שבמחוז חוביי שבסין, ב-17 בנובמבר 2019. באמצע פברואר 2020 החלה מגפת הקורונה להתפשט במהירות בכל רחבי העולם. לפי הערכת ארגון הבריאות העולמי, בין ינואר 2020 לסוף 2021, מתו בין 13.3 מיליון ל-16.6 מיליון אנשים ממחלת הקורונה ישירות או כתוצאה מהשפעת המגפה על תפקוד מערכות בריאות.\nהתפשטות המגפה והמחלה בעולם עוררה בהלה, מלוּוה במשבר כלכלי משמעותי ובנפילה חדה של הבורסות בעולם בחודש מרץ 2020. בנוסף, קרסו מחירי הנפט ברחבי העולם לרמות שפל שלא נראו בעבר. זמן קצר לאחר מכן התאוששו הבורסות והנפט ברחבי העולם וחזרו למחירים ששררו טרם המגפה ואף גבוה מכך.\nמדינות העולם הגיבו למגפה באמצעות הנחיות לשמור על ריחוק חברתי, הטלת מגבלות על תנועה והתקהלויות, הטלת סגרים ועוצרים, ביטול אירועים וסגירת כלל המוסדות הלא חיוניים. כמו כן נעשו מאמצים ממוקדים לאתר חולים ונשאים ולבודדם, למגן את צוותי הרפואה, ולהגדיל באופן מהיר את קיבולת בתי החולים, כולל בניית מסגרות אשפוז מיוחדות לחולי קורונה. במהלך המגפה היה פרק זמן שבו שליש מהאנושות – כ-2.6 מיליארד בני אדם – נדרשו להישאר בבתים בתנאי סגר.\nבספטמבר 2020 ובמהלך שנת 2021 התגלו עשרות מוטציות בנגיף הקורונה שהשפיעו על התפרצויות חדשות של המחלה ברחבי העולם. בסוף שנת 2020 החל מתן חיסון המוני נגד הנגיף לאוכלוסיית העולם.\nב-5 במאי 2023 הודיע ארגון הבריאות העולמי כי מגפת הקורונה כבר אינה מצב חירום עולמי, בשל ירידת שיעור התמותה העולמי מהמחלה לכ-3,500 בני אדם בשבוע בחודש הקודם.\nמגפה קודמת בסדר גודל דומה, הייתה מגפת השפעת הספרדית שפרצה ב-1918 לקראת סוף מלחמת העולם הראשונה, ונמשכה עד בערך תחילת 1921.",
    "pageid": 1790961
  },
  {
    "title": "מחדלי ההפריה באסותא",
    "extract": "מחדלי ההפריה באסותא היו שורת מחדלים שהתרחשו בישראל בבית החולים אסותא ראשון לציון ובבית החולים אסותא רמת החייל והתפרסמו בשנים 2022–2023.",
    "pageid": 2244651
  },
  {
    "title": "מכבי יפו",
    "extract": "מכבי קביליו יפו או בקיצור מכבי יפו היא קבוצת כדורגל ישראלית מהעיר תל אביב-יפו המשחקת בליגה הלאומית. הקבוצה הייתה מזוהה עם קהילת יהודי בולגריה ביפו, שיחקה 32 עונות בליגה הבכירה בישראל; הייתה סגנית האלופה (ב-1962, 1964 ו-1977), סגנית מחזיקת גביע המדינה ב-1957, וכן זכתה בגביע הטוטו לליגת המשנה שלוש פעמים (1992, 1993, 1998). מכבי יפו לא שיחקה בליגה הבכירה בישראל מאז שנת 1999.\nבשנת 2000, בעקבות משבר תקציבי, הקבוצה התפרקה בעודה משחקת בליגה א' (אז הליגה הרביעית). בשנת 2008 הקימו אותה אוהדי הקבוצה מחדש כקבוצת אוהדים בשם מכבי קביליו יפו לזכרו של שוער הקבוצה המיתולוגי הרצל קביליו. כיום משחקת הקבוצה בליגה הלאומית.\nהקריאה \"היידה יפו\" ליוותה את הקבוצה מימיה הראשונים, ומאוחר יותר \"היידה בי היידה בו היידה מכבי יפו\". 'היידה' פירושו 'קדימה' בבולגרית (וכן בשפות בלקניות וסלביות נוספות). ב-1971 הופק השיר \"היידה יפו\" בביצוע משותף של הזמר איתן הדר וכל השחקנים.",
    "pageid": 62250
  },
  {
    "title": "מכבי תל אביב (כדורסל)",
    "extract": "מכבי תל אביב הוא מועדון כדורסל ישראלי מהעיר תל אביב שנוסד בשנת 1932, זהו מועדון הכדורסל המעוטר ביותר בתולדות הכדורסל בישראל ואחד מהידועים והמובילים ביותר באירופה בכל הזמנים.\nהקבוצה זכתה 57 פעמים באליפות ליגת העל הישראלית (מהן 23 אליפויות רצופות, בשנים 1970 ועד 1992), 45 פעמים בגביע המדינה, 10 פעמים בגביע הליגה, 6 פעמים בגביע היורוליג, פעם אחת באליפות ליגה האדריאטית וכן פעם אחת בגביע הבין-יבשתי ומחזיקה בשיא התארים לקבוצת כדורסל בישראל. מכבי תל אביב היא הקבוצה היחידה בישראל ששיחקה בליגה הראשונה בכל עונותיה ומעולם לא ירדה לליגה השנייה.",
    "pageid": 70854
  },
  {
    "title": "מלאכים באמריקה",
    "extract": "מלאכים באמריקה: פנטזיה הומוסקסואלית על נושאים לאומיים (אנגלית: Angels in America: A Gay Fantasia on National Themes, מכונה בקצרה: \"מלאכים באמריקה\") הוא מחזה, בן שבע שעות, המחולק לשני חלקים. המחזה נוצר בשנת 1987, ביוזמתו של אוסקר יוסטיס, מנהל להקת תיאטרון בסן פרנסיסקו, אשר פנה לטוני קושנר והציע לו לכתוב מחזה שיעסוק בהשפעת האיידס על החברה האמריקאית. המחזה גם עוּבד למיני סדרה טלוויזיונית באותו שם.\nהמחזה הוצג לראשונה בסן פרנסיסקו, לאחר תהליך עבודה ארוך שהתקיים בסדנאות בניהולו של יוסטיס, משם נדד ללונדון, ורק בתחילת שנות ה-90 הגיע לברודוויי וזכה שם להצלחה גדולה. המחזה הועלה לראשונה בישראל בשנת 1993 בתיאטרון הקאמרי ומאז עלה מספר פעמים גם בתיאטרון חיפה, בתיאטרון באר שבע ושוב בתיאטרון הקאמרי. בתיאטרון בית צבי הועלתה \"מלאכים באמריקה\" כהצגת גאלה מיוחדת בערב למלחמה באיידס בשנת 2007.\n\"מלאכים באמריקה\" מחולק לשני חלקים: חלק ראשון בשם \"המילניום מגיע\" (Millennium Approaches) וחלק שני בשם \"פרסטרויקה\" (Perestroika). הצגת הבכורה של החלק השני הייתה ב-8 בנובמבר 1992, כשנה וחצי לאחר השקת החלק הראשון.\nהמחזה זכה בפרס פוליצר ובשני פרסי טוני, ובשנת 1998 נבחר לאחד מעשרת המחזות הטובים של המאה ה-20.",
    "pageid": 585438
  },
  {
    "title": "מלחמת המפרץ",
    "extract": "מלחמת המפרץ, הידועה גם כמלחמת המפרץ הראשונה, כמבצע סופה במדבר היא מלחמה שהתנהלה מ-2 באוגוסט 1990 ועד 28 בפברואר 1991 (מבצע \"סופה במדבר\" עצמו החל ב-17 בינואר 1991), ובמהלכה הוקמה, באישור האומות המאוחדות, קואליציה בראשות ארצות הברית בת 34 מדינות, שמטרתה הייתה שחרור כווית הכבושה.\nלאחר הפלישה העיראקית לכווית וכיבושה, נקטה מועצת הביטחון של האומות המאוחדות בסנקציות נגד עיראק והציבה בפניה אולטימטום – נסיגה תוך ארבעה חודשים מכווית, או שקואליציה רחבה תנקוט בפעולה צבאית לשחרור כווית. משפג האולטימטום, פתחה קואליציה בת 34 מדינות, בראשות ארצות הברית, במבצע \"סופה במדבר\" שהחל במתקפה אווירית רחבת היקף, ולאחר מכן גם במהלך קרקעי בן 100 שעות במהלכו שוחררה כווית. במהלך הלחימה תקפה עיראק בטילים את ערב הסעודית ואת ישראל.",
    "pageid": 332821
  },
  {
    "title": "מלחמת וייטנאם",
    "extract": "מלחמת וייטנאם היא הכינוי המקובל במרבית העולם המערבי למלחמה שהתנהלה בין צפון וייטנאם הקומוניסטית והווייטקונג (אשר נתמכו על ידי ברית המועצות וסין) לבין דרום וייטנאם וארצות הברית. המלחמה מכונה גם \"מלחמת הודו־סין השנייה\", ובווייטנאם היא ידועה בשם \"המלחמה האמריקאית\".\nהמלחמה החלה ב-1955 והסתיימה בניצחון צפון וייטנאם בשנת 1975 ובאיחודה של וייטנאם כולה תחת שלטון קומוניסטי, כשנתיים לאחר נסיגת ארצות הברית. מלחמה זו נחשבת לחוליה בולטת במלחמה הקרה בין הגוש המערבי-קפיטליסטי לגוש המזרחי-קומוניסטי. מעריכים כי מספר ההרוגים הכולל במלחמה היה קרוב לארבעה מיליון נפש, בהם כ-2 מיליון מאזרחי וייטנאם (צפון ודרום), לאוס וקמבודיה, כ-1.2 מיליון חיילים מצפון וייטנאם וכוחות הוייטקונג, כ-224 אלף חיילים מדרום וייטנאם וכ-58 אלף חיילים אמריקניים.\nמלחמת וייטנאם היא חלק מרצף מלחמות ופעולות איבה באזור הודו-סין שהחלו בפלישה היפנית להודו סין במהלך מלחמת העולם השנייה בשנת 1940 ונמשכו כמעט ברצף עד 1975.",
    "pageid": 4618
  },
  {
    "title": "מנחם מנדל שניאורסון",
    "extract": "רבי מנחם מנדל שניאורסון (כונה הרבי מלוּבָּבִיץ' בראשי תיבות: רמ\"מ, רמ\"ש או רממ\"ש; י\"א בניסן תרס\"ב, 18 באפריל 1902 – ג' בתמוז תשנ\"ד, 12 ביוני 1994) היה האדמו\"ר השביעי והאחרון של חסידות חב\"ד-לובביץ' מ-י' בשבט ה'תשי\"א, 17 בינואר 1951, ועד פטירתו.\nהקים את מפעל השלוחים ובתי חב\"ד במקומות רבים בעולם, והכריז על עשרה מבצעים לעידוד קיום מספר מצוות. שיחותיו ומאמריו נדפסו בספרים רבים בחייו ולאחר פטירתו. הוא נחשב לאחד מהרבנים הבולטים בתקופתו.\nנודע בעיסוקו הרב למען החשת הגאולה. בשנותיו האחרונות ראו בו חסידיו את המשיח, ורבים מהם מאמינים בכך אף לאחר מותו. השאלה אם האמין בכך בעצמו ואם עודד את האמונה בכך שנויה במחלוקת. עסק רבות גם בניסיונות לתיקון הגדרת יהודי בחוק השבות ולמניעת מסירת שטחים.\nבית מדרשו, השוכן במרכז חב\"ד העולמי – 770 ברובע ברוקלין, ואוהל קברו ברובע קווינס שבניו יורק, משמשים מוקדי עלייה לרגל.",
    "pageid": 89541
  },
  {
    "title": "משפחת רוטשילד",
    "extract": "משפחת רוֹטשילד היא שושלת של בנקאים יהודים באירופה. משפחת רוטשילד או בית רוטשילד נחשבת לאחת ממשפחות האצולה העשירות והחזקות ביותר בעולם, מייסד השושלת הוא מאיר אנשל רוטשילד (1744–1812), בנקאי יליד פרנקפורט בגרמניה. מאיר אנשל מינה את כל אחד מחמשת בניו לנהל מערכת בנקאית בחמשת המרכזים הפיננסיים האירופיים הגדולים ביותר: בריטניה, צרפת, גרמניה, אוסטריה ואיטליה. נתן מאיר רוטשילד (1777–1836) הקים בלונדון את הענף הבריטי של משפחת רוטשילד וג'יימס (יעקב) מאיר רוטשילד (1792–1868) הקים בפריז את הענף הצרפתי של משפחת רוטשילד, שני הענפים היחידים ששרדו עד היום. כוחה של המשפחה התחזק, ובמהלך המאה ה-19 הייתה משפחת רוטשילד למשפחה העשירה באירופה. \nלמשפחת רוטשילד, ובראשה הברון אדמונד דה רוטשילד חלק נכבד בהקמתו של היישוב היהודי בארץ ישראל, ובניית מדינת ישראל. משכן הכנסת בירושלים, הספרייה הלאומית ובניין בית המשפט העליון הם תרומתם של בני המשפחה. \nלאחר מלחמות העולם ירדה עצמתה והשפעתה של משפחת רוטשילד, אף שגם בימינו מחזיקים בני משפחה בתפקידי מפתח פיננסיים באירופה ופעילים גם בתחום היין והפילנתרופיה. בין ממשיכי השושלת הבולטים בימינו נמנים בני הזוג בנג'מין ואריאן דה רוטשילד, מן הענף הצרפתי של המשפחה, שהונם נאמד בכארבעה מיליארד אירו.\nהסמל של משפחת רוטשילד (בצד שמאל) מכיל אגרוף קפוץ עם חמישה חיצים המסמלים את חמש שושלות שהוקמו על ידי חמשת בניו של מאיר אנשל רוטשילד, כשהמקור לכך הוא בפסוק בתהילים ”כחצים ביד גיבור” (קכז, ד). מתחת לסמל מופיעות בלטינית המילים שהיו נר לרגליה של משפחת רוטשילד: Concordia (הרמוניה), Integritas (יושרה), Industria (חריצות).",
    "pageid": 7403
  },
  {
    "title": "סדרה הנדסית",
    "extract": "במתמטיקה, סדרה הנדסית או סדרה גאומטרית היא סדרה של מספרים, כך שהיחס בין כל שני איברים סמוכים הוא קבוע. במילים אחרות, ניתן לחשב כל איבר בסדרה על ידי הכפלת האיבר הקודם לו במספר קבוע \n  \n    \n      \n        q\n      \n    \n    {\\displaystyle q}\n  \n (היחס בין האיברים; נקרא גם מנת הסדרה). סדרה הנדסית קרויה כך, משום שכל איבר בה הוא הממוצע ההנדסי של האיבר הקודם לו והאיבר העוקב לו.",
    "pageid": 165279
  },
  {
    "title": "עוצבת הבזק",
    "extract": "עוצבת הבזק (אוגדה 99) היא אוגדת חי\"ר-אש בפיקוד המרכז. מפקד האוגדה הנוכחי הוא תא\"ל יואב ברונר.",
    "pageid": 1848275
  },
  {
    "title": "פיגועי טרור נגד ישראלים בישראל ובשטחים ב-2024",
    "extract": "רשימת פיגועי טרור נגד ישראלים שהתרחשו בשנת 2024 במדינת ישראל וביהודה ושומרון, כולל בזירת יהודה ושומרון במלחמת חרבות ברזל. שנה זו נפתחה עם פיגועי טרור קטלניים רבים, בין השאר בהשפעת המלחמה. הפיגועים ובפרט השימוש הגובר במטעני חבלה, הביאו את צה\"ל לפתוח בסוף אוגוסט במבצע \"מחנות קיץ\", לפירוק מחנות הפליטים בג'נין ובטול כרם.",
    "pageid": 2292383
  },
  {
    "title": "פרשת ויצא",
    "extract": "פרשת וַיֵּצֵא היא הפרשה השביעית בספר בראשית. לפי החלוקה לפרקים, היא מתחילה בפרק כ\"ח, פסוק י' ומסתיימת בפרק ל\"ב, פסוק ג'.\nהפרשה עוסקת בקורות יעקב מצאתו אל חרן ועד חזרתו לגבול ארץ כנען. היא פותחת בהתגלות האל אליו בבית אל בתחילת המסע, ומספרת בהרחבה על שהייתו בבית לבן הארמי בחרן: עבודתו כרועה צאן לבן, נישואיו עם רחל ולאה בנות לבן ובלהה וזלפה שפחותיהן, הולדת ילדיהם, בריחתו מלבן  כדי לשוב לארץ כנען, וכריתת הברית עמו. הפרשה מסיימת בפגישתו עם מלאכי אלוהים במחניים שבגבול ארץ כנען.\nהפרשה כתובה בתורה כפרשיה אחת רצופה.\nפרשת ויצא נקראת בין התאריכים ו' בכסלו–י\"ב בכסלו.",
    "pageid": 49645
  },
  {
    "title": "צחי גראד",
    "extract": "צחי גראד (נולד ב-28 בפברואר 1962) הוא שחקן קולנוע וטלוויזיה, תסריטאי ובמאי קולנוע ישראלי, זוכה פרס אופיר לשחקן המשנה הטוב ביותר ופרס האקדמיה לטלוויזיה.",
    "pageid": 272524
  },
  {
    "title": "קנדה",
    "extract": "קנדה (באנגלית ובצרפתית: Canada) היא מדינה בצפון אמריקה והצפונית ביותר בה. היא המדינה השנייה בגודלה בעולם בשטחה (אחרי רוסיה), ואוכלוסייתה מונה כ-40 מיליון תושבים. קנדה היא פדרציה המורכבת מעשר פרובינציות ושלוש טריטוריות, והיא מונרכיה חוקתית ודמוקרטיה פרלמנטרית. לקנדה שני גבולות יבשתיים – עם ארצות הברית, ועם דנמרק באי בודד ובלתי־מיושב, ה\"אי הנס\". גבולה עם ארצות הברית הוא הגבול היבשתי הארוך בעולם שאורכו כ־8,891 קילומטרים. בקנדה לבדה יש יותר אגמים מאשר שאר האגמים על פני כדור הארץ.\nעיר הבירה של קנדה היא אוטווה. בבירה שוכן הפרלמנט והיא מקום מושבה של הממשלה הפדרלית וכן של המושל הכללי, המייצג את מלך אנגליה, צ׳ארלס השלישי. קנדה היא מושבה בריטית לשעבר והיא המדינה הגדולה ביותר בחבר העמים הבריטי.\nכחברת ארגון המדינות המתועשות (G7), קנדה היא מדינה מודרנית ומפותחת טכנולוגית. כלכלתה בנויה על שפע של חומרי גלם טבעיים. למרות זאת, כלכלתה אינה מוגבלת ליצוא חומרי גלם בלבד והיא מייצרת מוצרים רבים.",
    "pageid": 894848
  },
  {
    "title": "רדיו תל אביב",
    "extract": "רדיו תל אביב היא תחנת רדיו אזורית שמרכזה בתל אביב ואולפניה ממוקמים ברמת החייל. רדיו תל אביב משלב בין תוכניות מלל, העוסקות בתחומי האקטואליה הרכה וההומור, ובין מוזיקת להיטים המשודרים ברצף. התחנה משדרת בתדר 102FM, המהווה חלק מהמיתוג שלה. רדיו תל אביב נמצא בשליטתם של אנשי העסקים צבי שלום, יוסי סבן ודני נישליס.",
    "pageid": 198349
  },
  {
    "title": "רונן בר",
    "extract": "רונן אברהם בר (נולד בשנת 1966) הוא ראש שירות הביטחון הכללי (השב\"כ) המכהן. נכנס לתפקיד באוקטובר 2021 כשהחליף את קודמו, נדב ארגמן, תחתיו כיהן כסגן ראש השב\"כ החל מ-2018. בר צמח בשורות הארגון ושירת בו בתפקידים שונים. למבצעים שהוביל וליחידות שעמד בראשן הוענקו מספר פרסי ביטחון.",
    "pageid": 2019040
  },
  {
    "title": "שש בש",
    "extract": "שש בש (בפרסית shesh - שש וטורקית beş - חמש) הוא משחק לוח וקוביות לשני שחקנים. זהו משחק מזל ואסטרטגיה עם חשיבות למיומנות השחקן. \nלוח המשחק מחולק ל-24 \"תחנות\" בצורת משולשים (מקומות בהם השחקן אמור להניח את אבני המשחק העגולות). לכל שחקן 15 אבני משחק בצבע אחיד, אך שונה מהצבע של היריב (לרוב שחור ולבן). האבנים ממוקמות בתחילת המשחק בצורה אופיינית (ראו תמונות בהמשך להמחשה). על השחקנים לקדם, כל אחד את אבניו, לעבר הרבע האחרון של הלוח בצד הסמוך אליו (מכונה \"בסיס\"). מהלך הקידום (מכונה \"מסע\") מתנהל בכיוונים מנוגדים (לרוב, הלבן נע בכיוון השעון, והשחור נע נגד כיוון השעון). הקידום מתבצע על ידי הטלת קוביות, והשחקן רשאי לקדם את אבניו בהתאם לתוצאת ההטלה. לאחר ששחקן הכניס את כל אבניו לרבע האחרון של הלוח, רשאי השחקן להמשיך בקידום אל מחוץ ללוח. שחקן שסיים להוציא את כל אבניו מהלוח מוכרז כמנצח.\n\nלפי המחקר ההיסטורי, המשחק התפתח מן המשחק המלכותי של אור, מהאלף השלישי לפנה\"ס. שש בש הוא אחד המשחקים העתיקים ביותר שעדיין בשימוש גם בראשית המאה ה-21.",
    "pageid": 1667
  },
  {
    "title": "תסמונת אספרגר",
    "extract": "תסמונת אַסְפֶּרְגֵּר הייתה אחת מתסמונות הקשת האוטיסטית. מאז שנת 2013, התסמונת כבר לא-מאובחנת בפני עצמה, ואנשים בעלי אספרגר נחשבים כסוג של אוטיסטים בתפקוד גבוה.\nהתסמונת מתאפיינת בעיקר בקשיים באינטראקציה חברתית ובתקשורת לא מילולית. מאפיינים בולטים נוספים הם התנהגות חזרתית והעמקה אובססיבית בתחומי עניין צרים. התסמונת נבדלת משאר הלקויות האוטיסטיות בכך שהתפתחות הדיבור והשפה תקינות, ורמת האינטליגנציה נורמלית ולעיתים אף גבוהה. הלקות המרכזית של בעלי תסמונת אספרגר באה לידי ביטוי בתקשורת לא-מילולית עם הסביבה – בקושי בהבנת סיטואציות חברתיות ובהבנת הבעות פנים, קושי ביצירת מערכת יחסים אינטימית וכיוצא בזה. בהשוואה לתסמונות אחרות על הקשת האוטיסטית, לאספרגרים יש פחות כפייתיות (compulsive), פחות הפרעות במשחק דמיוני, ופחות הפרעות בשפה המדוברת. לרוב, לאנשים עם תסמונת אספרגר ישנן יכולות טובות של הבנת הנקרא ולימוד שפות וחלקם בעלי יכולת זיכרון טובה במיוחד.\nהתסמונת נקראת על שם הרופא האוסטרי הנס אספרגר, אשר חקר ותיאר אותה אצל ילדים בשנת 1944.",
    "pageid": 36569
  },
  {
    "title": "אדם שנער",
    "extract": "אדם שנער הוא פרופסור חבר בבית ספר הארי רדזינר למשפטים באוניברסיטת רייכמן.",
    "pageid": 2222037
  },
  {
    "title": "אדר גולד",
    "extract": "אדר גולד (נולדה ב-18 במרץ 1988) היא זמרת-יוצרת, שחקנית, דוגמנית, מנחה ומוזיקאית ישראלית. הייתה חברה בהרכב עילי בוטנר וילדי החוץ לצד עילי בוטנר, אוהד שרגאי ותום גפן. התפרסמה בתוכנית המציאות כוכב נולד בעונתה השמינית.",
    "pageid": 1680050
  },
  {
    "title": "אוקראינה",
    "extract": "אוּקְרָאִינָה (באוקראינית: Україна) היא ארץ ומדינה השוכנת במזרח אירופה, ששטחה 603,628 קמ\"ר ואוכלוסייתה מנתה (לפני המלחמה עם רוסיה) 43 מיליון נפש. בירת אוקראינה, והעיר הגדולה ביותר בשטחה, היא קייב. אוקראינה חולקת גבולות עם בלארוס מצפון, פולין, סלובקיה והונגריה ממערב, רומניה ומולדובה מדרום ורוסיה ממזרח. לאוקראינה קו חוף לאורך ים אזוב והים השחור. מבין מדינות אירופה, אוקראינה היא המדינה השנייה בגודל שטחה והשמינית בגודל אוכלוסייתה.\nאוקראינה היא רפובליקה דמוקרטית בעלת משטר נשיאותי-למחצה עם הפרדת רשויות. היא יצואנית דגנים גדולה, ומכילה בשטחה כ־5% מפוטנציאל המינרלים בעולם. היא מדינה מתפתחת ואחת המדינות העניות ביותר באירופה. צבאה הוא השני בגודלו באירופה לאחר הצבא הרוסי. במשך השנים, הפכה לחברה ביותר מ־40 ארגונים בינלאומיים. בזמן שהייתה חלק מברית המועצות, הצטרפה אוקראינה לאומות המאוחדות כאחת המדינות המייסדות, יחד עם בלארוס, ביוזמת השלטונות הסובייטיים במוסקבה, ובזכות זה נהנתה ברית המועצות משלושה קולות בעצרת הכללית של האו\"ם.\nהיסטוריונים אוקראינים רואים את ראשית תולדות ארצם ברוס של קייב, ישות פוליטית סלאבית שקמה במאה התשיעית. במאה ה-14 סופח האזור על ידי דוכסות ליטא, שהתאחדה מאוחר יותר עם פולין. ב-1648, מרד קוזאקים בהנהגת בוגדן חמלניצקי הביא לייסוד ההטמאנות הקוזאקית, ישות עצמאית-למחצה, שפוצלה במהרה בין רוסיה לפולין-ליטא ופורקה סופית ב-1764. לאחר חלוקת פולין, עברו שטחי מדינת אוקראינה המודרנית שברשותה לידי האימפריה ההבסבורגית. במאה ה-19 קמה תנועה לאומית אוקראינית, שצברה תמיכה עממית, ביססה את השפה והתרבות המקומיות והנחילה את השם \"אוקראינה\" לאזורים עליהם תבעה ריבונות. לאחר נפילת האימפריה הרוסית והאימפריה האוסטרו-הונגרית בתום מלחמת העולם הראשונה, הוקמו מספר מדינות עצמאיות אוקראיניות, שהגדולה ביניהן הייתה הרפובליקה העממית של אוקראינה. אלו ניהלו מלחמות עם שכנותיהן כדי להתאחד ולקיים את עצמאותן, אך הובסו. הרפובליקה הסובייטית הסוציאליסטית האוקראינית, במסגרת ברית המועצות, נותרה כביטוי הלאומי היחיד. במלחמת העולם השנייה ולאחריה סיפחו הסובייטים את כל השטחים המאוכלסים באוקראינים שנותרו בשליטת מדינות אחרות. ב-1991, עם התפרקות ברית המועצות, הרפובליקה נעשתה למדינה עצמאית. השאיפה להתקרב לאיחוד האירופאי ולמערב, ולהתנתק מחוג ההשפעה הרוסי, היא אחד הגורמים לסכסוך מתמשך בין אוקראינה לרוסיה החל מ-2014 ולמלחמת אוקראינה–רוסיה החל מ-2022.",
    "pageid": 3888
  },
  {
    "title": "אילומינטי",
    "extract": "אילומינטי (מלטינית: Illuminati – \"נאורים\") הוא שם המתייחס למספר אגודות סתרים, היסטוריות, מודרניות ואמיתיות, שהידועה בהן היא קבוצת האילומינטי הבווארית, אגודת סתרים מעידן הנאורות. בעידן המודרני מתייחס השם פעמים רבות לארגונים קונספירטיביים שהתגלגלו כביכול מן האגודה הבווארית. על פי תיאוריות קונספירציה, ארגונים אלה מתפקדים בתור \"הכוח שמאחורי הכתר\", שולטים בעולם באמצעות ממשלות ותאגידים, ושואפים לכונן סדר עולמי חדש.\nהאילומינטי הבווארית החלה ב-1 במאי 1776 כתנועת הארה על ידי אדם וייסהאופט הישועי, פרופסור לתאולוגיה ומומחה למשפט קאנוני. התנועה הייתה מסדר סודי, בדומה לבונים החופשיים, אך בשונה ממנה היו למסדרים אלו מטרות פוליטיות. עיקרה היה בכניעה לראשי המסדר שמוליכים את החברים לעבר מטרה סודית כלשהי. היא הוגדרה כתנועת הארה ובוטלה (או ירדה למחתרת) יחד עם כל המסדרים החופשיים בבוואריה בשנת 1784 כאשר השליט החדש של בוואריה, קארל תאודור, אסר את קיומם. ייתכן כי חברים אחדים בתנועתו של יעקב פרנק הצטרפו בשלב מסוים לאילומינטים.\nפרופ' ג'יימס בילינגטון, בספרו \"אש במוחות האדם\", כותב: \"השם 'אילומיניסט' ככל הנראה נבחר מתמונת השמש המקרינה הארה אל המעגלים החיצוניים. במרכזו של המעגל הפנימי של האראופוגיס (ריבון המסדר) בער נר שסימל את המקור הסולארי של כל ההארה. הכת הזורואסטרית מאניכאיסטית של האש הייתה מרכזית בעבור הסמליות של האילומיניסט, אשר בלעדיה הייתה נחשבת אקלקטית. לוח השנה שלהם התבסס על הפרסי ולא המודל הנוצרי הקלאסי.\"",
    "pageid": 334122
  },
  {
    "title": "אנגלית",
    "extract": "אנגלית (באנגלית: English) היא שפה ממשפחת השפות הגרמאניות שמקורה באנגליה, והיא אחת השפות המדוברות ביותר בעולם. השפה רכשה לה מעמד דומיננטי והיא השפה המרכזית והרשמית בארצות רבות. אנגלית נלמדת ומובנת יותר מכל שפות העולם, משמשת שפה שנייה ושפה רשמית במדינות רבות, ולרוב מוגדרת כ\"לינגואה פרנקה\" בזכות השפעתה העצומה בתחומים רבים.\nעל־פי הערכות, יש בעולם בין 500 מיליון ל־1.8 מיליארד דוברי אנגלית ברמה כלשהי, בין כשפת אם או כשפה שנייה. מתוכם, בין 300 ל־450 מיליוני בני אדם מדברים אנגלית כשפת אם. אנגלית היא השפה השלטת במדע, באקדמיה, בתקשורת, בעסקים, בתעופה, בים, בדיפלומטיה, בתיירות, בבידור, במחשבים ובאינטרנט.\nהתפשטות השפה והשפעתה גברו בימי הזוהר של האימפריה הבריטית, אך לא פסקו גם בעת שזו דעכה, בין היתר עקב התעצמותה של ארצות הברית מבחינה מדינית, צבאית, כלכלית, מדעית, טכנולוגית ותרבותית.\nזוהי שפה רשמית בממלכה המאוחדת, אירלנד, קנדה, ניו זילנד, מלטה, הודו, פקיסטן, הפיליפינים, סינגפור, ובמספר מדינות באפריקה, באמריקה הלטינית ובאיי אוקיאניה.\nבארצות הברית ובאוסטרליה לא מוגדרת שפה רשמית, אך השפה האנגלית משמשת את ממשלותיהן ואת תושביהן יותר מכל שפה אחרת.",
    "pageid": 908647
  },
  {
    "title": "אנה קארנינה (סרט, 2009)",
    "extract": "אנה קארנינה (ברוסית: Анна Каренина) הוא סרט קולנוע רוסי, עיבוד קולנועי לספרו הקלאסי של לב טולסטוי,\"אנה קארנינה\", בבימויו של סרגיי סולוביוב ובכיכובם של טטיאנה דרוביץ' ואולג יאנקובסקי.\nהפקת הסרט הושלמה בשנת 2007 אך בשל התנגשויות בלוחות הזמנים של סרט דומה בשם \"אסא-2\" בעל אותו קו עלילה הקרנת הבכורה נדחתה לשנת 2009. בשנת 2013 שודרה בערוץ הראשון הרוסי הגרסה הטלוויזיונית בסדרת טלוויזיה בת 5 פרקים.\nהסרט זכה בפרס ניקה (האוסקר הרוסי) בקטגוריית עיצוב התלבושת הטוב ביותר.",
    "pageid": 1372738
  },
  {
    "title": "אנטיגונה",
    "extract": "אנטיגונה (ביוונית: Αντιγόνη; מילולית – \"זו שנועדה להתנגד\") היא דמות מהמיתולוגיה היוונית ומחזה מאת סופוקלס. היא בתו וגם אחותו למחצה של אדיפוס מלך תבאי, ושל אשתו–אמו יוקסטה (Ἰοκάστη). הגרסה הידועה ביותר של סיפור אנטיגונה מצויה בטרגדיה בעלת אותו שם מאת סופוקלס, שהוצגה ככל הנראה לראשונה ב-442 לפנה\"ס. ישנן גם גרסאות אחרות לסיפור, החורגות מגרסתו של סופוקלס.",
    "pageid": 21112
  },
  {
    "title": "אסי כהן",
    "extract": "אסי כהן (נולד ב-10 באוקטובר 1974) הוא שחקן, קומיקאי, סטנדאפיסט, תסריטאי ופרזנטור ישראלי.",
    "pageid": 129688
  },
  {
    "title": "אריה",
    "extract": "אריה (שם מדעי: Panthera leo) הוא מין של טורף גדול מהסוג פנתר שבמשפחת החתוליים, והוא השני בגודלו בין בני הקבוצה דמויי חתול, אחרי תת-המין הסיבירי של הטיגריס.\nהאריה נפוץ בעיקר ביבשת אפריקה, אך גם במדינת גוג'ראט שבהודו. הוא ניזון מאוכלי עשב שונים אותם הוא צד, וכן מפגרים. בתרבות האנושית נחשב האריה סמל לגבורה וכוח, ולכן הוצמד לו הכינוי \"מלך החיות\". תוחלת חייו בטבע היא בין 12 ל-18 שנים, אך בשבי הוא יכול לחיות עד 30 שנה. שמות נוספים של האריה בשפה העברית הם ליש, שחל, שחץ ולביא. שם נקבת האריה הוא לביאה ואריה צעיר נקרא כפיר.",
    "pageid": 710386
  },
  {
    "title": "בובספוג מכנסמרובע",
    "extract": "בּוֹבּסְפוֹג מִכְנָסמְרֻבָּע (באנגלית: SpongeBob SquarePants) היא סדרת אנימציה אמריקאית הומוריסטית שנוצרה על ידי הביולוג הימי והאנימטור סטיבן הילנבורג עבור רשת ניקלודיאון האמריקאית. הסדרה שודרה לראשונה בערוץ ניקלודיאון של ארצות הברית ב־1 במאי 1999. העלילה מתרחשת בעיר במעמקי הים, ומתמקדת בהרפתקאותיהם של ספוג ים בשם בובספוג מכנסמרובע ושל קרוביו.\nבישראל, הסדרה החלה את שידוריה ב-1 ביולי 2003 עם פתיחת ערוץ ניקלודיאון הישראלי, ומאז משודרת בדיבוב לעברית; בעבר, גרסה מתורגמת שודרה בערוץ בשעות הלילה. החל מאוגוסט 2017 משודרת הסדרה בדיבוב לערבית בערוץ מכאן 33. ב-2023 הודיעה ניקלודיאון כי הסדרה תחודש לעונה 15.",
    "pageid": 41029
  },
  {
    "title": "בעז שרעבי",
    "extract": "בֹעז שרעבי (נולד ב-28 במאי 1947) הוא זמר, פזמונאי ומלחין ישראלי.",
    "pageid": 194348
  },
  {
    "title": "ברכת המוציא לחם מן הארץ",
    "extract": "בִּרְכַּת הַמּוֹצִיא לֶחֶם מִן הָאָרֶץ היא אחת מברכות הנהנין החשובות והידועות אותה מברכים על הלחם. ברכת המוציא פוטרת ברכות אחרות (כאשר אוכלים מאכלים אחרים באמצע הסעודה שעליה ברכו ברכת המוציא), אך לא ניתן להיפטר מחיובה על ידי ברכה אחרת. הברכה אחרונה שיש לברך לאחר אכילת לחם היא ברכת המזון.",
    "pageid": 635651
  },
  {
    "title": "גרי מנדלבאום",
    "extract": "גרשון (גרי) מנדלבאום הוא דמות בדיונית שהופיעה בקומדיות המצבים \"הפיג'מות\", \"הפיג'מות בקפה קר סול\", \"הפיג'מות במופע של דובל'ה\" ו\"מנדלבאום בלש פרטי\". הדמות מגולמת על ידי יניב פולישוק. מאופיין בהתנהגות ממורמרת וילדותית.",
    "pageid": 819048
  },
  {
    "title": "האימפריה האוסטרית",
    "extract": "האימפריה האוסטרית (בגרמנית: Kaiserthum Österreich) הייתה אימפריה מרכז אירופית מרבות העוצמה והגדולות ביותר באותה התקופה, שבירתה וינה, אשר התקיימה בשנים 1804–1867. האימפריה נוסדה כהמשך לממלכת הבסבורג ועל חורבות האימפריה הרומית הקדושה, והחל משנת 1867 עברה רפורמה והפכה לאימפריה האוסטרו-הונגרית. האימפריה נהנתה מעוצמה פוליטית וכלכלית רבה.",
    "pageid": 95703
  },
  {
    "title": "האימפריה הרומית",
    "extract": "האימפריה הרומית או הקיסרות הרומית (בלטינית: IMPERIVM•ROMANVM) הייתה מדינה רומית, שהתקיימה באגן הים התיכון מימי אוגוסטוס (המאה ה-1 לפני הספירה) ועד נפילתה בשנת 476 לספירה. האימפריה הרומית היוותה את השלב השלישי והאחרון בהתפתחות הציוויליזציה של רומא העתיקה; היא נוצרה כתוצאה מהחלפת שלטון הרפובליקה הרומית (509 לפנה\"ס – המאה ה-1 לפנה\"ס), אשר לו עצמו קדמה המלוכה הרומית (המאה ה-8 לפנה\"ס – 509 לפנה\"ס). האימפריה הרומית התאפיינה בצורת ממשל אוטוקרטית ובשטחים רחבי הידיים אותם כבשה באירופה, בצפון אפריקה ובמזרח התיכון.\nישנם כמה אירועים המקובלים על ההיסטוריונים כנקודת המפתח למעבר בין הרפובליקה לקיסרות, בהם: מינויו של יוליוס קיסר לדיקטטור בשנת 44 לפנה\"ס, קרב אקטיום (2 בספטמבר 31 לפנה\"ס), והחלטת הסנאט להעניק לאוקטביאנוס את תואר הכבוד אוגוסטוס (ב-4 בינואר 27 לפנה\"ס).\nאת התפשטותה החלה רומא העתיקה עוד בימי הרפובליקה, אך היא הגיעה לשיאה בימיו של הקיסר טראיאנוס, כאשר חלשה על שטח של כמעט 6 מיליון קמ\"ר. בימי שלטונו של הקיסר הבא, הדריאנוס, נוהגים רבים לראות את ימי שיא עצמתה ושגשוגה התרבותי של האימפריה. מורשתה של האימפריה הרומית ניכרת בשפה, דת, ארכיטקטורה, פילוסופיה, משפטים, אמנות, ממשל, מדע ועוד באומות רבות.\nלקראת אמצע המאה השלישית נקלעה האימפריה הרומית למשבר קשה עקב אי יציבות שלטונית, איומים צבאיים מחוץ לאימפריה וקשיים כלכליים. בסוף המאה הצליח הקיסר דיוקלטיאנוס לייצב את האימפריה, אך שיטת השלטון שהנהיג ב-293, הטטרארכיה, שחילקה את הנהגת האימפריה בין ארבעה שליטים שותפים, רמזה כבר על התפרקותה העתידית של האימפריה. ב-324 איחד הקיסר קונסטנטינוס שוב את האימפריה תחת שלטון של קיסר יחיד. הוא אף העביר את בירת האימפריה מרומא לקונסטנטינופול (ביזנטיון) שבפתח מיצר הבוספורוס. ב-395 הוריש הקיסר תיאודוסיוס הראשון את האימפריה לשני בניו, שקיבלו כל אחד מחצית האימפריה. כך נוצרו שתי ישויות: האימפריה הרומית המערבית שבירתה רומא, והאימפריה הרומית המזרחית שבירתה קונסטנטינופול.\nהקיסרות הרומית המערבית התפוררה בהדרגה בלחץ פלישות העמים הברבריים, ורומא איבדה את שליטתה על רוב שטחיה. בשנת 476, כאשר הקיסר המערבי האחרון רומולוס אוגוסטולוס הודח על ידי אודואקר, היא חדלה להתקיים. הקיסרות הרומית המזרחית, או כפי שהיא מכונה בפי היסטוריונים מודרניים, הקיסרות הביזנטית, התקיימה עד לשנת 1453 עם כיבוש קונסטנטינופול על ידי האימפריה העות'מאנית בהנהגתו של מהמט השני. עם מותו של הקיסר הביזנטי האחרון, קונסטנטינוס האחד עשר בקרב על העיר, חדלה להתקיים גם הקיסרות הרומית המזרחית. ב-1461 העיר טרבזון נכבשה ואיתה השריד האחרון לאימפריה הביזנטית (או רומית).",
    "pageid": 104724
  },
  {
    "title": "האשם ספי א-דין",
    "extract": "האשם סַפי א-דין (בערבית: هاشم صفي الدين, בתעתיק מדויק: האשם צפי אלדין; 3 במאי 1964 – 4 באוקטובר 2024) היה איש דת שיעי לבנוני, שנחשב כמועמד להחליף את נסראללה בתור מזכ\"ל חזבאללה, ושימש כראש המועצה המבצעת של חזבאללה מאז 2001. א-דין הוכרז כמחבל עולמי שהוכרז באופן מיוחד על ידי מחלקת המדינה של ארצות הברית ובנוסף הוגדר כטרוריסט על ידי ערב הסעודית.",
    "pageid": 1843186
  },
  {
    "title": "הבחירות לנשיאות ארצות הברית 2024",
    "extract": "הבחירות לנשיאות ארצות הברית לשנת 2024 התקיימו ב-5 בנובמבר 2024, והסתיימו בניצחונו של דונלד טראמפ, מועמד המפלגה הרפובליקנית, על סגנית הנשיא המכהנת קמלה האריס, מועמדת המפלגה הדמוקרטית. טראמפ וסגנו, ג'יי. די. ואנס, צפויים להיכנס לתפקידם ב-20 בינואר 2025 לאחר אשרור התוצאות על ידי חבר האלקטורים.\nבבחירות אלו, ה-60 במספר, התמודד תחילה ג'ו ביידן על כהונה שנייה כנשיא, לצד סגניתו האריס, אך פרש מהמרוץ ב-21 ביולי 2024. לאחר פרישתו, מונתה האריס למועמדת הדמוקרטית לנשיאות, עם טים וולז כמועמד לסגנות. במהלך מערכת הבחירות נרשמו מספר אירועים חריגים, בהם פרישת ביידן ושני ניסיונות התנקשות בטראמפ, בפנסילבניה ופלורידה.\nבחירות אלו הן הראשונות לאחר מפקד האוכלוסין של ארצות הברית ב-2020, הקובע לפי חוקת ארצות הברית את הרכב חבר האלקטורים.",
    "pageid": 2035019
  },
  {
    "title": "החצר האחורית",
    "extract": "החצר האחורית הוא הרכב של הפזמונאי והמשורר יענקל'ה רוטבליט, ושלושה מוזיקאים: תומר יוסף – מתופף וזמר בלהקת \"בלקן ביט בוקס\"; איתמר ציגלר – זמר ונגן גיטרה וגיטרה בס, חבר להקת \"בלקן ביט בוקס\" והרכבים נוספים; גֶדי רונן – זמר ופסנתרן, חבר בלהקות \"1:1\" ו\"דבק\".",
    "pageid": 1122612
  },
  {
    "title": "היחידה ללוחמה לא ג'נטלמנית",
    "extract": "היחידה ללוחמה לא ג'נטלמנית (באנגלית: The Ministry of Ungentlemanly Warfare) הוא סרט קומדיית ריגול ופעולה בבימויו של גאי ריצ'י, המבוסס על הספר \"הלוחמים הסודיים של צ'רצ'יל: סיפורם האמיתי  והנפיץ של הכוחות המיוחדים חסרי המעצורים במלחמת העולם השנייה\" מאת דמיאן לואיס משנת 2014. הסרט מציג גרסה בדיונית של אחד המבצעים שביצעה מנהלת המבצעים המיוחדים בתקופת מלחמת העולם השנייה.\nהסרט יצא לאקרנים בארצות הברית ב-19 באפריל 2024.",
    "pageid": 2310199
  },
  {
    "title": "הפרעת קשב, ריכוז והיפראקטיביות",
    "extract": "הפרעת קשב, ריכוז והיפראקטיביות, (לפי האקדמיה ללשון העברית: הַפְרָעַת קֶשֶׁב וּפְעַלְתָּנוּת יֶתֶר) או בקיצור הפרעת קשב (מוכרת כ-ADHD, ראשי תיבות באנגלית של Attention Deficit Hyperactivity Disorder), היא הפרעה נוירו-התפתחותית שתסמיני הליבה שלה הם קשיי קשב וקשיי ריכוז, היפראקטיביות (פעלתנות יתר) ואימפולסיביות. עם זאת, לא כל התסמינים חייבים להופיע כדי לענות על הקריטריונים של אבחנת הפרעת קשב.\nהפרעת קשב היא תופעה שכיחה הקיימת בקרב כ-7%-10% מהאוכלוסייה.\nהיא מתפתחת במשך חמש שנות החיים הראשונות\nואינה דועכת בגיל מסוים. בהתאם לכך, ניתן למצוא אותה בכל שכבות הגיל, כולל תקופת הבגרות והזקנה.\nהפרעת קשב יכולה לבוא לידי ביטוי בכל תחומי החיים. היא עלולה להפריע בלמידה, בעבודה, ביחסים בין-אישיים ובפעילויות הטיפול העצמי.\nבהתאם לכך, רבים מהחוקרים והעוסקים בתחום זה טוענים כי כל מקרה של הפרעת קשב צריך להיות מאובחן ומטופל באופן יעיל. בנוסף, הפרעת קשב מאופיינת בתחלואה נלווית משמעותית, כך שלעיתים קרובות קיים יותר ממקור אחד הגורם לתסמינים; איתור או שלילה של מקורות נוספים לתסמינים נעשה במסגרת תהליך אבחון הפרעת קשב, ומסייע להתאים את הטיפול לכל אדם באופן אישי.\nאף על פי שהתפקוד האקדמי עלול להיפגע בעקבות הפרעת קשב, היא אינה מוגדרת על ידי המדריכים האבחוניים DSM ו-ICD כלקות למידה. זאת משום שהתפקוד בתחום זה אינו מושפע בהכרח מהפרעת הקשב, ומשום שהיא יכולה לפגוע גם בתחומים שאינם אקדמיים.\nכמו כן, אין קשר בין המנגנונים העומדים בבסיס לקויות הלמידה דיסלקסיה, דיסגרפיה ודיסקלקוליה לבין אלו של הפרעת קשב.\nעם זאת, יש המכלילים גם מיומנויות הקשבה כתחומי למידה שנפגעים בלקות למידה, ולפיכך הם כוללים בהגדרת לקויות הלמידה גם קשיים כגון הפרעת קשב.",
    "pageid": 42273
  },
  {
    "title": "ולדימיר פרידמן",
    "extract": "ולדימיר פורסק פרידמן (ברוסית: Владимир Фридман; נולד ב-20 ביוני 1959) הוא שחקן וזמר ישראלי. זוכה בפרס \"איש השנה\" של העלייה הרוסית בתחום קולנוע ותיאטרון, זוכה בפרס השחקן הטוב ביותר בהצגה \"על הספסל\".",
    "pageid": 190732
  },
  {
    "title": "חיל השריון",
    "extract": "חיל השריון הישראלי (בראשי תיבות: חש\"ן) הוא החיל המתמרן העיקרי בזרוע היבשה של צבא הגנה לישראל והוא מבין חילות השריון הגדולים בעולם, חיל השריון מבסס את עיקר כוחו על טנקי מערכה.\nחיל השריון הוא החיל המכריע בזרוע היבשה אשר מבסס את המחץ שלו על שילוב של ניידות, עמידות וכוח אש. החיל מפעיל בעיקר טנקי מערכה מסדרת המרכבה אך גם יחידות פלס\"ר ופלמ\"ס. כמו כן, לרוב חטיבות השריון כפופים גם גדודים של חיל ההנדסה הקרבית אשר נלחמים רגלית ובנוסף מפעילים כלים הנדסיים מסוגים שונים. במלחמות תפקיד חיל השריון הוא כפול. מצד אחד להוביל את הכוחות המסתערים בקו הראשון ולטהר את השטח מכוחות אויב, ומהצד השני לבלום את כוחות השריון של האויב ולהשמיד את הטנקים שלו. בימי שלום, מספק חיל השריון גיבוי לחיל הרגלים בעת ביצוע משימות ביטחון שוטף, כאשר הטנקים משמשים בגדר \"מוצב נייד\" המהווה מכפיל כוח לכוחות הבט\"ש.\nצבעה של כומתת החיל הוא שחור ואילו צבעי הדגל של חיל השריון הם ירוק ושחור. בסמל החייל, הקבוע על הכומתות, מופיע טנק קרומוול – מדגמי הטנקים שמהם הורכב החיל בראשית דרכו. סיסמתו של החיל היא \"האדם שבטנק ינצח\".\nקצין השריון הראשי הנוכחי הוא תת-אלוף אוהד מאור.",
    "pageid": 32064
  },
  {
    "title": "חיפה",
    "extract": "חֵיפָה (בערבית: حيفا) היא עיר באזור הכרמל, השלישית בגודל אוכלוסייתה בישראל (אחרי ירושלים ותל אביב-יפו), בעלת אוכלוסייה מעורבת עם מיעוט ערבי. היא חברה בארגון פורום ה-15, משמשת מרכזה של מטרופולין חיפה, בירת מחוז חיפה והיא מרכז עירוני חשוב והגדול ביותר בצפון ישראל. חיפה, המשתרעת על פני כ-70 קמ\"ר, היא העיר עם השטח ה-6 בגודלו בישראל ומונה כ-300,000 תושבים.\nחיפה היא מרכז תחבורה, תעשייה ותרבות חשוב ומשפיע על כל מדינת ישראל ואחד ממרכזי הסחר הימי של ישראל. מראשית ימיה, הייתה עיר נמל. גם בשנות האלפיים, אחד מסמלי העיר הוא נמל חיפה, שהוא אחד משני נמלי המסחר הגדולים של ישראל, לצד נמל אשדוד.",
    "pageid": 678474
  },
  {
    "title": "יבשתנים",
    "extract": "יבשתנים (שם מדעי: Oxudercinae) הם תת-משפחה של דגים ממשפחת הקברנוניים שבסדרת הדקראים. לפי מספר חלוקות הם שייכים למשפחה אוקסודרסיים. אלו הם דגים אמפיביים העולים ליבשה ויכולים לשהות בה פרקי-זמן ממושכים.",
    "pageid": 1123845
  },
  {
    "title": "יהודים",
    "extract": "יְהוּדִים, המוכרים גם בשם עַם יִשְׂרָאֵל (או הָעָם הַיְּהוּדִי), הם לאום וקבוצה אתנו-דתית שמקורה על פי המסורת בחלק משבטי ישראל, ובממלכות העבריות ישראל ויהודה שהתקיימו בארץ ישראל שבמזרח התיכון בסוף האלף השני לפנה\"ס. האתניות, הלאומיות, התרבות והדת היהודיות קשורות זו לזו באופן הדוק; האמונה והמסורות של עם ישראל היא היהדות. עם זאת, במהלך ההיסטוריה הצטרפו או צורפו לעם ישראל אישים וקבוצות שונות, בגיור ובנישואים.\nהאזכור החיצוני הקדום ביותר לקבוצה בשם \"ישראל\" בארץ ישראל הוא בכתובת מצרית (מצבת ישראל) משלהי המאה ה-13 לפנה\"ס. למרות ויכוח בין ארכאולוגים בין 'מינימליסטים' (המייחסים חשיבות קטנה לעדות המקרא ומכפיפים אותה לממצאים ארכאולוגים ולעדויות חיצוניות) ל'מקסימליסטים' או שמרנים או אלו המזוהים עם 'ארכאולוגיה מקראית' (כלומר חוקרים המוכנים עקרונית לקבל את עדות המקרא כבעלת תוקף כשלעצמו), מקובלת על רוב החוקרים עובדת קיומה של קבוצת אוכלוסייה עברית בארץ ישראל, לכל המאוחר במאה ה-10 לפנה\"ס. הוויכוח בין האסכולות הנזכרות מתקיים גם לגבי היקף ואופי ההתיישבות של אותה אוכלוסייה, אך ברור שלכל המאוחר במאה ה-9 לפנה\"ס התבססו באזור שתי ממלכות עבריות – ממלכת ישראל וממלכת יהודה. היהודים נקראים על שם ממלכת יהודה, שנותרה לבדה לאחר חורבן ממלכת ישראל בשנת 722 לפנה\"ס, וחורבנה של ממלכת יהודה בשנת 586 לפנה\"ס עם גלות בבל. עם שיבת ציון, החלה תקופת בית שני, ברובה חיו תושבי יהודה תחת שלטון זר, למעט תקופה קצרה של שלטון עצמאי בימי החשמונאים. במקביל שגשגה פזורה יהודית גדולה בכל אגן הים התיכון, ובתקופה הרומית הגיע אחוז היהודים באוכלוסיית העולם לשיא היסטורי. עם זאת במהלך מרידות יהודה ברומא מקרב פרובינקיה יוּדַיְאָה (בלטינית: Provincia Iudaea), יהודים רבים נהרגו, נעקרו, הוגלו, או נמכרו לעבדות, וחבל יהודה כמעט התרוקן כולו מיושביו. לאחר המרידות מרכז כובדו של היישוב היהודי עבר לגליל, ומאוחר יותר לבבל השכנה.\nהיישוב היהודי בארץ ישראל המשיך להצטמצם תחת השלטון הביזנטי והמוסלמי, עד שהגיע לשיעור נמוך במיוחד בזמן השלטון העות'מאני, לכל היותר 8% בלבד מאוכלוסיית ארץ ישראל במאה ה-19.\nיהודים המשיכו להתפזר בעולם המוכר (נוצרי ומוסלמי) במהלך ימי הביניים המוקדמים והמאוחרים, ועל פי הערכות מקובלות, עמד מספר היהודים בעולם בשנת 1700 על כ-650 אלף נפש. על קהילות וותיקות בארצות האסלאם ובאיטליה נוספו קהילות קטנות במערב אירופה, וקהילות ביניניות במרכז ובמזרח אירופה ובספרד. ב-1290 גורשו יהודי אנגליה, במהלך המאה ה-14 גורשו יהודי צרפת, ובסוף המאה ה-15 גורשו היהודים מספרד. חלקם נדדו לאירופה, חלקם לצפון אפריקה ולאורך השנים גם לרחבי האימפריה העות'מאנית.\nבעולם כולו היו בשנת 1800 כ-2.25 מיליון יהודים בלבד, אך מספרם גדל פי 4.5 תוך מאה שנה, ועמד על יותר מ-10 מיליון בשנת 1900.\nבמקביל השתנו קהילות יהודיות בארצות שונות גם בשל הגירה: יהודי צרפת שמנו ב-1789 לכל היותר 30 אלף נפש, הפכו לקהילה של כ-300 אלף נפש תוך כמאה שנה. בארצות הברית בה חיו ב-1776 לא יותר מ-2000 יהודים, חיו ב-1860 מעל ל-250 אלף וב-1924 לפחות 5 מיליון. התחזקות היישוב היהודי בארץ ישראל החלה במהלך המאה ה-19, עם התמורות בתחבורה לארץ-ישראל, שיפור יחסי של המצב בעיקר אחרי 'מלחמת קרים' והגידול במספר היהודים בעולם, שחלק זעיר מהם רצה לממש את מצוות העלייה לארץ. ב-1878 כבר חיו בארץ ישראל כ-24,000 יהודים, ועם הופעת התנועה הציונית, התחזק זרם העלייה אך עדיין היה רק כ-2% מכלל היהודים שהיגרו עד 1924. עליות המוניות יחסית החלו רק מהעלייה הרביעית, והעליה החמישית כמו גם גידול טבעי הביא את אחוז היהודים באוכלוסיית הארץ, עד לכדי כ-650 אלף איש, כ-37% ערב קום המדינה. שואת העם היהודי בידי גרמניה הנאצית ועוזריה באמצע המאה ה-20 הביא להשמדת למעלה משליש מעם ישראל. לאחריה, שארית הפליטה, וכן קהילות נוספות מרחבי העולם, עלו לארץ ישראל.\nמדינת ישראל הוקמה בשנת ה'תש\"ח, היא 1948, כמדינה היהודית היחידה בעולם. חוק השבות של המדינה – מעניק זכות למתן אזרחות ישראלית לכל יהודי בתפוצות. כ־46% מיהודי העולם מתגוררים בישראל, ישראל היא המדינה היחידה בעולם שבה היהודים מהווים רוב (וכן היחידה בעולם שבה היהודים מהווים מעל ל-2% מכלל האוכלוסייה). נכון לשנת 2023 יש ברחבי תבל כ־15.7 מיליון יהודים המהווים כחמישית האחוז מאוכלוסיית העולם.\n\n",
    "pageid": 274511
  },
  {
    "title": "יוני שטבון",
    "extract": "יונתן (יוני) שֶטבּוּן (נולד בי\"ד באדר ה'תשל\"ט, 13 במרץ 1979) הוא פוליטיקאי ישראלי, כיהן כסגן יו\"ר הכנסת, חבר ועדת החוץ והביטחון וחבר הכנסת בכנסת ה-19. בעלים של משרד 'כנף אסטרטגיה' ועוסק בניהול פרויקטים בינלאומיים. יועץ בתחום מדיניות חוץ וביטחון. שטבון הוא סא\"ל (במיל') ומעוטר צל\"ש הרמטכ\"ל על תפקודו בקרב בינת ג'בייל במלחמת לבנון השנייה.",
    "pageid": 1067692
  },
  {
    "title": "יחידה 81",
    "extract": "יחידה 81 (קרי: שמונה אחת) או היחידה הטכנולוגית של מערך המבצעים המיוחדים היא יחידה במערך המבצעים המיוחדים תחת אגף המודיעין של צה\"ל העוסקת במתן פתרונות טכנולוגיים לצרכים מבצעיים של אגף המודיעין.\nהיחידה מורכבת בעיקרה מאנשי צבא, אולם משרתים בה גם אזרחים, ובהם בעלי תואר דוקטור לתחומים ייחודיים בפיזיקה ובהנדסה. בראשה עומד קצין בדרגת אלוף-משנה.",
    "pageid": 1293779
  },
  {
    "title": "יצחק",
    "extract": "יצחק, מכונה במסורת היהודית יצחק אבינו, הוא דמות מקראית, השני בשלושת האבות. בנם של אברהם ושרה, ואחיו למחצה מאביו של ישמעאל. סיפור חייו מסופר בספר בראשית, בעיקר בפרקים כ'-כ\"ח.\nמבין שלוש דמויותיהם המקראיות של האבות, יצחק הוא דמות פחות מרכזית, והוא מהווה מעין חוליה מקשרת בין האב הראשון אברהם, לבין יעקב, שממנו יצאו שנים-עשר השבטים. אחד הסיפורים המרכזיים העוסקים בו הוא העקדה, שהוא אחד מהסיפורים הידועים והמשפיעים ביותר בתנ\"ך. סיפור מרכזי נוסף בחייו של יצחק המופיע במקרא הוא ירידתו לגרר וסיפור היחסים בינו לבין אבימלך מלך גרר וסיפור המריבה של רועי גרר על הבארות שחפרו עבדי יצחק, וכן סיפור התעשרותו של יצחק בגרר והברית שלו עם אבימלך. סיפור שלישי המתואר באריכות במקרא הקשור ביצחק הוא סיפור הברכות שרצה יצחק לברך את עשיו, שנלקחו בידי יעקב.",
    "pageid": 16321
  },
  {
    "title": "ירון פינקלמן",
    "extract": "ירון פינקלמן (נולד ב-25 באפריל 1975) הוא קצין בצה\"ל בדרגת אלוף, המשרת כמפקד פיקוד הדרום מאז יולי 2023. קודם לכן שירת כראש חטיבת המבצעים באמ\"ץ, מפקד עוצבת האש, מפקד חטיבת גבעתי, מפקד החטיבה הצפונית ברצועת עזה, מפקד עוצבת חצי האש ומפקד גדס\"ר צנחנים. שלושה חודשים לאחר שנכנס לתפקידו כאלוף הפיקוד, התחולל טבח שבעה באוקטובר שפתח את מלחמת חרבות ברזל. מאז פינקלמן מפקד על הלחימה ברצועת עזה נגד פלגי הטרור ובראשם חמאס.",
    "pageid": 1187237
  },
  {
    "title": "יריב לוין",
    "extract": "יריב גדעון לוין (נולד ב-22 ביוני 1969, ז' בתמוז ה'תשכ\"ט) הוא שר המשפטים, סגן ראש הממשלה וחבר הכנסת מטעם סיעת הליכוד. בעבר שימש כשר התיירות, שר לביטחון פנים, יו\"ר הכנסת, יו\"ר הקואליציה, יו\"ר ועדת החוץ והביטחון ויו\"ר ועדת הכנסת. עורך דין במקצועו.",
    "pageid": 636609
  },
  {
    "title": "כורדים",
    "extract": "כורדים (בכורדית: کورد / Kurd) הם קבוצה אתנית ולאום המהווים חלק מהעמים האיראניים. מספרם של הכורדים מוערך בכ־25 עד 40 מיליון נפש. מרבית הכורדים חיים בטורקיה, איראן, עיראק וסוריה. יש גם קהילות כורדיות קטנות יותר בארמניה ובגאורגיה. בעבר גם התקיימה קהילה כורדית עתיקה ליד קאבול שבאפגניסטן, אך היא עזבה את המדינה בזמן מלחמת האזרחים האפגנית. רוב הכורדים הם מוסלמים.\nמראשית המאה ה-20 הכורדים שואפים להקים מדינה עצמאית בחבל הארץ כורדיסטן, אך עקב התנגדותן העזה של המדינות באזור לא עלה בידי הכורדים להקים מדינה. כתוצאה מכך, נותרו הכורדים הקבוצה הלאומית הגדולה ביותר ללא מדינה משלהם. המדינות בהן חיים הכורדים, עיראק, איראן, סוריה וטורקיה אינן מכירות בלאומיות הכורדית וחלקן אף שוללות מהם זכויות לביטוי תרבותי ולאוטונומיה.\nבטורקיה, רוב מזרח המדינה מאוכלס ברוב כורדי. המחתרת הכורדית, PKK, הייתה פעילה מאוד בשנות התשעים וביצעה פעולות טרור רבות, עד לתפיסתו של מנהיגה עבדוללה אג'לאן. מלבד פעילותה נגד הכורדים שבגבולותיה, טורקיה תוקפת גם את הכורדים שבצפון עיראק.\nלאחר שנעצר מנהיגה של המחתרת, התקבלה החלטה על ידי חבריה לרכך את האידאולוגיה שלה. התנועה החלה להתמקד בעיקר במאבק להכרה בשפה הכורדית, התרבות שלהם וזכותם לחופש ביטוי.\nרוב הפליטים הכורדים שעזבו את טורקיה ועיראק חיים כיום בתנאים קשים במחנות הפליטים בארצות בהן הם מפוזרים, ובפרט בסוריה, שם התנהלה מלחמת אזרחים קשה תחת שלטונו של בשאר אל-אסד, וחלקם אף השתתפו בה.",
    "pageid": 21138
  },
  {
    "title": "לבד בבית",
    "extract": "לבד בבית היא קומדיית מצבים ישראלית לילדים, המשודרת בכאן חינוכית החל מ-31 בינואר 2021. את הסדרה יצרו וכתבו יניב זוהר ונדב פרישמן. הסדרה נמצאת באותו \"יקום טלוויזיוני\" עם קופה ראשית.\nב-31 בינואר 2021 עלתה העונה הראשונה של הסדרה בערוץ כאן חינוכית. ב-8 באוגוסט 2022 עלתה העונה השנייה, וב-2 ביולי 2023 עלתה העונה השלישית, עם שחקנים חדשים וסט צילומים חדש, וב-16 במאי 2024 עלתה העונה הרביעית והאחרונה. ב-1 בספטמבר 2023 עלו שלוש עונות של הסדרה לשידור בנטפליקס.",
    "pageid": 1942202
  },
  {
    "title": "מאור שוויצר",
    "extract": "מאור שוויצר ברדוגו (נולד ב-3 בספטמבר 1989) הוא שחקן קולנוע, טלוויזיה ותיאטרון ישראלי.",
    "pageid": 1069817
  },
  {
    "title": "מאיה ורטהיימר",
    "extract": "מאיה ורטהיימר-זמיר (נולדה ב-29 ביולי 1990) היא שחקנית, דוגמנית, אושיית רשת ומנחת טלוויזיה ישראלית.",
    "pageid": 1454660
  },
  {
    "title": "מכבי חיפה (כדורגל)",
    "extract": "מכבי חיפה הוא מועדון כדורגל ישראלי מהעיר חיפה המשחק בליגת העל הישראלית. המועדון הוקם בשנת 1913, והוא נמנה עם המועדונים הוותיקים ביותר בליגה הבכירה בארץ ישראל (השתתף בעונת הבכורה 1931/1932). החל משנת 1992 הוא מנוהל על ידי איש העסקים יעקב שחר, שמכהן כנשיא המועדון. המועדון כולל גם קבוצות נוער, נערים וילדים ובתי ספר לכדורגל.\nצבע התלבושת הביתית הקבועה של המועדון הוא ירוק, ולאורך השנים שולב בה גם הצבע הלבן. החל משנת 1955 ועד 2014 ערכה הקבוצה את משחקי הבית שלה באצטדיון קריית אליעזר. החל מעונת 2014/2015 משחקת הקבוצה באצטדיון סמי עופר.\nברוב התארים שלו זכה המועדון החל משנות השמונים של המאה ה-20, והוא הפך לאחד מהמובילים בכדורגל הישראלי. המועדון זכה לאורך שנותיו ב-15 אליפויות ישראל, בשישה גביעי מדינה, בחמישה גביעי טוטו ובארבעה גביעי אלוף האלופים. כמו כן, הוא הגיע להישגים רבים במפעלים האירופיים: הוא המועדון הישראלי הראשון בתולדות הכדורגל הישראלי שהעפיל לשלב הבתים של ליגת האלופות (בעונת 2002/2003), הראשון שהעפיל בפעם השנייה לשלב זה של המפעל (בעונת 2009/2010) והיחיד שהעפיל שלוש פעמים (פעם נוספת ב-2022/2023). בנוסף, הוא המועדון היחיד שהעפיל לרבע גמר גביע אירופה למחזיקות גביע (בעונת 1998/1999). המועדון חבר שותף בארגון המועדונים האירופיים.",
    "pageid": 1739
  },
  {
    "title": "מעריב",
    "extract": "מעריב הוא עיתון יומי ישראלי שיצא לאור בישראל מ-15 בפברואר 1948 ועד לאפריל 2014. העיתון נוסד על ידי קבוצת עיתונאים, בראשות עזריאל קרליבך, שפרשו מ\"ידיעות אחרונות\". בשנות ה-50 וה-60 של המאה ה-20 היה העיתון הנפוץ בישראל, אך לאחר מכן הפך לשני בתפוצתו בין העיתונים הנמכרים בישראל, לאחר \"ידיעות אחרונות\". עד שנות ה-90 של אותה מאה הוא נשלט על ידי חברה בבעלות העיתונאים, אך מאז עברה החברה לשליטתם של משקיעים, והיה עד לשנת 2012 בבעלותה של \"מעריב החזקות בע\"מ\", הנסחרת בבורסה לניירות ערך בתל אביב.\nבשנותיו האחרונות עבר העיתון לפורמט טבלואיד עם תמונות צבע רבות וכותרות גדולות, המאפיין את ז'אנר העיתונות הפופולרית בעולם. כדי למשוך קהל קוראים גדול, הוא מאופיין בסגנון כתיבה קליל ותמציתי בעברית מדוברת ועוסק במגוון נושאים, מפוליטיקה וכלכלה עד בידור ורכילות.\nבאפריל 2014 נמכר העיתון לקבוצת \"ג'רוזלם פוסט\" שבשליטת אלי עזור, שאיחד אותו עם השבועון סוף שבוע, ושינה את שמו ל\"מעריב השבוע\". מהדורת סוף השבוע של העיתון, החל מ-2 במאי 2014 מוזגה עם השבועון \"סופהשבוע\", והמהדורה המשולבת מופיעה בשם \"מעריב סופהשבוע\", לאחר איחוד העיתון עם \"מעריב\" מלבד מהדורת \"סופהשבוע\" הוא הפך לעיתון יומי ומותג מחדש בשם \"מעריב השבוע\", לו מהדורה חינמית מקוצרת בשם \"מעריב הבוקר\". עורכי העיתון הם דורון כהן וגולן בר יוסף.",
    "pageid": 13666
  },
  {
    "title": "משחקי הכס (סדרת טלוויזיה)",
    "extract": "משחקי הכס (באנגלית: Game of Thrones) היא סדרת פנטזיה טלוויזיונית אמריקאית מצליחה, אשר נוצרה על ידי צמד המפיקים האמריקאים-יהודיים דייוויד בניוף וד. ב. וייס עבור רשת HBO האמריקאית. הסדרה מבוססת על \"שיר של אש ושל קרח\" – סדרת ספרי פנטזיה אפית מאת הסופר האמריקאי ג'ורג' ר. ר. מרטין. עלילת הסדרה מתרחשת בעולם בדיוני ברוח ימי הביניים. קרויה על שם הכרך הראשון של סדרת הספרים, \"משחקי הכס\".\nהעלילה מתרחשת בשתי יבשות, וֶסטֶרוֹז ואֶסוׂס, הממוקמות בעולם בדיוני. הסיפור מתחיל בתום קיץ ארוך במיוחד, ומתפצל למספר קווי עלילה. הראשון עוקב אחרי המלחמה בין בתי האצולה של שבע ממלכות המרכיבות את וסטרוז הנאבקות על הכס לאחר מות המלך ששלט בכל היבשת. השני מגולל את איום החורף הקרב ואת שובן של מפלצות אגדיות מהצפון הרחוק והקפוא. קו נוסף עוסק בניסיונה של היורשת האחרונה לשושלת המלוכה הקודמת של וסטרוז לחזור לממלכה ולהשיב את הכתר. באמצעות דמויות ראשיות מורכבות שמניעיהן סבוכים, הסדרה בוחנת סוגיות של מעמד חברתי, דת, מלחמה, חטא ועונש ומיניות. \"משחקי הכס\" היא סדרה עתירת תקציב ותרמה מאוד לפופולריות של סוגת הפנטזיה. עד כה עובדו חמישה מספרי הסדרה \"שיר של אש ושל קרח\" (\"משחקי הכס\", \"עימות המלכים\", \"סופת החרבות\", \"משתה לעורבים\" ו\"ריקוד עם דרקונים\") מכיוון ששני הספרים החותמים את הסדרה טרם יצאו, שלוש העונות האחרונות אינן מבוססות על הספרים ומרטין אינו שותף לכתיבתן. בשל כך ההבדלים בין סדרת הספרים לסדרת הטלוויזיה, גדלו.\nהסדרה הייתה מועמדת לפרסים רבים, בהם פרס אמי ופרס גלובוס הזהב עבור סדרת הדרמה הטובה ביותר, וכן פרס הוגו ופרס סטורן, וזכתה ארבע פעמים בפרס אמי לסדרת הדרמה הטובה ביותר (2015, 2016, 2018, 2019). הביקורות השליליות על הסדרה התמקדו בסצנות העירום והמין הרבות ובאלימות הקשה המופיעה בה. בעונות האחרונות שאינן מתבססות על הספרים של מרטין נוספו גם ביקורות על התסריט.\nבישראל, הסדרה החלה את שידוריה במקביל לשידור המקורי, הסדרה שודרה בלעדיות בערוץ yes Edge ו-yes Oh (ובערוץ הייעודי של yes \"ערוץ משחקי הכס\" שעלה מדי שנה לקראת עונה חדשה). בשנת 2016 החלה חברת הכבלים HOT לשדר את הסדרה. החל משנת 2017 הסדרה משודרת גם בסלקום tv.\nבאתר rotten tomatoes נקבע הציון 85% מהקהל, ו-89% מהמבקרים.",
    "pageid": 889082
  },
  {
    "title": "משפחת בנאי",
    "extract": "משפחת בנאי היא משפחה ישראלית ענפה, שרבים מבניה ובנותיה ידועים בפועלם כאמנים בתחומי התיאטרון, הטלוויזיה, הקולנוע, המוזיקה והבידור. מוצא המשפחה ביהדות פרס, וראשוניה עלו מהעיר שיראז שבפרס (איראן) במאה ה-19 והתיישבו בירושלים.",
    "pageid": 31944
  },
  {
    "title": "נרקיסיזם",
    "extract": "נרקיסיזם (מאנגלית: Narcissism; בעברית גם: מְאֹהָבוּת בְּעַצְמוֹ או נַרְקִיסִיּוּת) הוא מונח עם מגוון רחב של משמעויות, בין אם הוא משמש כדי לתאר את אחד הרעיונות המרכזיים של התאוריה הפסיכואנליטית, מאפיינים אישיותיים, בעיה חברתית או תרבותית. מלבד המובן של נרקיסיזם כאהבה עצמית בריאה, \"נרקיסיזם\" בדרך כלל משמש כדי לתאר סוג של בעיה במערכות היחסים של האדם או הקבוצה עם עצמו ועם אחרים.\nמשמעות המושג נרקיסיזם במובנו היום-יומי נרדפת לממוקדות-עצמית (self-centeredness) או לעיסוק יתר בעצמי (self-preoccupation). במובן זה, המושג נרקיסיזם משמש לתיאור אנשים שמחשבתם ושיחתם מתמקדות בעצמם. במשמעות זו, הנרקיסיזם הוא הנטייה של האדם לעשות שימוש בעצמו כנקודת תצפית והתייחסות אשר עבורה מתארגנות כל החוויות וההתנסויות. בפסיכולוגיה, המונח משמש לתיאור נרקיסיזם הקיים אצל כל אדם במידה מסוימת, אך בדרגה קיצונית מדובר בהפרעת אישיות נרקיסיסטית.\nמקור המונח באגדה המספרת על נסיך יווני יפה תואר בשם נרקיסוס, שהתאהב בבבואתו הנשקפת ממי הביצה ולא יכול היה להינתק ממנה עד שגווע.",
    "pageid": 35949
  },
  {
    "title": "סילבסטר סטאלון",
    "extract": "מייקל סילבסטר גרדנציו \"סליי\" סטאלון (באנגלית: Michael Sylvester Gardenzio \"Sly\" Stallone; נולד ב-6 ביולי 1946) הוא שחקן, במאי, תסריטאי ומפיק אמריקאי. מועמד לשלושה פרסי אוסקר וזוכה פרס גלובוס הזהב. עיקר תהילתו באה לו מסדרות סרטי הפעולה \"רוקי\" ו\"רמבו\", שבהן גילם את הגיבור - מתאגרף וחייל קומנדו, בהתאמה. שייך לדור גיבורי הפעולה בקולנוע שהופיעו ברבים מלהיטי המסך של שנות ה-80 וה-90.",
    "pageid": 32121
  },
  {
    "title": "ספרד",
    "extract": "סְפָרַד (בספרדית: ‏‏Ⓘ‏ \"אֶסְפַּנְיַה\") או ממלכת ספרד (בספרדית: Reino de España, תעתיק: \"ריינו דה אספניה\") היא מדינה בדרום-מערב אירופה ושטחה נפרש על פני מרבית שטחו של חצי-האי האיברי, אותו היא חולקת עם פורטוגל, אנדורה והטריטוריה הבריטית גיברלטר.\n\nחלק גדול מאדמתה גובל בדרום ובמזרח לים התיכון, למעט קו גבול יבשתי קצר עם גיברלטר; בצפונה, לאורך שרשרת הרי הפירנאים, היא גובלת בצרפת ובנסיכות אנדורה ולחופי מפרץ ביסקאיה; במערב וצפון-מערב היא גובלת בפורטוגל ובאוקיינוס האטלנטי. בטריטוריה הספרדית כלולים האיים הבלאריים בים התיכון, הסמוכים לחוף המזרחי של חצי האי (בהם מיורקה ואיביזה), והאיים הקנריים באוקיינוס האטלנטי, הסמוכים לחופי יבשת אפריקה. בנוסף, בשטחי ריבונותה של ספרד שתי הערים האוטונומיות סאוטה ומלייה, מעבר למצר גיברלטר, ומהוות מובלעות ספרדיות בצפון אפריקה, הגובלות במרוקו ובים התיכון. שטח המדינה נפרש על פני 505,370 קמ\"ר והיא המדינה השנייה בגודלה במערב אירופה ובאיחוד האירופי, אחרי צרפת.\nעקב מיקומו היה שטח ספרד נתון להשפעות חוץ ממקורות שונים, לעיתים בו-זמנית, הן בתקופה הפרהיסטורית, והן לאורך השנים הארוכות בהן התגבשה ספרד לכדי ישות מדינית אחת. מאידך, הייתה לספרד השפעה חשובה מחוץ לגבולותיה ואף מעבר לים, בעיקר בעידן המודרני (בין המאה ה-16 למאה ה-19). בשנים אלה, הייתה האימפריה הספרדית רחבת ההיקף מעצמה עולמית, ועקב כך שגורה כיום שפתה העיקרית, הספרדית, בפיהם של מעל 400 מיליון בני אדם בעולם, רובם באמריקה הלטינית.\nהחל משנת 1978, עקב מותו של החנרליסימו פרנקו שלוש שנים קודם לכן, ספרד היא דמוקרטיה פרלמנטרית הכפופה למונרכיה חוקתית. במונחים של תוצר לאומי גולמי ואיכות חיים (על פי מדד הפיתוח האנושי) נחשבת ספרד למדינה מפותחת. המדינה חברה באומות המאוחדות, האיחוד האירופי, נאט\"ו, הארגון לשיתוף פעולה ולפיתוח כלכלי וארגון הסחר העולמי ומשתייכת לפי הגדרת כלכלנים לקבוצת מדינות ה-PIGS במדינות גוש האירו.\nספרד מחולקת ל-17 קהילות אוטונומיות ושתי ערים אוטונומיות.",
    "pageid": 3104
  },
  {
    "title": "עופר דורון",
    "extract": "עופר דורון (נולד ב-1961) הוא קצין צה\"ל בדרגת תת-אלוף במילואים בחיל הים. כיהן כמנהל מפעל חלל של התעשייה האווירית לישראל.",
    "pageid": 2396243
  },
  {
    "title": "ערב הסעודית",
    "extract": "ערב הסעודית או סעודיה (שמה הרשמי בערבית: ‏‏Ⓘ‏ – אַל-מַמְלַכַּה אל-עַרַבִּ֫יַּה א-סֻּעוּדִ֫יַּה, בתרגום לעברית: הממלכה הערבית הסעודית. שמה המקוצר בערבית: ٱلسَّعُودِيَّة – א-סַּעוּדִ֫יַּה) היא מדינה בדרום-מערב אסיה, המדינה בעלת השטח הגדול ביותר בחצי האי ערב. היא גובלת בעיראק, בירדן, בכווית, בעומאן, בקטר, באיחוד האמירויות הערביות ובתימן, במפרץ הפרסי בצפון-מזרחה ובים האדום במערבה. כלכלתה נשענת במידה רבה על מרבצי הנפט המצויים בה, והיא מדורגת כיצואנית הנפט הגדולה ביותר בעולם. השפה הרשמית בה היא הערבית, והמשטר בה הוא מסוג מונרכיה אבסולוטית עם מאפיינים של תיאוקרטיה אסלאמית.\nכ-40% מתושבי ערב הסעודית, כ-13.5 מיליון תושבים, מרוכזים בארבע ערים בלבד: ריאד, ג'דה, אל-מדינה ומכה.\nערב הסעודית היא חברה בכירה בארגון לשיתוף פעולה אסלאמי (OIC), וכן חברה-מייסדת בליגה הערבית.",
    "pageid": 4380
  },
  {
    "title": "ציונות",
    "extract": "הציונות היא תנועה לאומית ואידאולוגיה שמטרתה קיום מדינת בית לאומי לעם היהודי בארץ ישראל. התנועה הציונית, כתנועה לאומית-יהודית, קמה בשליש האחרון של המאה ה-19, בעיקר במרכז ומזרח אירופה.\nזמן קצר לאחר הקמת התנועה הציונית קישרו רוב מנהיגי התנועה את מטרתה הראשית עם חידוש הריבונות היהודית בארץ ישראל – הקמת מדינה יהודית. עם הקמת מדינת ישראל, הציונות ממשיכה לפעול לתמיכה בישראל, הבטחת קיומה וחיזוקה.\nשורשי הציונות נעוצים במניעים ובערכים עתיקי-יומין הטבועים במסורת הדתית מזה, ובאידאולוגיות הלאומיות שפרחו באירופה במאה ה-19 מזה. הציונות כתנועה פוליטית עממית שהתפתחה בקרב היהודים במזרח אירופה דורבנה על ידי פרצי אנטישמיות וניזונה מתהליך חילון שהתעצם בקרב האוכלוסייה היהודית מאמצע המאה ה-19, שנתן אותותיו גם בחילון הכמיהה הדתית בת-שנות-אלפיים לציון. העולם המודרני הוביל לכך שמצד אחד הדת חדלה מלהיות מגדיר זהות מספק עבורם. קונפליקט זה הוביל ליצירתה של הגדרה עצמית לאומית חדשה.\nמראשיתה היו מטרות הציונות שיבת ציון, קיבוץ הגלויות, החייאת התרבות והשפה העברית, יצירת יהודי חדש – יהדות השרירים על פי מכס נורדאו וביסוס ריבונות יהודית עצמאית. לפי בנימין זאב תאודור הרצל, הנחשב להוגה הציונות המודרנית, הציונות היא מסכת רעיונות רחבה, שבה כלולה לא רק השאיפה לשטח מדיני מובטח כחוק בשביל העם היהודי, אלא גם השאיפה לשלמות מוסרית ורוחנית. מאז הקמת מדינת ישראל ב-1948 ממשיכה התנועה הציונית בעיקר לתמוך בישראל, ולטפל באיומים על קיומה וביטחונה.\nמראשיתה, לא הייתה הציונות הומוגנית. הוגיה, מנהיגיה ומפלגותיה היו שונים זה מזה ואף סותרים בדעתם. צורך השעה לצד הכמיהה לשוב למולדת האבות הביאו לפשרות ולוויתורים למען מטרה תרבותית ופוליטית משותפת.\nציונות כאידאולוגיה נפוצה לא רק אצל יהודים וישנם למשל נוצרים-אוונגליסטים ברחבי העולם המגדירים את עצמם כציונים, אך סיבותיהם שונות לחלוטין.",
    "pageid": 335
  },
  {
    "title": "קוברה קאי",
    "extract": "קוברה קאי (באנגלית: Cobra Kai) היא סדרת ספין-אוף אמריקאית לסרטי \"קראטה קיד\" משנות ה-80 וה-90, בהשתתפות השחקנים המקוריים, ראלף מאצ'יו בתפקיד דניאל לרוסו וויליאם זבקה בתפקיד ג'וני לורנס, היריב העיקרי של דניאל בסרטים. בסדרה שניהם פותחים דוג'ו ונאבקים אחד בהצלחת השני.\nהעונה הראשונה התחילה ב-2 במאי 2018 וכללה 10 פרקים והשנייה ב-24 באפריל 2019 וכללה 10 פרקים, כששתיהן שודרו בשידורי יוטיוב פרימיום, ולאחר שהחברה הפסיקה לייצר סדרות היא מכרה את זכויות השידור לנטפליקס, בה הודיעו על הפקת שתי עונות נוספות. העונה השלישית עלתה לשידור ב-1 בינואר 2021 והעונה הרביעית עלתה לשידור ב-31 בדצמבר 2021. עונתה החמישית של הסדרה עלתה לשידור ב-9 בספטמבר 2022.בינואר 2024 הודיעו שיהיה עונה 6 ואחרונה והעונה תהיה ארוכה מין הרגיל. ב-2 במאי הודיעו כי עונה 6 תעלה בשלושה חלקים. חלק 1 עלה ב-18 ביולי, חלק 2 עלה ב-15 בנובמבר, חלק 3 יעלה ב-13 בפברואר 2025.",
    "pageid": 1880765
  },
  {
    "title": "שירי מימון",
    "extract": "שירי מימון (נולדה ב-17 במאי 1981) היא זמרת, שחקנית, ומנחת טלוויזיה ישראלית; יצגה את ישראל באירוויזיון 2005 עם שירה \"השקט שנשאר\", שהגיע למקום הרביעי בתחרות. התפרסמה לראשונה בעקבות השתתפותה בעונה הראשונה של \"כוכב נולד\" והגעתה למקום השני בגמר.",
    "pageid": 66034
  },
  {
    "title": "שלמה",
    "extract": "שְׁלֹמֹה המלך היה מלך מקראי המתואר כמלכהּ השלישי ואחד לפני האחרון של ממלכת ישראל המאוחדת, אחרי שאול ודוד אביו ולפני רחבעם בנו שהביא לפירוק הממלכה. מתואר כי הוא בנה את בית המקדש הראשון בירושלים והיה על פי התנ\"ך החכם באדם.\nשלמה מוזכר כבנם השני של דוד ובת שבע (הראשון נפטר זמן קצר אחרי לידתו), או בנם הרביעי (על פי ספר דברי הימים א', פרק ג', פסוק ה'). סיפור מלכותו מופיע בהרחבה בספר מלכים א פרקים א-יא, ובדברי הימים ב, פרקים א-ט.",
    "pageid": 10842
  },
  {
    "title": "שרון אלרעי פרייס",
    "extract": "שרון אלרעי פרייס (נולדה ב-10 בדצמבר 1973) היא רופאה מומחית ברפואה פנימית, במחלות זיהומיות ובבריאות הציבור. ביולי 2020, במהלך התפשטות מגפת הקורונה בישראל, מונתה לממלאת-מקום ראש שירותי בריאות הציבור במשרד הבריאות, ומינואר 2021, היא משמשת ראש שירותי בריאות הציבור. קודם לכן הייתה סגנית מנהל המרכז הרפואי כרמל בחיפה.",
    "pageid": 1862535
  },
  {
    "title": "תרנגול הודו",
    "extract": "תרנגול הודו (שם מדעי: Meleagris) הוא עוף ממשפחת הפסיוניים, והגדול בסדרת התרנגולאים. תרנגול ההודו הוא היחידי בתת-המשפחה תרנגולי הודו והוא כולל כיום רק שני מינים, החיים רק באמריקה הצפונית, והם גדולים יותר משאר מיני התרנגולאים. תרנגול ההודו בוית לפני 2,000 עד 500 שנים בקירוב, ומגדלים אותו בכל העולם למאכל.",
    "pageid": 339965
  },
  {
    "title": "קטגוריה:ספרי דויד גרוסמן",
    "extract": "",
    "pageid": 467139
  },
  {
    "title": "30 בנובמבר",
    "extract": "30 בנובמבר הוא היום ה-334 בשנה (335 בשנה מעוברת), בשבוע ה-49 בלוח הגרגוריאני. עד לסיום השנה, נשארו עוד 31 ימים.",
    "pageid": 2883
  },
  {
    "title": "69 (תנוחה)",
    "extract": "69 היא תנוחה מינית בה זוג אנשים ממקמים את עצמם כך שהפה של כל אחד מהם מופנה לאיבר המין של האחר. במצב זה יכולים השניים לבצע מין אוראלי הדדי. ניתן לבצע את התנוחה בשכיבה, כאשר האחד שוכב על האחר או על יד האחר. לחלופין, ניתן לבצעה בעמידה כאשר האחד מחזיק את האחר במהופך. בתנוחה זו, בין אם בשכיבה ובין אם בעמידה, הגישה לאיברי המין היא מהכיוון ההפוך, גישה אשר יוצרת, לכאורה, תחושה שונה מזו המתקבלת במין אוראלי רגיל.\nהתנוחה מאפשרת למבצעים אותה לחוות גירוי מיני במקביל לביצוע המין האוראלי, אך היא עשויה גם להסיח את הדעת של המעוניין להתרכז בעינוג ובסיפוק האחר בלבד. תנוחה זו עשויה להיות לא נוחה כאשר גובהם של בני הזוג אינו דומה.\nמקור שם התנוחה הוא ההתייחסות לעובדה שהמספר 6 הוא ההיפוך של המספר 9, עובדה המזכירה את תנוחת הזוג.",
    "pageid": 409894
  },
  {
    "title": "אביתר בנאי",
    "extract": "אביתר בנאי (נולד ב-8 בפברואר 1973, ו' באדר א' ה'תשל\"ג) הוא זמר-יוצר ישראלי, זוכה פרס אקו\"ם ופרס שר החינוך למפעל חיים. בנאי ידוע בסגנונו המיוחד, בלחניו המורכבים ובמילות שיריו העמוקות העוסקות בנושאים שונים הקשורים בנפש האדם.",
    "pageid": 98330
  },
  {
    "title": "אירוויזיון 2025",
    "extract": "תחרות הזמר של האירוויזיון לשנת 2025 (באנגלית: Eurovision Song Contest 2025; בצרפתית: Concours Eurovision de la chanson 2025) תהיה המהדורה ה-69 של התחרות בהפקת איגוד השידור האירופי אשר עתידה להתקיים בשווייץ, המדינה הזוכה של אירוויזיון 2024.",
    "pageid": 2329909
  },
  {
    "title": "ארץ נהדרת – דמויות",
    "extract": "ארץ נהדרת היא תוכנית בידור סאטירית ישראלית, שמשודרת במסגרת שידורי קשת מאז נובמבר 2003. התוכנית כוללת התייחסויות סאטיריות והומוריסטיות לאירועי השבוע החולף בעיקר באמצעות חיקויים, מערכונים, בדיחות וחידודים על כותרות השבוע.",
    "pageid": 184817
  },
  {
    "title": "ארץ עוץ",
    "extract": "ארץ עוץ (באנגלית: Oz) היא ארץ בדיונית המשמשת כרקע לעלילת סדרת ספרי עוץ של ליימן פרנק באום.\nארץ עוץ מוזכרת בספר \"הקוסם מארץ עוץ\" משנת 1900, אחת מארצות בדיוניות רבות, שאותן יצר באום בסדרת ספריו. ספר זה זכה לפופולריות הרבה ביותר מבין ספריו של באום. בעקבות הצלחת הספר באום המשיך לכתוב ספרים בסדרת עוץ אשר עלילותיה התרחשו בארץ עוץ ובארצות השוכנות בסביבתה. \nארץ עוץ מתוארת בספרים המקוריים כמקום אמיתי - שלא בדומה לעיבוד הקולנועי המפורסם משנת 1939 בו ארץ עוץ מוצגת כארץ בדיונית אשר מתקיימת בחלומותיה של דורותי.\nבסך הכול, באום כתב 14 ספרי ילדים ו-6 ספרים קצרים על ארץ עוץ. לאחר מותו של באום, רות פלומלי תומפסון וסופרים נוספים כתבו ספרי המשך לסדרת ספרי עוץ המקורית.\nארץ עוץ, שמה של הארץ בתרגום העברי, מוזכרת בתנ\"ך כארצו של איוב, בספר איוב, פרק א', פסוק א': ”אִישׁ הָיָה בְאֶרֶץ עוּץ, אִיּוֹב שְׁמוֹ”, במגילת איכה, פרק ד', פסוק כ\"א: ”שִׂישִׂי וְשִׂמְחִי בַּת-אֱדוֹם יוֹשֶׁבֶת בְּאֶרֶץ עוּץ” וכן בספר ירמיהו, פרק כ\"ה, פסוק כ': ”וְאֵת כָּל הָעֶרֶב וְאֵת כָּל מַלְכֵי אֶרֶץ הָעוּץ וְאֵת כָּל מַלְכֵי אֶרֶץ פְּלִשְׁתִּים וְאֶת אַשְׁקְלוֹן וְאֶת עַזָּה וְאֶת עֶקְרוֹן וְאֵת שְׁאֵרִית אַשְׁדּוֹד”. השם עוץ מופיע גם מספר פעמים בתנ\"ך כשם אדם.",
    "pageid": 230766
  },
  {
    "title": "בני מוריס",
    "extract": "בני מוריס (נולד ב-8 בדצמבר 1948) הוא פרופסור אמריטוס להיסטוריה במחלקה ללימודי המזרח התיכון באוניברסיטת בן-גוריון בנגב, המתמחה בכתיבה היסטורית בנושא הסכסוך הישראלי-ערבי בכלל ובסכסוך הישראלי-פלסטיני בפרט. מוריס נחשב בעבר להיסטוריון מרכזי בקבוצת \"ההיסטוריונים החדשים\" אך בפרסומים וראיונות מאוחרים יותר חזר בו מחלק מתפיסותיו הקודמות.\nעבודתו של מוריס זיכתה אותו בשבחים ובביקורת משני צדי הספקטרום של הסכסוך הישראלי-פלסטיני.\nהוא מחשיב את עצמו כציוני וכותב: \"התחלתי במחקר לא מתוך מחויבות אידאולוגית או אינטרס פוליטי. אני פשוט מתעניין לדעת מה קרה\".",
    "pageid": 345643
  },
  {
    "title": "ברכת הגומל",
    "extract": "בִּרְכַּת הַגּוֹמֵל היא ברכת שבח לה' על טובה שגמל למברך, שאותה מברך אדם שהיה בסכנת חיים או בסכנה משמעותית אחרת וניצל ממנה.",
    "pageid": 344331
  },
  {
    "title": "ג'ורג' האריסון",
    "extract": "ג'ורג' האריסון (באנגלית: George Harrison;‏ 25 בפברואר 1943 – 29 בנובמבר 2001) היה מוזיקאי, זמר-יוצר וסופר אנגלי. ידוע בעיקר כגיטריסט להקת הביטלס. לאחר פירוק הלהקה המשיך בקריירת סולו כמוזיקאי וכן הקים חברה להפקת סרטים.\nהאריסון מדורג במקום ה-11 ברשימת 100 הגיטריסטים הגדולים בכל הזמנים של מגזין הרולינג סטון.",
    "pageid": 12327
  },
  {
    "title": "גדי איזנקוט",
    "extract": "גדי (גד) אַיזֶנקוֹט (נולד ב-19 במאי 1960, כ\"ב באייר ה'תש\"ך) הוא חבר הכנסת מטעם סיעת המחנה הממלכתי, שכיהן כרמטכ\"ל ה-21 בין השנים 2015–2019 וכשר בלי תיק בממשלה ה-37 בין השנים 2023–2024. קודם לכן שימש כמפקד חטיבת גולני, המזכיר הצבאי של ראש הממשלה אהוד ברק, מפקד עוצבת נתיב האש, מפקד אוגדת איו\"ש, ראש אגף המבצעים, מפקד פיקוד הצפון וסגן הרמטכ\"ל.",
    "pageid": 215667
  },
  {
    "title": "גיתית פישר",
    "extract": "גיתית פישר (נולדה ב-26 בדצמבר 1985) היא קומיקאית, שחקנית, תסריטאית, מחזאית וכוכבת רשת ישראלית.",
    "pageid": 1767690
  },
  {
    "title": "דדפול & וולברין",
    "extract": "דדפול & וולברין (באנגלית: Deadpool & Wolverine, נהגה \"דדפול וְווּלברין\") הוא סרט גיבורי-על אמריקאי המבוסס על הדמויות דדפול ווולברין מבית מארוול קומיקס, שמופק בשיתוף פעולה בין אולפני מארוול ואולפני ‏Maximum Effort  ומופץ על ידי סרטי אולפני וולט דיסני. הסרט מהווה המשכון לסרט \"דדפול 2\", וכן את סרטו ה-34 של היקום הקולנועי של מארוול.\nאת הסרט מביים שון לוי על פי תסריט שכתב יחד עם רט ריס, פול ורניק, זב ולס וראיין ריינולדס, שאף שב לגלם את דמותו של וייד וילסון / דדפול לצדו של יו ג'קמן כג'יימס \"לוגאן\" האולט / וולברין, בנוסף למורנה בקארין ובריאנה הילדברנד.\nבנובמבר 2016, נמסר לראשונה על פיתוחו של סרט שלישי בכיכובו של דדפול באולפני המאה ה-20, שהוקפא לאחר רכישת החברה על ידי חברת וולט דיסני במרץ 2019. עם רכישת האולפנים, הועברה השליטה בדמות לאולפני מארוול, שהחלו לפתח מחדש את הסרט בשיתוף פעולה עם ריינולדס. הסרט מכניס לראשונה את דמותו של דדפול אל היקום הקולנועי של מארוול תוך שמירה על סיווג הצפייה \"R\" לו זכו הסרטים הקודמים. בנובמבר 2020, נמסר על שכירתם של התסריטאים ונדי מולינו וליזי מולינו-לוגלין לכתיבת התסריט, אך במרץ 2022, נמסר כי יחליפו אותן ריס וורניק, שהיו אמונים על כתיבת שני הסרטים הראשונים והופקדו על שכתוב התסריט, לצד האישור כי את הסרט יביים לוי. צילומי הסרט החלו בשלהי מאי 2023 בלונדון ובאולפני \"פיינווד\" שבבקינגהמשייר, אנגליה, והתקיימו גם בוונקובר, קנדה.\nהסרט עלה לאקרנים בקיץ 2024 והפך לשובר קופות כשגרף למעלה ממיליארד דולר, ובכך הוא מקום 11 בסרטים הכי מכניסים בתור סרטי היקום הקולנועי של מארוול. ב12 בנובמבר 2024 הסרט עלה לדיסני+.",
    "pageid": 2111711
  },
  {
    "title": "דופמין",
    "extract": "דופמין (באנגלית: DA - Dopamine) הוא תרכובת אורגנית ממשפחות הקטכולאמינים והפנתילאמינים. הוא מתפקד הן כהורמון והן כמוליך עצבי (נוירוטרנסמיטר) וממלא מספר תפקידים חשובים במוח ובגוף.\nהדופמין פועל הן במערכת העצבים המרכזית והן במערכת העצבים ההיקפית והוא אחד החומרים המשתתפים במהלך הסינתזה של אפינפרין ונוראפינפרין.\nלחוסר או עודף של דופמין השפעה גדולה במספר גדול של הפרעות ומחלות, ובתוכן סכיזופרניה, מחלת פרקינסון, דיכאון מז'ורי, הפרעה דו-קוטבית והפרעות קשב. על בסיס ידע זה פותחו תרופות רבות במטרה להתערב בפעילות הדופמין.\n\nהנוסחה הכימית של הדופמין היא (C6H3(OH)2-CH2-CH2-NH2). הדופמין משתייך למשפחת הקטכולאמינים, יחד עם אדרנלין ונוראדרנלין. זוהי קבוצת משנה של קבוצת התרכובות המונואמינים, המכילה גם את הסרוטונין.",
    "pageid": 13398
  },
  {
    "title": "האיחוד האירופי",
    "extract": "האיחוד האירופי הוא איחוד פוליטי וכלכלי על-לאומי של 27 מדינות באירופה. שטחו הכולל של האיחוד הוא 4,233,255 קמ\"ר, עם אוכלוסייה מוערכת של למעלה מחצי מיליארד תושבים. האיחוד האירופי מתואר לעיתים קרובות כישות פוליטית חסרת תקדים, המשלבת את המאפיינים של פדרציה וקונפדרציה כאחד.\nבשנת 2020, תושבי המדינות החברות באיחוד האירופי היוו 5.8% מאוכלוסיית העולם וייצרו תמ\"ג (תוצר מקומי גולמי נומינלי) של כ-16.6 טריליון דולר, כשישית מהתמ\"ג העולמי. בנוסף, לכל מדינות האיחוד האירופי מלבד בולגריה יש מדד פיתוח אנושי גבוה מאוד לפי תוכנית הפיתוח של האו\"ם (UNDP). אבן היסוד של האיחוד, איגוד המכס של האיחוד האירופי, סלל את הדרך להקמת השוק האירופאי האחיד המבוסס על מסגרת חוקית וחקיקה בסיסית החלה בכל המדינות החברות בעניינים, ורק בעניינים, בהם הסכימו המדינות לפעול כאחד. מדיניות האיחוד האירופי שואפת להבטיח חופש תנועה של אנשים, סחורות, שירותים והון בתוך השוק האירופי האחיד, לחוקק חקיקה בענייני המשפט והפנים, ולקיים מדיניות משותפת בנושאי סחר, חקלאות, דיג ופיתוח אזורי. ביקורת הדרכונים בוטלה עבור נסיעות בתוך אזור שנגן. גוש האירו הוא קבוצה המורכבת מ-20 מדינות החברות באיחוד האירופי שמיישמות את האיחוד הכלכלי במלואו ומשתמשות במטבע האירו כמטבע אחיד. באמצעות מדיניות החוץ והביטחון המשותפת, האיחוד פיתח תפקיד משמעותי ביחסי חוץ וביטחון. האיחוד מקיים משלחות דיפלומטיות קבועות ברחבי העולם ומייצג עצמו באו\"ם, בארגון הסחר העולמי, ב-G7 וב-G20. בשל השפעתו הגלובלית, האיחוד האירופי תואר על ידי כמה חוקרים כמעצמת על בהתהוות.\nהאיחוד האירופי הוקם, יחד עם היכולת לקבל אזרחות באיחוד, כאשר אמנת מאסטריכט נכנסה לתוקף ב-1993, והתאגדה כיישות משפטית אחידה עם כניסתה לתוקף של אמנת ליסבון ב-2009. את תחילתו של האיחוד ניתן לייחס לשש המדינות \"הפנימיות\" (בלגיה, צרפת, איטליה, לוקסמבורג, הולנד ומערב גרמניה), שבתחילת האינטגרציה האירופית המודרנית ב-1948 סייעו להקים את האיחוד המערבי, קהילת הפחם והפלדה האירופית, הקהילה הכלכלית האירופית והסוכנות האטומית האירופית. גופים אלה הלכו והתאחדו, ובאופן משפטי האיחוד האירופי ירש אותם. בין השנים 1973 עד 2013 האיחוד גדל משמעותית והצטרפו אליו 22 מדינות נוספות.\nבשנת 2012 הוענק לאיחוד האירופי פרס נובל לשלום. ב-2020, הפכה בריטניה למדינה החברה היחידה שעזבה את האיחוד האירופי. כיום, עשר מדינות שואפות או מנהלות משא ומתן להצטרף אליו.",
    "pageid": 5854
  },
  {
    "title": "האימפריה העות'מאנית",
    "extract": "האימפריה העוֹתְ'מָאנִית (בטורקית עות'מאנית: دولت علیۂ عثمانیہ, בטורקית מודרנית: Osmanlı İmparatorluğu, בערבית: الدولة العثمانية. נכתב גם: האימפריה העותמאנית) הייתה אימפריה שהתקיימה במשך 624 שנים, משלהי המאה ה-13 עד תחילת המאה ה-20, והשתרעה מדרום-מזרח אירופה עד לצפון אפריקה וחצי האי ערב. האימפריה העות'מאנית הייתה בין הכוחות הפוליטיים העיקריים בעולם מהמאה ה-15 עד תחילת המאה ה-18, והיוותה איום על מדינות אירופה עד שהתפרקה, לאחר מלחמת העולם הראשונה, ופינתה את מקומה לטורקיה המודרנית.",
    "pageid": 16330
  },
  {
    "title": "האצטדיון העירוני נס ציונה",
    "extract": "האצטדיון העירוני נס ציונה, אשר מוכר גם כאצטדיון הפרדס, הוא אצטדיון כדורגל הממוקם בנס ציונה. האצטדיון הוקם בשנת 2001 ושימש את קבוצת הכדורגל סקציה נס ציונה במשחקיה הביתיים עד לעלייתה לליגת העל בעונות 2019/2020 ו-2022/2023. את האצטדיון החלה לבנות עיריית נס ציונה בשנת 2000 לאחר שהחליטה להקים את האצטדיון שהחליף את המגרש העירוני הישן (\"הספורטק\") שהוקם בשנות ה-50 של המאה ה-20.\nהאצטדיון ממוקם ליד שכונת טירת שלום ונמצא בסמוך לכביש 42. באצטדיון 3,500 מקומות ישיבה, מתחת ליציע הצופים ממוקמים חדרי כושר, מועדונים, חדרי הדרכה, אזורי מנהלה ואדמיניסטרציה, חדר שופטים, חדר תקשורת, אזור אח\"מים ושתי קפיטריות.\nבתכנון בשלב השני מיועד לכלול 6,000 מקומות ישיבה על ידי הגבהת היציע הקיים משני צידיו לגובהו במפלס האמצעי לצד אפשרות להקמת יציע נוסף באותו גודל. לאצטדיון אף נבחנה תוכנית נוספת להרחבתו ביציע משני לכ-1,500 צופים כדי להכשירו לליגת העל עבור סקציה נס ציונה.",
    "pageid": 570008
  },
  {
    "title": "הכוחות הסוריים הדמוקרטיים",
    "extract": "הכוחות הסוריים הדמוקרטיים (בערבית: قوات سوريا الديمقراطية; בכורדית: Hêzên Sûriya Demokratîk; בסורית: ܚܝ̈ܠܘܬܐ ܕܣܘܪܝܐ ܕܝܡܩܪܛܝܬܐ; באנגלית: Syrian Democratic Forces, מוכרים גם בראשי התיבות SDF) הם ברית צבאית המורכבת מלוחמים כורדים, ערבים, אשורים, ארמנים, טורקמנים וצ'רקסים, הפועלים במסגרת מאבק משותף נגד ארגוני הטרור המדינה האסלאמית ותחריר א-שאם, וזאת כחלק ממלחמת האזרחים בסוריה.\nמטרת הברית, לפי פרסומיה, היא \"יצירת סוריה דמוקרטית ורב-לאומית, בה צדק אמיתי יונחל לאורך זמן\".\nלפי הערכות, מבין כלל חברי הברית, כ-80% הם ממוצא כורדי, בעוד שאר חברי הברית נמנים עם כלל קבוצות האוכלוסין האחרות המוזכרות לעיל.",
    "pageid": 1383331
  },
  {
    "title": "זהויות טריגונומטריות",
    "extract": "במתמטיקה, זהויות טריגונומטריות הן זהויות בין ביטויים המכילים פונקציות טריגונומטריות אשר מתקיימים עבור כל ערך אפשרי שיציבו במשתנים. הזהויות שימושיות במקרים רבים כדי לפשט ביטויים המכילים פונקציות טריגונומטריות.",
    "pageid": 542506
  },
  {
    "title": "חטיבת אלכסנדרוני",
    "extract": "חטיבת אלכסנדרוני (חטיבה 3; בעבר: חטיבה 820 וחטיבה 609) היא חטיבת חי\"ר במילואים בצבא הגנה לישראל ואחת משלוש חטיבות גולני במילואים, יחד עם חטיבת כרמלי וחטיבת עודד. החטיבה החלה דרכה כחטיבת חי\"ש שפעלה במלחמת העצמאות והופקדה על הגנת השרון (נקראה על שם נחל אלכסנדר). החטיבה הוקמה ב-1 בדצמבר 1947 ומפקדה במשך רוב תקופת המלחמה היה דן אבן. עם הכרזת המדינה הפכה חטיבת אלכסנדרוני לחטיבת חיל רגלים בצה\"ל.\nכיום החטיבה מוזנת בעיקר מיוצאי גדוד 51 של חטיבת גולני.",
    "pageid": 78689
  },
  {
    "title": "טד דנסון",
    "extract": "אדוארד ברידג' \"טד\" דנסון השלישי (באנגלית: Edward Bridge “Ted” Danson III; נולד ב-29 בדצמבר 1947) הוא שחקן טלוויזיה וקולנוע אמריקאי, זוכה שלושה פרסי גלובוס הזהב ושני פרסי אמי.\nמוכר בזכות תפקידיו הראשיים בסדרות הטלוויזיה \"חופשי על הבר\", \"בקר\" ובתפקיד מייקל הארכיטקט בקומדיה \"המקום הטוב\".",
    "pageid": 731907
  },
  {
    "title": "יחידת קורל",
    "extract": "יחידת קורל היא יחידה מיוחדת בחיל האוויר הישראלי, שתפקידה לא פורסם.",
    "pageid": 2308778
  },
  {
    "title": "יעקב",
    "extract": "יַעֲקֹב, המכונה במסורת היהודית יַעֲקֹב אָבִינוּ, ונקרא גם יִשְׂרָאֵל, הוא דמות מקראית, השלישי בשלושת האבות, בנם של יצחק ורבקה ונכד לאברהם ושרה. אחיו התאום של עשו, ואביהם של שבטי ישראל.\nעל פי המסורת יעקב נולד בערב חג סוכות בשנת ב'ק\"ח (1653 לפנה\"ס), ונפטר בערב סוכות בשנת ב'רנ\"ה (1506 לפנה\"ס) בגיל 147.\nתולדות חייו מסופרים במקרא, ותופסים נתח גדול מספר בראשית, בפרקים כ\"ה–נ'.\nחלק ממדרשי חז\"ל מתייחסים ליעקב ועשו כאל אבות-טיפוס של לאומים. יעקב מייצג את עם ישראל ועשו את אדום, או לחלופין התנהגות טיפוסית של חייל רומאי (שכן בתקופות מאוחרות זיהו את אדום עם רומא). לפרשנות זו בסיס מייד עם הופעתם – כאשר התקשתה רבקה בהריונה, נאמר: ”וַיִּתְרֹצְצוּ הַבָּנִים בְּקִרְבָּהּ וַתֹּאמֶר אִם כֵּן לָמָּה זֶּה אָנֹכִי וַתֵּלֶךְ לִדְרֹשׁ אֶת ה'. וַיֹּאמֶר ה' לָהּ שְׁנֵי [גוֹיִם] (גיים) בְּבִטְנֵךְ וּשְׁנֵי לְאֻמִּים מִמֵּעַיִךְ יִפָּרֵדוּ וּלְאֹם מִלְאֹם יֶאֱמָץ וְרַב יַעֲבֹד צָעִיר” (בראשית, כ\"ה, כ\"ב–כ\"ג). משמע, אין הקורא אמור לבחון את הגיבורים בקני מידה אנושיים פשוטים, כפרטים, אלא כיצוג של עמים.",
    "pageid": 8589
  },
  {
    "title": "ירדן",
    "extract": "ממלכת יַרְדֵּן (בערבית: الأردنّ אל-אֻרְדֻן, השם הרשמי: المملكة الأردنّيّة الهاشميّة אַלְמַמְלַכַּה (א)לְאֻרְדֻנִּיָּה (א)לְהַאשִמִיָּה, הממלכה הַיַרְדֵּנִית הַהַאשִמִית) היא מדינה במזרח התיכון. היא גובלת בצפון בסוריה, במערב בישראל ובגדה המערבית, בדרום בים סוף (מפרץ אילת) ובערב הסעודית, במזרח בערב הסעודית, ובצפון-מזרח בעיראק. רוב מכריע מאוכלוסיית ירדן, של כ-92%, הם ערבים-מוסלמים מהזרם הסוני. המדינה חברה בארגון לשיתוף פעולה אסלאמי, והיא אף חברה-מייסדת בליגה הערבית.\nעם הקמתה נקראה אמירות עבר הירדן (Transjordan Emirate, إمارة شرق الأردن) ובעקבות הפלישה של הלגיון הערבי של עבר הירדן לארץ ישראל המערבית בשנת 1948, כיבוש יהודה ושומרון וסיפוחם לממלכה ההאשמית – שינתה הממלכה את שמה לירדן. לשטח המסופח קראו הגדה המערבית (כאחת מגדות נהר הירדן), לעומת הגדה המזרחית, שבה הוקמה הממלכה הירדנית ההאשמית.",
    "pageid": 328
  },
  {
    "title": "ירדן הראל",
    "extract": "ירדן הראל (נולדה ב-7 בנובמבר 1984) היא דוגמנית, שחקנית ומגישת טלוויזיה ישראלית.",
    "pageid": 913502
  },
  {
    "title": "מאי גולן",
    "extract": "פלורה מאי בדרה-גולן (נולדה ב־3 במאי 1986, כ\"ד בניסן ה'תשמ\"ו) היא השרה לשוויון חברתי וקידום מעמד האישה וחברת כנסת מטעם מפלגת הליכוד.\nלפני שנבחרה לכנסת, גולן הייתה פעילה חברתית, שהובילה את המאבק נגד המסתננים מאפריקה לישראל, בעיקר באזור דרום תל אביב. בין היתר, פעלה למען סגירת הגדר בגבול ישראל-מצרים, לקידום מדיניות הגירה בישראל ולהוצאת המסתננים הבלתי-חוקיים לאלתר. בנוסף, כיהנה כיושבת ראש עמותת \"העיר העברית\".",
    "pageid": 1302550
  },
  {
    "title": "מבצע שומר החומות",
    "extract": "מבצע שומר החומות (בערבית: معركة سيف القدس; בתעתיק: מַעְרַכַּת סָיְף אלְקֻדְס, \"קרב חֶרֶב ירושלים\") היה מבצע צבאי רחב-היקף של צה\"ל ברצועת עזה, שהחל ביום ירושלים, 10 במאי 2021, לאחר שארגוני הטרור הפלסטיניים בהובלת חמאס החלו בירי רקטות מסיבי לעבר ירושלים במהלך מצעד הדגלים ובהמשך גם לגוש דן, השפלה, הנגב והשרון. המבצע נמשך עד להפסקת האש שנכנסה לתוקפה ב-21 במאי, בשעה 02:00 בלילה, בתיווך מצרים.\nבמהלך המבצע ארגוני הטרור ברצועת עזה שיגרו לעבר ישראל כ-4,360 רקטות, טילי נ\"ט ופצצות מרגמה, מתוכן 1,661 יורטו בידי מערכות כיפת ברזל במעל ל-90% הצלחה. 176 לא יורטו ונפלו בשטחים בנויים, ו-1,843 נפלו בשטחים פתוחים. כ-680 רקטות שנורו לכיוון ישראל נפלו בשטח רצועת עזה וגרמו, על פי הערכות ישראליות, למותם של יותר מ-20 מתושבי הרצועה. 9 אזרחים ישראלים, 3 אזרחים זרים וחייל אחד נהרגו מירי הפלסטינים מרצועת עזה.\nמנגד, צה\"ל תקף למעלה מ-1,500 מטרות טרור, בהן: רבי-קומות ששימשו כמטות של חמאס וג'יהאד האסלאמי הפלסטיני (גא\"פ), עשרות עד מאות בתים ומשרדים של פעילי טרור, מעל כ-100 קילומטרים של מנהרות תת-קרקעיות, מתוך רשת המנהרות שנחפרה מתחת לרצועת עזה (וקיבלה בישראל את הכינוי ה\"מטרו\" של עזה), מחסני אמל\"ח ומאגרי רקטות, אתרים לייצור רקטות, משגרי רקטות ובורות שיגור תת-קרקעיים, משגרי נ\"ט, כלי טיס בלתי מאוישים, מוצבים, נכסי מודיעין וטכנולוגיה, מטרות של הכוח הימי של חמאס ועשרות חוליות שיגור. לפי מקורות ישראליים, בתקיפות צה\"ל נהרגו ברצועת עזה כ-225 פעילי טרור, מהם 25 בכירים, ובין 51 ל-128 אזרחים.",
    "pageid": 1983535
  },
  {
    "title": "מונדיאל 2026",
    "extract": "מונדיאל 2026 (באנגלית: 2026 FIFA World Cup; בספרדית: Copa Mundial de la FIFA de 2026; בצרפתית: Coupe du monde de la FIFA de 2026) יהיה טורניר גביע העולם בכדורגל לנבחרות גברים של פיפ\"א ה-23, שעתיד להתקיים בקיץ 2026. הטורניר יתקיים ב-16 ערים בשלוש מדינות באמריקה הצפונית: ארצות הברית, מקסיקו וקנדה, כאשר רבע הגמר, חצי הגמר והגמר, יתקיימו בארצות הברית בלבד. טורניר זה יהיה הראשון לכלול 48 נבחרות.\nהצעתן של ארצות הברית, מקסיקו וקנדה גברה על הצעה של מרוקו במהלך הצבעה בקונגרס ה-68 של פיפ\"א שנערך במוסקבה. זהו המונדיאל הראשון מאז מונדיאל 2002 שנערך ביותר ממדינה אחת, והראשון אי פעם שנערך בלמעלה משתי מדינות. מקסיקו, שאירחה בעבר את מונדיאל 1970 ומונדיאל 1986, תהפוך למדינה הראשונה שמארחת את המונדיאל שלוש פעמים. ארצות הברית אירחה בעבר את מונדיאל 1994.\nב-18 במאי 2023 פורסם הלוגו הרשמי של הטורניר, שעוצב על ידי לוסיו בוסקרדין.",
    "pageid": 1475022
  },
  {
    "title": "מכירת הבכורה",
    "extract": "מכירת הבכורה הוא סיפור מקראי, המופיע בתחילת פרשת תולדות, ספר בראשית, פרק כ\"ה, ומספר כיצד עשו, בנו הבכור של יצחק, מכר את בכורתו ליעקב תמורת נזיד עדשים, בעת שבא מן השדה עייף. על אף שהוא מכר את הבכורה מרצונו, ואף ביזה אותה, מעשה זה, כמו גם גנבת הברכות, גרמו לעשו לשנוא את יעקב, ולתכנן להורגו.",
    "pageid": 575004
  },
  {
    "title": "משה",
    "extract": "מֹשֶׁה או משה רבנו הוא דמות מקראית, החשוב ביותר בנביאי ישראל. לפי התנ\"ך ומסורת הדתות האברהמיות, משה נבחר על ידי אלוהים להיות מנהיגם של בני ישראל, להוציאם משעבוד מצרים ולמסור להם את התורה, שלפי המסורת נכתבה על ידו לפי נבואה שקיבל מאלוהים.\nבספר שמות מסופר שמשה נבחר על ידי אלוהים כדי להנהיג את בני ישראל בצאתם ממצרים, ושפטם ארבעים שנה בעת מסעם במדבר לארץ כנען, היא ארץ ישראל. במעמד הר סיני הוא קיבל את התורה מאלוהים ומסרה לעם ישראל. נתינת התורה על ידי משה משמעותית ביהדות, ולכן לעיתים התורה מכונה \"תורת משה\", ואף היהדות מכונה \"דת משה\". באופן דומה, יהודי מכונה לעיתים גם בן דת משה, או בערבית, موسوی (מוסווי; מוסא, משה). כמו כן, האמונה בנבואתו של משה ובהיותו אב לכל הנביאים היא העיקר השביעי בשלושה עשר העיקרים של הרמב\"ם. משה נחשב לנביא מרכזי גם באמונות מונותאיסטיות אחרות, כגון הנצרות והאסלאם. בקרב השומרונים הוא אף נחשב לנביא היחיד אי־פעם.\nעל פי המקרא, ימי ילדותו ונערותו עברו על משה בבית פרעה, שליט מצרים. תקופה משמעותית בחייו עברה עליו במדין ובגיל שמונים חזר למצרים כדי להנהיג את עם ישראל כשאלוהים גאלם מהשעבוד שם. משה לא זכה להיכנס עם בני ישראל לארץ כנען ונפטר לאחר שראה אותה מפסגת הר נבו.",
    "pageid": 7276
  },
  {
    "title": "משה קצב",
    "extract": "משה קצב (נולד בא' בטבת ה'תש\"ו, 5 בדצמבר 1945) הוא איש ציבור ישראלי שכיהן כנשיאהּ השמיני של מדינת ישראל. קודם לכן כיהן כראש מועצת קריית מלאכי, כחבר הכנסת, כסגן ראש הממשלה וכשר בממשלות ישראל.\nקצב הורשע בבית המשפט המחוזי בתל אביב בביצוע עבירות אונס, מעשים מגונים בכוח ובהטרדות מיניות של נשים שהיו כפופות למרותו בעת שכיהן כשר התיירות וכנשיא המדינה, בנוסף הורשע גם בשיבוש מהלכי משפט. בית המשפט המחוזי בתל אביב גזר על קצב שבע שנות מאסר בפועל. בדצמבר 2016, בתום ריצוי חמש שנות מאסר, שוחרר מהכלא בתנאים מגבילים, לאחר שעונשו קוצר. קצב הוא נשיא מדינת ישראל הראשון והיחיד שהורשע בבית משפט בעבירה פלילית.",
    "pageid": 2996
  },
  {
    "title": "משמר הגבול",
    "extract": "משמר הגבול, בראשי תיבות: מג\"ב, הוא כוח משמר גבול וז'נדרמריה, הזרוע המבצעית של משטרת ישראל, שמטרתהּ לתת מענה לבעיות בנושאי ביטחון פנים, לוחמה בטרור, לחימה בפשיעה קשה, אבטחת מתקנים רגישים (כולל מעברי גבול ושגרירויות), אבטחת האזורים הכפריים ומניעת גנבות חקלאיות, דיכוי הפרות סדר ובמקרה של מלחמה בתוך גבולות המדינה, לקיחת חלק בלחימה ובמעצרים. מג\"ב הוא כוח רב־תכליתי המסייע למשטרת ישראל ולצה\"ל בטיפול בבעיות שבתחומי התמחותו, ומשמש גם כעתודה מרכזית להתערבות מיידית באירועים. מטה משמר הגבול נמצא בלוד.\nסדר הכוחות של משמר הגבול, נכון לשנת 2022, הוא 8,523 איש (כ-25.75% מסדר הכוחות הכולל של משטרת ישראל) כוח האדם במג\"ב מורכב בעיקר מלוחמים, המשמשים בתפקיד ביניים בין שוטר לחייל. להלכה סמכויותיו של שוטר מג\"ב שוות לסמכויותיו של כל שוטר רגיל, אך לא כך הכשרתו, הוא מתמחה בלחימה כמו חייל קרבי (שוטרי משמר הגבול מוכשרים כרובאי 05) וחמוש ברובה סער כנשק אישי (שוטרים בשירות קבע חמושים גם באקדח שירות). כמחצית מהשוטרים משרתים במשמר הגבול במסגרת שירות החובה שלהם והמחצית השנייה הם אנשי קבע מקצועיים. למג\"ב כמה יחידות מיוחדות כגון: ימ\"מ, ימ\"ס, מתיל\"ן ויחידות החבלה – המתמחות בסוגים שונים של לחימה; וכוח מתנדבים שנקרא מתמי\"ד (מתנדבים במדים).\nמשמר הגבול הוקם בתחילה במסגרת צה\"ל כחיל הספר שהיה קיים חודשים מספר לאחר קום המדינה ועסק בשמירת גבולות, והוקם רשמית כחיל משטרתי בשנת 1953. מאז הקמתו עסק מג\"ב בתפקידים רבים ומגוונים והוא כוח ורסטילי המבצע משימות מסוגים רבים. יחידות מג\"ב פרושות בכל רחבי ישראל, מאילת ועד גבול לבנון, ובכל מקום הם כפופים למפקד האזור בו הם משרתים, כאשר ברוב חלקי הארץ הם כפופים למפקד המחוז המשטרתי וביהודה ושומרון – למפקד אוגדת איו\"ש (לפיקוד צה\"ל).\nמשמר הגבול הוא חיל חלוץ המשלב בני מיעוטים רבים המשרתים כלוחמים וכמפקדים בחיל. החיל מוביל גם בשילוב נשים בכל תפקידי הלחימה, כולל ביחידות המיוחדות.\nמג\"ב ובעיקר קציניו, משמשים גם כמאגר כוח אדם ממנו שואבת משטרת ישראל מועמדים מתאימים למילוי תפקידים במשטרה הרגילה. קציני מג\"ב לא מעטים הצטרפו לשדרות הפיקוד של המשטרה הכחולה.\nהשירות במשמר הגבול הוא שירות משטרתי במשטרת ישראל וצבאי רק מבחינת הפעולות הצבאיות שלו. למרות השיתוף פעולה שעושה משמר הגבול עם צבא ההגנה לישראל משמר הגבול הוא חלק מהמשטרה ולא מהצבא.",
    "pageid": 62734
  },
  {
    "title": "נינט טייב",
    "extract": "נינט טייב (נולדה ב-21 באוקטובר 1983) היא זמרת-יוצרת, שחקנית, דוגמנית ושדרנית רדיו ישראלית. זוכת \"פרס מסך הזהב\" כשחקנית השנה הטובה ביותר בסדרה יומית. התפרסמה בזכות זכייתה בעונה הראשונה של תוכנית המציאות \"כוכב נולד\".",
    "pageid": 298535
  },
  {
    "title": "ניר ברקת",
    "extract": "ניר ברקת (נולד ב-19 באוקטובר 1959, י\"ז בתשרי ה'תש\"ך) הוא שר הכלכלה והתעשייה וחבר הכנסת מטעם מפלגת \"הליכוד\". כיהן כראש עיריית ירושלים בשנים 2008–2018 וקודם לכן פעל כיזם וכמשקיע היי-טק.",
    "pageid": 176840
  },
  {
    "title": "סכיזופרניה",
    "extract": "סכיזופרניה (מונח שהומצא בהשראת היוונית: σχιζοφρενία; בעברית גם: שַׁסַּעַת. באנגלית Schizophrenia) היא הפרעה נפשית ממושכת, מורכבת והטרוגנית בביטוייה, השייכת לקבוצת ההפרעות הנפשיות המלוות לרוב בתופעות של פסיכוזה. הפרעה זו מתאפיינת בהזיות, שמיעת קולות שאף אחד אחר לא שומע, מחשבות שווא, הפרעות בארגון הדיבור והחשיבה, צמצום רגשי, פגיעה בהנאה ובכוח הרצון והיוזמה (initiative), בעיות קוגניטיביות (בזיכרון, קשב, פונקציות ניהוליות וכו'), התנהגויות מוזרות המוסברות על ידי החוויות הפנימיות החריגות (ההזיות, מחשבות השווא) ועל ידי שיבושי מערכות בקרה (קוגניטיביות), קשיים תפקודיים רבים בתחום התעסוקתי והחברתי. בדרך כלל מחלקים את התופעות לתופעות \"חיוביות\" כגון הזיות, שמיעת קולות, התנהגויות מוזרות ומחשבות פרנויות, ותופעות \"שליליות\" כגון פגיעה בהנאה וביוזמה. רוב התרופות לטיפול בסכיזופרניה מכווונות לטיפול בתופעות ה\"חיוביות\".\nפירוש המונח הלטיני, שמקורו ביוונית, הוא מוח או שכל מפוצל או שסוע, אך סכיזופרניה איננה \"פיצול אישיות\" (הפרעת זהות דיסוציאטיבית); הכוונה במונח היא לפיצול או אי תיאום עם המציאות. מונח זה המקובל בסיווג הפסיכיאטרי, אינו תיאור מדויק לכל הצורות והביטויים המגוונים של הפרעה זו.\nסכיזופרניה מסווגת כהפרעה פסיכוטית, אך התופעות הפסיכוטיות אינן קבועות ולעיתים חלק מהתופעות נעלמות תוך כדי טיפול.\nהגורמים להתפתחות מחלת הסכיזופרניה עדיין לא ידועים. לפי תאוריה הרווחת, לדופמין יש תפקיד חשוב בהתפתחות סכיזופרניה. דופמין הוא מתווך עצבי המשמש להעברת מידע בין התאים במוח וקשור לתחושות הנאה ותגמול. כשאדם עובר חוויה מהנה, כמו קיום יחסי מין, רמת הדופמין במוח עולה. לפי התאוריה, בסכיזופרניה יש השפעה עודפת של דופמין, או שרמות הדופמין המופרשות במוח גבוהות מדי, או שמוחם של החולים נעשה רגיש במיוחד לדופמין שמופרש. רמות גבוהות מדי של דופמין עלולות לשבש את המסלולים במוח שאחראים לחלק מהתפקודים הנפשיים החשובים ביותר כמו זיכרון, רגשות, התנהגות חברתית ומודעות עצמית. הפרעות בפעילויות אלו יכולות להסביר את הסימפטומים הפסיכוטיים של סכיזופרניה, כמו שמיעת קולות ומחשבות שווא. רוב התרופות הנמצאות בשימוש היום בטיפול בסכיזופרניה מורידות את כמות הדופמין בדם.",
    "pageid": 669717
  },
  {
    "title": "עוזי חיטמן",
    "extract": "עוזי חיטמן (9 ביוני 1952, ט\"ז בסיוון ה'תשי\"ב – 17 באוקטובר 2004, ב' בחשוון ה'תשס\"ה) היה זמר, יוצר, מלחין, פזמונאי ומנחה טלוויזיה ישראלי. מהיוצרים הבולטים והחשובים בזמר העברי שכתב במגוון סגנונות. בין היתר כתב מילים ולחנים לשירי ילדים, מוזיקה מזרחית, מוזיקת פופ, מוזיקה חסידית, ושירי ארץ ישראל.",
    "pageid": 29287
  },
  {
    "title": "עונת 2024/2025 בליגה האירופית",
    "extract": "עונת 2024/2025 בליגה האירופית היא העונה ה-54 של טורניר הכדורגל המשני של אירופה בכדורגל שמאורגן על ידי אופ\"א, והעונה ה-16 מאז שונה שמה של התחרות מגביע אופ\"א לליגה האירופית. זוהי העונה הראשונה בה יתקיים הפורמט החדש, טורניר בשיטה השווייצרית.\nהזוכה בתואר תשחק נגד זוכת ליגת האלופות בסופר קאפ האירופי ותקבל כרטיס לשלב הליגה של ליגת האלופות בעונת 2025/2026.\nהגמר ייערך באצטדיון סן ממס, בבילבאו, ספרד. ב-21 מאי 2025.",
    "pageid": 2251553
  },
  {
    "title": "ערן מור",
    "extract": "ערן מור (נולד ב-7 ביולי 1980) הוא שחקן תיאטרון ומדבב ישראלי.",
    "pageid": 1283350
  },
  {
    "title": "פול מסקל",
    "extract": "פול קולם מייקל מסקל (באנגלית: Paul Colm Michael Mescal; נולד ב-2 בפברואר 1996) הוא שחקן אירי. בשנת 2023 היה מועמד לפרס אוסקר לשחקן הראשי הטוב ביותר, על תפקידו בסרט \"אחרי השמש\".",
    "pageid": 1911449
  },
  {
    "title": "פרדי מרקיורי",
    "extract": "פרדי מרקיורי (באנגלית: Freddie Mercury;‏ 5 בספטמבר 1946 – 24 בנובמבר 1991) היה זמר, פסנתרן, מלחין, פזמונאי ומפיק מוזיקלי בריטי, וסולן להקת הרוק קווין. מרקיורי ניחן באישיות בימתית ראוותנית, ובמנעד קולי יוצא דופן של ארבע אוקטבות. הוא חיבר והלחין את רוב השירים הגדולים ביותר של הלהקה.",
    "pageid": 13373
  },
  {
    "title": "קידומת טלפון בין-לאומית",
    "extract": "קידומת טלפון בין־לאומית היא קוד מספרי (לכל היותר בן 3 ספרות) המאפשר חיוג ישיר אל טלפון הנמצא בישות מדינית אחרת, או לשירות תקשורתי לווייני. את הקידומת הבין-לאומית מחייגים לפני מספר המנוי אליו רוצים להגיע.\nלכל יחידה מדינית ולכל שירות תקשורתי לווייני וכדומה יש קידומת בין-לאומית משלהם. זה בשונה מקוד גישה המוגדר על ידי ספק השירות הטלפוני (קוד הגישה משמש להפניית השיחה למרכזיית השער הבין-לאומית המקומית. ברוב הישויות המדיניות נהוג הצירוף 00 אך נפוץ גם 99, 001, 011 וכו'). \nרשימת קידומות הטלפון הבין-לאומיות נקבעת על ידי ה-ITU-T שהוא גוף התקינה בתחום הטלקום באיגוד הטלקומוניקציה הבין-לאומי (ITU) המהוה חלק ממנגנון האומות המאוחדות.",
    "pageid": 14384
  },
  {
    "title": "רודי פאנקו",
    "extract": "רודי פאנקו (באנגלית: Rudy Pankow; נולד ב-12 באוגוסט 1998) הוא שחקן קולנוע וטלוויזיה אמריקאי ממוצא יהודי. ידוע בתפקידו כג'יי ג'יי מייבנק בסדרת הדרמה של נטפליקס \"חופים של סודות\".",
    "pageid": 1888687
  },
  {
    "title": "ריאל מדריד",
    "extract": "מועדון הכדורגל ריאל מדריד (בספרדית: Real Madrid Club de Fútbol) הוא מועדון כדורגל ספרדי מהעיר מדריד, אשר נחשב לאחד ממועדוני הכדורגל הגדולים בעולם, הן מבחינת זכייה בתארים והן מבחינה תדמיתית וכלכלית. המועדון הוקם ב-6 במרץ 1902.\nמאז אמצע המאה ה-20, ריאל מדריד נחשבת לאחת הקבוצות הגדולות באירופה. המועדון זכה בליגת האלופות 15 פעמים, יותר מכל מועדון אחר. הקבוצה משחקת בלה ליגה מאז הקמתה, וזכתה באליפות הליגה 36 פעמים, יותר מכל מועדון אחר. הקבוצה לא ירדה מעולם מהליגה הראשונה בספרד, והיא אחת משלוש קבוצות ספרדיות השותפות להישג זה, יחד עם ברצלונה ואתלטיק בילבאו.\nבדצמבר 2000 ועדה מיוחדת של פיפ\"א העניקה לריאל מדריד ברוב של 42.35% קולות את תואר המועדון הטוב ביותר במאה ה-20. גם לפי הפדרציה הבינלאומית להיסטוריה וסטטיסטיקה של הכדורגל (IFFHS), ארגון המוכר על ידי פיפ\"א, ריאל היא הקבוצה הכי מצליחה באותה תקופה. במהלך השנים עברו שחקנים מפורסמים רבים במועדון ואגדות רבות שיחקו בשורותיו. ריאל מדריד היא קבוצת הכדורגל העשירה בעולם. כמו כן, למועדון יש הכי הרבה עוקבים בכל הרשתות החברתיות. ריאל מדריד היא אחת מקבוצות הכדורגל האהודות ביותר בעולם.\nלריאל יריבות ספורטיבית עתיקה עם מועדון הכדורגל ברצלונה המבוססת על היסטוריה ועמדות פוליטיות שונות. המשחק ביניהם מכונה 'אל קלאסיקו' וידוע כאחד המשחקים הגדולים והאטרקטיביים בעולם. פרט לכך, יש לריאל יריבות עירונית עם מועדון הכדורגל אתלטיקו מדריד, המשחקים עם שתי היריבות הללו נמצאים גבוה ברשימת משחקי הכדורגל הנצפים ביותר ברחבי העולם.\nהקבוצה משחקת במדים לבנים לחלוטין, עובדה אשר העניקה לה את הכינוי \"Los blancos\" (הלבנים). אצטדיונהּ הביתי של הקבוצה הוא אצטדיון סנטיאגו ברנבאו, השוכן במדריד, והוא מכיל כ-81 אלף מקומות ישיבה.",
    "pageid": 27868
  },
  {
    "title": "רפי בן שטרית",
    "extract": "רפאל (רפי) בן שטרית (נולד ב-2 בינואר 1966) הוא פוליטיקאי ישראלי. כיהן כראש עיריית בית שאן בשנים 2013–2018.",
    "pageid": 1308849
  },
  {
    "title": "שאדי מרעי",
    "extract": "שאדי מרעי (בערבית: شادي مرعي; נולד ב-17 בנובמבר 1994) הוא שחקן ערבי-ישראלי.",
    "pageid": 1375266
  },
  {
    "title": "שבעת העממים",
    "extract": "שבעת העממים או שבעת עמי כנען הם העמים ששכנו בארץ ישראל בזמן יציאת מצרים, ומידם נכבשה הארץ, בידי בני ישראל. העמים הם: הכנעני, החתי, האמורי, החיווי, הפרזי, היבוסי והגרגשי.",
    "pageid": 1223612
  },
  {
    "title": "שומרונים",
    "extract": "שומרונים (בעברית שומרונית: ࠔࠠࠌࠝࠓࠩࠉࠌ שָׁמֵרִים, במשמעות שומרי התורה, בערבית: السامريون, אַ־סָּאמִרִיּוּן) הם עם וקבוצה דתית-טריטוריאלית ייחודית שחיה במשך מעל אלפיים שנה בשומרון, וטוענת להיותה המשך ישיר של בני ישראל. השומרונים טוענים כי הם צאצאי שבטי אפרים, מנשה ולוי שלא גלו במהלך גלות עשרת השבטים לאחר חורבן ממלכת ישראל.\nהדת השומרונית הנה דת טריטוריאלית, ומבוססת על האמונה כי השומרונים הם ה\"שומרים\", כלומר שומרי התורה המקורית, לפי נוסח ייחודי של התורה המצוי בידם. נוסח זה, הכתוב בכתב שומרוני הדומה במידה רבה לכתב העברי הקדום, כולל כמה הבדלים עלילתיים. שפתם של השומרונים דומה לעברית עתיקה, והם מחזיקים בגרסה משלהם לחגים המקובלים גם ביהדות וגם מנהגיהם שונים מאלה הנהוגים בעם היהודי. עקב אמונתם רק בחומשי התורה ובספר יהושע מתוך כל כתבי המקרא, סיפור הזיכרון הלאומי-היסטורי שלהם מתחיל מסיפורי התורה וכיבוש יהושע את הארץ, ממשיך כאלפים שנה בזיכרון שושלות הכהנים הגדולים בהר גריזים, ומתרחב לקראת סוף העת העתיקה, מתקופת בבא רבה והלאה. בניגוד לזיכרון ההיסטורי היהודי, הנרטיב השומרוני נעדר סיפורים על תקופת השופטים ותקופת ממלכת ישראל, מלכיה ונביאיה, ומתייחס רק להפלגות הכהונה הגדולה באותה תקופה. במהלך ההיסטוריה התגלעו מחלוקות בעלות אופי דתי בין היהודים לבין השומרונים, המכונים בספרות חז\"ל בשם \"כותים\" ומעמדם ההלכתי שנוי במחלוקת. המחלוקת המרכזית בין היהודים לשומרונים סובבת סביב \"המקום הנבחר\" לבניית בית המקדש, אותו מזהים השומרונים עם הר גריזים. וכן סביב האמונה בשאר כתבי הנביאים והכתובים.\nבשלהי העת העתיקה חייתה בשומרון אוכלוסייה שומרונית צפופה, שהתפשטה גם דרומה ומערבה בעקבות הידלדלות היישוב היהודי ביהודה במרד בר כוכבא, וכן במספר קהילות מחוץ לארץ ישראל. אולם, במהלך המאות ה-5 וה-6, העדה הצטמצמה כתוצאה ממרידות השומרונים כנגד האימפריה הביזנטית וכן תהליכי התנצרות. לאחר הכיבוש הערבי של ארץ ישראל, שומרונים רבים המירו את דתם לאסלאם בעקבות רדיפות דתיות, מיסים כבדים, עוני ופרעות, והישוב השומרוני הכפרי כמעט ונכחד. השומרונים חוו שוב רדיפות, מעשי טבח והתאסלמות בכפייה גם בימי הצלבנים, האיובים והעות'מאנים, ועד ראשית המאה ה-20 שרדו כ-130 נפש בלבד, שהתרכזו בעיר שכם. מספר משפחות מוסלמיות בשכם וסביבתה מתייחסות לשומרונים ושומרות את דבר מוצאן השומרוני.\nבעשורים האחרונים השתקמה מעט הקהילה השומרונית, ונכון ל-2021 היא מונה כ-840 נפשות, מרביתם חיים בקריית לוזה שבהר גריזים, ובשכונה השומרונית בעיר חולון. ייסוד השכונה בחולון נעשה ביוזמתו של הנשיא יצחק בן-צבי, שחקר בעברו כהיסטוריון את השומרונים, כדי לאחד את הקהילות הקטנות שהיו פזורות לכדי קהילה מגובשת ויציבה. השומרונים תושבי חולון מחזיקים בתעודת זהות ישראלית ומתגייסים לצה\"ל, ואילו תושבי קריית לוזה מחזיקים בתעודת זהות כפולה, ישראלית ופלסטינית, וכן לומדים ועובדים בצמוד לאוכלוסייה הערבית בשכם, ולכן פטורים משירות צבאי.",
    "pageid": 22413
  },
  {
    "title": "תמר גטר",
    "extract": "תמר גטר (נולדה באפריל 1953) היא אמנית וציירת ישראלית.",
    "pageid": 941264
  },
  {
    "title": "תנ\"ך",
    "extract": "הַתַּנַ\"ךְ (ראשי תיבות של תורה, נביאים וכתובים), או המקרא, הוא קובץ הספרים שהם כתבי הקודש היסודיים של היהדות. הם נכתבו ונערכו לאורך מאות שנים, והמאוחר שבהם נכתב כמאה ושישים שנה לפני תחילת ספירת הנוצרים. גם תהליך הקנוניזציה של ספרי התנ\"ך היה ארוך, ועודנו מושא להשערות החוקרים, כשלפי מרבית ההערכות הושלם בין המאה ה-2 לפנה\"ס למאה השנייה לספירה. הטקסט המוכר של התנ\"ך העברי הוא נוסח המסורה, שהיה מגובש לכל המאוחר במאה העשירית. שפת ספרי התנ\"ך היא עברית, אולם היא מכילה מיעוט של קטעים בשפה הארמית המקראית.\nהתנ\"ך מהווה מוקד מרכזי לתרבות היהודית לדורותיה. הספרים שנכללו בקאנון התנ\"ך העברי הם גם חלק מכתבי הקודש של הנצרות, ויחד עם כמה מן הספרים החיצוניים שלא נשמרו ביהדות, הם מרכיבים את הברית הישנה הנוצרית (ברבים מהזרמים הפרוטסטנטיים, הספרים החיצוניים הוצאו לגמרי במאה ה-19 והברית הישנה זהה לתנ\"ך מבחינת תוכן הספרים). זהו החלק הראשון בביבליה הנוצרית, שהיא סדרת הספרים בעלת התפוצה הגדולה ביותר בתולדות האנושות והספר שתורגם למספר השפות הרב ביותר. עקב זאת, התנ\"ך השפיע בצורה עצומה על התרבות והיצירה האנושית. מספר רב של יצירות אמנות מספרות דרך פיסול ועד ציור ומוזיקה, מהמופתיות בהיסטוריה האנושית נוצרו בהשפעתו והשראתו. בדת האסלאם, התנ\"ך אינו נחשב ספר קדוש, אולם אפשר למצוא השפעות ממנו בקוראן ובמסורת המוסלמית. חלק מסיפורי התנ\"ך מופיעים בקוראן, אם כי בגרסאות שונות.\nקודקס ששון הוא העותק הקדום והשלם ביותר של התנ\"ך העברי.",
    "pageid": 748
  },
  {
    "title": "תנוחות מין",
    "extract": "תנוחות מין הן תנוחות המשמשות בעת קיום יחסי מין. קיים מגוון גדול של תנוחות מין, אותן ניתן לחלק לשלוש קטגוריות עיקריות: תנוחות הכרוכות בחדירה (משגל נרתיקי או יחסי מין אנאליים), תנוחות שאינן כרוכות בחדירה (חיכוך של איברי המין) ותנוחות הכרוכות ביחסי מין אוראליים.",
    "pageid": 956352
  },
  {
    "title": "תפוח",
    "extract": "תַּפּוּחַ תַּרְבּוּתִי (מכונה גם תפוח-עץ או בקיצור תפוח, שם מדעי: Malus domestica) הוא מין של עץ פרי נשיר במשפחת הוורדיים.",
    "pageid": 39485
  },
  {
    "title": "אבי בלוט",
    "extract": "אַבְרָהָם (אָבִי) אַהֲרֹן בְּלוּט (נולד ב-28 בספטמבר 1974) הוא קצין בצה\"ל בדרגת אלוף, המשרת כמפקד פיקוד המרכז. לפני כן שירת כמפקד המכללה הבין-זרועית לפיקוד ולמטה, מפקד אוגדת איו\"ש, המזכיר הצבאי של ראש הממשלה, מפקד חטיבת עוז, מפקד עוצבת חצי האש, מפקד חטיבת יהודה, מפקד יחידת מגלן ומפקד גדוד 101.",
    "pageid": 1186401
  },
  {
    "title": "אוגדה",
    "extract": "אוגדה או דיוויזיה (באנגלית: Division) היא יחידה צבאית שכפופה לגיס (קורפוס בלעז), מורכבת משתיים עד חמש חטיבות או רגימנטים וכוללת בדרך כלל בין 13,000 ל-20,000 חיילים. האוגדה היא יחידה בעלת יכולת פעולה עצמאית לחלוטין, וכוללת יחידות מסתערות ויחידות תומכות לחימה – סיוע אווירי, סיור, הנדסה קרבית, מודיעין צבאי, לוגיסטיקה ועוד.",
    "pageid": 77742
  },
  {
    "title": "אילן רמון",
    "extract": "אילן רמון (20 ביוני 1954, י\"ט בסיוון ה'תשי\"ד – 1 בפברואר 2003, כ\"ט בשבט ה'תשס\"ג) היה טייס החלל הישראלי הראשון. שימש מומחה מטען בצוות מעבורת החלל קולומביה במסגרת משימה STS-107. ב־1 בפברואר 2003 נספה יחד עם צוות המעבורת, שהתפרקה עם חזרתה לאטמוספירה של כדור הארץ. קודם לכן שירת כטייס בחיל האוויר הישראלי והגיע לדרגת אלוף-משנה.",
    "pageid": 699
  },
  {
    "title": "אירופה",
    "extract": "אֵירוֹפָּה היא יבשת מבחינה היסטורית ותרבותית ותת-יבשת מבחינה גאוגרפית. היא נמצאת בחלקה המערבי ביותר של יבשת העל אירואסיה, שבחצי הכדור הצפוני. בצפונה אירופה גובלת באוקיינוס הקרח הצפוני; במערבה – באוקיינוס האטלנטי; במזרחה – בהרי אורל ובים הכספי; ובדרומה – בים התיכון ובים השחור. כ-50 מדינות מרכיבות את אירופה: רוסיה היא הגדולה ביותר, הן מבחינת השטח והן מבחינת האוכלוסייה, ואילו קריית הוותיקן היא הקטנה ביותר. אירופה משתרעת על כ-10,180,000 קמ\"ר, והיא היבשת השישית בגודלה בעולם (מקדימה את אוקיאניה בלבד). עם זאת, היא אחת היבשות המאוכלסות בעולם (שלישית, אחרי אסיה ואפריקה). כ-11% מאוכלוסיית העולם מתגורר ביבשת זו, 744.8 מיליון נפשות (לשנת 2024).\nבאירופה נולדה תרבות המערב – שממלאת תפקידים דומיננטיים בעניינים גלובליים החל מהמאה ה-16, במיוחד מראשית הקולוניאליזם. בין המאה ה-16 למאה ה-20, מדינות אירופאיות שלטו לסירוגין באמריקה, רוב אפריקה, אוקיאניה וכן בחלקים גדולים של אסיה. שתי מלחמות העולם התמקדו בעיקר באירופה, ותרמו רבות לירידת הדומיננטיות של מדינות אירופה המערבית בעניינים דיפלומטיים באמצע המאה ה-20. במהלך המלחמה הקרה, אירופה חולקה לאורך מסך הברזל של נאט\"ו במערב וברית ורשה במזרח. האינטגרציה האירופית הובילה להיווצרותה של מועצת אירופה והאיחוד האירופי במערב אירופה, ששתיהן התרחבו בהדרגה מזרחה עם מהפכת סתיו העמים ונפילת ברית המועצות בתחילת שנות ה-90.\n\nאירופה דלה, באופן יחסי, במשאבי טבע. מבחינה היסטורית רוב חלק ניכר משטחה היה מכוסה ביערות והיא הייתה משופעת בעצים ובאבנים טובים לבנייה. בנוסף יש בה מרבצי ברזל ופחם ומעט נפט. משאבי טבע אחרים נמצאים בכמויות קטנות יחסית. גם שטחי אדמה חקלאית טובה מצומצמים באופן יחסי. עובדה זו, יחד עם אקלים קריר בצפונה ובמזרחה של היבשת הקשו על חקלאות מפותחת באזורים אלה. עם זאת, אירופה פתוחה לשיט ימי דרך האוקיינוס האטלנטי ושני ימים פנימיים גדולים – הים התיכון שמקשר בינה לבין אסיה ואפריקה והים הבלטי. שני הימים שימשו למסחר פורה ובהמשך נפתחו נתיבי שיט באוקיינוס שהובילו לתגליות גאוגרפיות חשובות.\nאירופה היא גם המקום שבו קיבל המדע את דחיפתו הגדולה ביותר. אמנם, עד העת החדשה אסיה הייתה מתקדמת יותר מבחינה טכנולוגית, אך פיתוחים מדעים חשובים הזניקו את אירופה קדימה. הפריצה הטכנולוגית החשובה החלה עוד לפני תקופת הרנסאנס. הפיתוח הטכנולוגי קיבל תאוצה נוספת עם תחילת הרנסאנס ופרץ קדימה בעת החדשה. מאז ועד היום אירופה וממשיכי דרכה הרעיוניים במערב הם השולטים בכיפה הטכנולוגית והמדעית. הפיתוח המדעי והטכנולוגי אפשר לאירופה להתעשר הרבה יותר מאשר לשכניה המידיים באפריקה ובאסיה ואפשר את מסע התגליות הענף שהביא בתורו את הקולוניאליזם והאימפריאליזם האירופאי.",
    "pageid": 319
  },
  {
    "title": "אל על",
    "extract": "אל על נתיבי אוויר לישראל בע\"מ, המוכרת בשם המקוצר אל על, היא חברת התעופה הגדולה בישראל וחברת הדגל שלה. אל על היא חברה ציבורית ונסחרת בבורסה לניירות ערך בתל אביב. נמצאת בשליטת חברת כנפי נשרים תעופה בע\"מ בבעלותו של אלי רוזנברג. מרכז פעילותה והנהלתה של החברה בנמל התעופה הבינלאומי בן-גוריון.\nאל על מתמקדת בשוק הבינלאומי ומפעילה טיסות לאירופה, אסיה, אפריקה וצפון אמריקה. בין השנים 2010–2014 הפעילה החברה קו טיסות סדיר לנמל התעופה אילת, אך טיסות אלו הופסקו.\nבמשך שנים שימשה אל על כחברת התעופה הלאומית של ישראל והייתה בבעלות ממשלת ישראל, אך צעדים להפרטתה החלו ב-12 ביוני 2003, כשמניות החברה הוצעו למכירה לציבור, וב-1 בינואר 2005 הפכה חברת כנפיים אחזקות בע\"מ לבעלת השליטה באל על. תולדותיה של חברת אל על קשורות באופן מובהק בדברי ימיה של מדינת ישראל – היא נטלה חלק במבצעי העלייה הגדולים מארצות ערב, מאתיופיה ומחבר המדינות, ורשת יעדיה שיקפה לאורך השנים את יחסיה הבינלאומיים של ישראל עם מדינות העולם, ובמיוחד עם שכנותיה. במהלך שנת 2020 בצל משבר הקורונה, השתנתה השליטה בחברה וכיום החברה נמצאת בשליטת חברת כנפי נשרים תעופה בע\"מ, חברה בבעלות אלי רוזנברג.\nלאל על מספר מאפיינים ייחודיים לה, ובהם הקפדה על הסדרי ביטחון ואבטחה, הימנעות מטיסה בשבתות ובמועדי ישראל והקפדה על כללי הכשרות, הן במטוסיה והן במתקניה הקרקעיים. עם זאת, חלק ממטוסי אל על וצוותי האוויר הוחכרו בשבתות ובמועדי ישראל לחברות ישראליות אחרות.\nאל-על נחשבת לחברה עם נפח תנועת הנוסעים הגדולה בישראל. בשנת 2022 הטיסה החברה כ-4,181,596 נוסעים, שהיוו כ-21.75% מכלל הפעילות השנתית.",
    "pageid": 32170
  },
  {
    "title": "אלביס פרסלי",
    "extract": "אלביס אהרון פרסלי (באנגלית: Elvis Aaron Presley‏; 8 בינואר 1935 – 16 באוגוסט 1977), הידוע לרוב בשם אלביס, היה זמר ושחקן אמריקאי. הוא כונה \"מלך הרוק אנד רול\", או בכינוי \"the king\" ובעברית, \"המלך\". נחשב לאחד מאנשי התרבות המשמעותיים והמשפיעים ביותר של המאה ה-20. הפרשנויות והביצועים לשירים וסגנון ההופעה הפרובוקטיבי והמיני שלו, בשילוב השפעות עידן טרנספורמטיבי ביחסי גזעים, הובילו אותו להצלחה גדולה, תוך גרימה למחלוקות ראשוניות ברחבי העולם.\nפרסלי נולד בטופלו שבמיסיסיפי, ועבר לממפיס שבטנסי עם משפחתו כשהיה בן 13. הקריירה המוזיקלית שלו החלה שם ב-1954, כשהקליט בסאן רקורדס עם המפיק סם פיליפס, שרצה להביא את הצליל של המוזיקה האפרו-אמריקאית לקהל רחב יותר. פרסלי, ניגן על גיטרה אקוסטית קצבית, ולווה בידי הגיטריסט הראשי סקוטי מור  והבסיסט ביל בלאק . היה חלוץ הרוקבילי, אפ-טמפו, פיוז'ן בקצבים של מוזיקת קאנטרי ורית'ם אנד בלוז. בשנת 1955 הצטרף המתופף די ג'יי פונטנה  והשלים את הרכב הרביעייה הקלאסית של פרסלי, ו-RCA ויקטור רכשה את חוזהו בעסקה שארגן קולונל טום פארקר , שניהל אותו במשך יותר משני עשורים. הסינגל הראשון של פרסלי, \"Heartbreak Hotel\", הופץ בינואר 1956 והגיע למקום הראשון במצעד הבילבורד בארצות הברית. בתוך שנה נמכרו למעלה מעשרה מיליון תקליטים של פרסלי. עם סדרה של הופעות מצליחות בטלוויזיה ואלבומים מצליחים, פרסלי הפך לדמות המובילה של הצליל הפופולרי החדש של הרוק אנד רול, אם כי הסגנון הפרפורמטיבי שלו וקידום הסאונד השולי של המוזיקה השחורה, נחשבו לאיום על הרווחה המוסרית של הצעירים האמריקאים הלבנים.\nבנובמבר 1956 ערך פרסלי את הופעת הבכורה שלו בסרט ב\"אהבי אותי ברכות\". הוא גויס לשירות צבאי ב-1958, והשיק מחדש את הקריירה שלו שנתיים לאחר מכן עם כמה מההקלטות המצליחות ביותר שלו. עם זאת, הוא קיים מעט הופעות, ובהדרכתו של פארקר, המשיך להקדיש חלק ניכר משנות ה-60 ליצירת סרטים הוליוודיים ופסקולים. כמה מסרטיו המפורסמים ביותר הם: \"רוק בבית הסוהר\" (1957), \"הוואי הכחולה\" (1961) ו\"ויוה לאס וגאס\" (1964). ב-1968, לאחר הפסקה של שבע שנים מהופעות, הוא חזר לבמה בספיישל הקאמבק הטלוויזיוני עטור השבחים \"אלביס\" , שהוביל להארכת ההופעות שקיים בלאס וגאס ולסיבובי הופעות מצליחים ביותר. ב-1973 קיים פרסלי את ההופעה הראשונה של אמן סולו ששודרה ברחבי העולם, Aloha from Hawaii . שנים של שימוש בסמים במרשם והרגלי אכילה לא בריאים, פגעו קשות בבריאותו, והוא נפטר בפתאומיות ב-1977 באחוזתו בגרייסלנד בגיל 42.\nלאחר שנמכרו למעלה מ-500 מיליון מתקליטיו ברחבי העולם, פרסלי נחשב לאמן הסולו הנמכר ביותר בכל הזמנים; שיא שמוכר בגינס שיאי עולם. הוא זכה להצלחה מסחרית בסוגות מוזיקליות רבות, כולל פופ, קאנטרי, רית'ם אנד בלוז, מוזיקה עכשווית למבוגרים וגוספל. פרסלי זכה בשלושה פרסי גראמי (ביניהם פרס גראמי למפעל חיים בגיל 36), ונכנס למספר היכלי תהילה. הוא מחזיק במספר שיאים עולמיים, ביניהם מספר האלבומים הרב ביותר שקיבלו תוארי זהב ופלטינה מטעם איגוד תעשיית ההקלטות האמריקאי (RIAA), מרבית האלבומים שדורגו במצעד הבילבורד 200, אמן הסולו עם מרבית האלבומים שדורגו במקום הראשון במצעד האלבומים הבריטי ואמן הסולו עם מרבית השירים שדורגו במקום הראשון במצעד הסינגלים הבריטי. בשנת 2018 הוענקה לו מדליית החירות הנשיאותית בידי נשיא ארצות הברית, דונלד טראמפ. בנוסף לכך, דורג במקום השלישי ברשימת \"100 האמנים הגדולים בכל הזמנים\" של רולינג סטון.",
    "pageid": 14111
  },
  {
    "title": "אליזבת השנייה, מלכת הממלכה המאוחדת",
    "extract": "המלכה אליזבת השנייה (שמה הפרטי המלא: אליזבת אלכסנדרה מרי; באנגלית: Elizabeth II,‏ Elizabeth Alexandra Mary; ‏21 באפריל 1926 – 8 בספטמבר 2022) הייתה מלכת הממלכה המאוחדת של בריטניה הגדולה וצפון אירלנד ו-14 מדינות נוספות. היא כיהנה בנוסף כראש חבר העמים הבריטי, בו חברות גם מדינות שהיא לא מלכה עליהן. החל מספטמבר 2015 הפכה למלכה אשר תקופת כהונתה היא הארוכה ביותר בהיסטוריה של המלוכה הבריטית. בעת פטירתה הייתה האדם עם הוותק הרב ביותר בעולם הנושא בתואר \"ראש מדינה\".\n\nמלבד היותה ראש הממלכה המאוחדת וחבר העמים הבריטי, שימשה אליזבת כמפקדת העליונה של הצבא הבריטי והמושלת העליונה של הכנסייה האנגליקנית העולמית. במקומות מסוימים היא נשאה תארים שונים, בין היתר: דוכסית נורמנדי, דוכסית לנקסטר, ראש השבטים העליונה של פיג'י ושליטת האי מאן. המלכה הייתה אחת משני אישים בלבד המכהנים כראש מדינה ביותר ממדינה אחת (השני הוא נשיא צרפת, המכהן כנסיך שותף של אנדורה).\nבתחילת שלטונה, בשנת 1952, היו נתונות למלכותה שבע מדינות, ולאורך כהונתה היא מלכה ב-32 מדינות שונות. במהלך כהונתה קיבלו מדינות רבות שהיו נתונות לשלטון האימפריה הבריטית עצמאות, אך חלקן הוסיפו לראות בה את מלכתן באופן סמלי עד שמינו לעצמן ראש מדינה מקומי (בדרך-כלל נשיא). 14 מדינות מלבד בריטניה הוסיפו לראות בה את מלכתן עד לפטירתה, בשנת 2022, בהן קנדה, אוסטרליה, ניו זילנד ושאר ממלכות חבר העמים הבריטי. בכל מדינה ממדינות אלו הוכר שלטונה של המלכה באופן עצמאי והיא הייתה מיוצגת בהן על ידי מושל כללי, שמונה מטעמה בהמלצת הממשלה המקומית. כל המדינות שבהן מלכה אליזבת השנייה היו חברות בחבר העמים הבריטי ואוכלוסייתן מקיפה כ-140 מיליון תושבים. בחבר העמים הבריטי חברות גם מדינות שלא היו נתונות למלכותה של אליזבת השנייה, אולם היא כיהנה גם כראש הארגון.\nסמכויותיה היו רחבות היקף להלכה, אך בפועל היא לא עשתה בהן שימוש. כמעט כל פעולותיה, בפרט בתחום הפוליטי, נעשו לצרכים סמליים וטקסיים בלבד. לדוגמה, בעת הצגת ממשלה חדשה בבריטניה, היא קראה את הנאום שכתב ראש הממשלה הנבחר. עם זאת, תחקירים שנעשו על שימוש בכוח הרשמי של המלוכה הראו שנעשה שימוש, בהקף לא ידוע, בחובת הפרלמנט לקבל את הסכמת המלוכה לדיון על הצעות חוק שנוגעות לאינטרסים או לסמכות של המלוכה כדי להשפיע על החקיקה.\nכהונתה החלה עם פטירת אביה, המלך ג'ורג' השישי, ב-6 בפברואר 1952. היא נישאה בשנת 1947 לנסיך פיליפ, שמאז נישואיהם ועד מותו נשא את תואר \"הדוכס מאדינבורו\" (ובהתאם, אליזבת הייתה גם דוכסית אדינבורו מנישואיה לפיליפ, בלי קשר לעובדת היותה מלכה), שכן במקרה שהמלכה מכהנת בתפקיד המונרך, בעלה לא נקרא \"מלך\".\nב-8 בספטמבר 2022 הלכה לעולמה בגיל 96, לאחר 70 שנות מלכות. את הכתר ירש בנה, המלך צ'ארלס השלישי.",
    "pageid": 12468
  },
  {
    "title": "אלכסנדר הגדול",
    "extract": "אלכסנדר השלישי ממוקדון, המוכר יותר כאלכסנדר הגדול (ביוונית: Αλέξανδρος ο Μέγας), והידוע בעברית גם כ\"אלכסנדר מוקדון\" (ביוונית: Αλέξανδρος ο Μακεδών; ככל הנראה 20 או 21 ביולי 356 לפנה\"ס – 10 או 11 ביוני 323 לפנה\"ס) היה מלך מוקדון, ומגדולי המצביאים והמדינאים של העת העתיקה. כיבושיו הנרחבים כללו את ערי המדינה של יוון העתיקה, כל שטחה של האימפריה הפרסית, מספר אזורים במרכז אסיה ואף חלקים מתת-היבשת ההודית.\nאלכסנדר תואר כגבר אתלטי, אמיץ ויפה תואר, אולם ככל הנראה שזורים בתיאורים אלו גם דברי חנופה. רבים, במיוחד במצרים, סגדו לו, אם כי רבים מקרב האריסטוקרטיה היוונית-מוקדונית סירבו בתוקף להשתחוות לו. אישיותו והישגיו של אלכסנדר שימשו מופת לאישים מפורסמים רבים לאורך ההיסטוריה, שאחד מהבולטים בהם הוא יוליוס קיסר.\nעל אף שמת בגיל צעיר (33), הותיר אלכסנדר הגדול חותם משמעותי על ההיסטוריה. כיבושיו הנרחבים פתחו תקופה חדשה בתולדות האנושות – התקופה ההלניסטית. חזונו של אלכסנדר, שכלל שילוב המזרח עם המערב, שילוב תרבות, דת, מנהגים וקשרי משפחה, בא לידי ביטוי בתרבות ההלניסטית שמיזגה את יסודותיה של תרבות יוון העתיקה עם תרבויות בני המקום. השפעותיה של התרבות ההלניסטית בתחום האמנות, הפילוסופיה ובתחומים אחרים ניכרים עד עצם היום הזה.",
    "pageid": 581
  },
  {
    "title": "אסי עזר",
    "extract": "אסי עזר (נולד ב-10 ביוני 1979) הוא מנחה טלוויזיה, שדרן רדיו, שחקן ותסריטאי ישראלי.",
    "pageid": 219270
  },
  {
    "title": "בני אור",
    "extract": "בני אור היא סדרת דרמת פשע ישראלית שיצרו גיא בלילה ואלעד ביטון, שעלתה לשידור ב-25 באפריל 2021 ב-Yes.\nהסדרה מבוססת על אירועים אמיתיים שהתרחשו ברחוב בני אור בשכונה ב' בבאר שבע, שעל שמו היא קרויה.\nב-18 ביוני 2021, לקראת סיום שידור העונה הראשונה, הוכרז כי בזכות הצלחתה הסדרה חודשה לעונה שנייה. כמה חודשים לאחר מכן, ב-26 בדצמבר, התסריטאי והבמאי גיא בלילה מת בנסיבות טרגיות, לאחר שהוא וביטון כבר החלו לעבוד על העונה השנייה. כשנה לאחר מותו, בדצמבר 2022, נעשה ניסיון לחדש את העבודות – אך לאחר כשנה נוספת, בדצמבר 2023, פורסם כי ביטון ו-\"yes\" החליטו יחד לגנוז את העבודות והעונה השנייה בוטלה.",
    "pageid": 1953288
  },
  {
    "title": "ג'ף גולדבלום",
    "extract": "ג'פרי לין \"ג'ף\" גולדבלום (באנגלית: Jeffrey Lynn \"Jeff\" Goldblum; נולד ב-22 באוקטובר 1952) הוא שחקן ומוזיקאי אמריקאי-יהודי. הוא שיחק בכמה מהסרטים המכניסים ביותר, כמו \"פארק היורה\" (1993) ו-\"היום השלישי\" (1996), כמו גם בסרטי ההמשך שלהם.\nלאחר ששיחק בעשרות תפקידי משנה, גולדבלום זכה לפרסום רחב יותר בתור סת' ברנדל בסרט \"הזבוב\" של דייוויד קרוננברג (1986). הוא גם הופיע במספר סדרות טלוויזיה, כולל \"ויל וגרייס\", עליה קיבל מועמדות לפרס אמי. הוא ביים את הסרט הקצר \"Little Surprises\"‏ (1996), שהיה מועמד לפרס האוסקר לסרט הלייב אקשן הקצר הטוב ביותר..",
    "pageid": 652000
  },
  {
    "title": "גל תורן",
    "extract": "גל תורן (נולד ב-30 בספטמבר 1975) הוא מוזיקאי ושחקן ישראלי. תורן הוא סולן להקת הרוק-פאנק הישראלית \"מרסדס בנד\", בה הוא שר, מלחין וכותב, בנוסף להשתתפותו בצמד המוזיקלי \"ליילי\". תורן הוא גם שחקן טלוויזיה והופיע בסדרות ״תעשה לי ילד״, \"המדרשה\", \"אורי ואלה\", \"פגע וברח\",״להרוג את הסבתא״ \"לאבד את אליס\", \"הטבח\", \"האחיות המוצלחות שלי\", ובתוכנית הדוקו-ריאליטי \"טיול אחרי צבא\".",
    "pageid": 745621
  },
  {
    "title": "דודו ארז",
    "extract": "דודו ארז (נולד ב-9 בספטמבר 1972) הוא קומיקאי, שחקן, תסריטאי, מגיש, שדרן רדיו, במאי טלוויזיה, וסטנדאפיסט ישראלי. בעבר עסק גם בעריכת דין. נחשב למייסד סוגת משאלי הרחוב בישראל, אותה שכלל בשלל תוכניות (קומי קומי, ארץ נהדרת, אחרי הכל עם טל ברמן, אולפן ליגת האלופות ואחרות.) \nארז זוכה פרס האקדמיה לטלוויזיה (2018) על תוכניתו \"החפרנים\" (כאן 11), ופרס אגודת העיתונאים (2021) על תוכניתו \"שלושה שיודעים\" (כאן תרבות).",
    "pageid": 101138
  },
  {
    "title": "דורי בן זאב",
    "extract": "אלדורי (דורי) בן זאב (נולד ב-15 במרץ 1949) הוא שדרן, פזמונאי, זמר, שחקן, קומיקאי, מדבב, מפיק מוזיקלי וקופירייטר ישראלי. זוכה פרס לנדאו לאומנויות לשנת 2016.",
    "pageid": 226412
  },
  {
    "title": "האביב הערבי",
    "extract": "האביב הערבי (בערבית: الربيع العربي, תעתיק: אַ-רַּבִּיע אל-עַרַבִּי) היה גל של התקוממויות, הפגנות, ומעשי מחאה ואלימות בהיקף חסר תקדים בעולם הערבי, שהחלו ב-17 בדצמבר 2010 והתפשטו בכל רחבי מדינות ערב ובשכנותיה. האביב הערבי מתואר פעמים רבות כגל של התקוממויות עממיות נגד השלטון המדכא. בעוד שהגל הראשון של המהפכות ושל המחאות ההמוניות הסתיים באמצע 2012, יש מי שמתייחס לסכסוכים ולמלחמות האזרחים שפרצו מאז במזרח התיכון ובצפון אפריקה כאל המשך האביב הערבי ואילו אחרים מכנים את השתלשלות האירועים \"החורף הערבי\" או \"החורף האסלאמי\".\nמאז המהפכה בתוניסיה שהתרחשה ב-13 בינואר 2011, אירעו הפיכות במצרים (2011, 2013), בתימן (2011, 2015) ובלוב, שבה הופל המשטר בתום מלחמת אזרחים, אך היא פרצה שוב כעבור כשלוש שנים. בסוריה הפכה מחאה אזרחית למלחמת אזרחים כוללת ועקובה מדם ובבחריין דיכאו השלטונות את ההתקוממות העממית. הפגנות מחאה גדולות אחרות נערכו, באלג'יריה, בירדן, במרוקו, בעיראק, בכווית ובסודאן. הפגנות מחאה בהיקף צנוע יותר התרחשו בג'יבוטי, בכווית, בלבנון, במאוריטניה, בערב הסעודית, בסומליה, בעומאן ובסהרה המערבית (הנמצאת תחת שליטת מרוקו ואינה מוכרת על ידי רוב מדינות העולם כמדינה עצמאית). הפגנות המחאה לוו בשביתות, בצעדות ובעצרות. בכמה מדינות הובילה המחאה לשינוי המשטר, להתפטרות השליט או לסילוקו, באחרות, בוצעו רפורמות שלטוניות שונות כמו ביטול תקנות חירום, או הוענקו הטבות שונות לתושבי המדינה כמו הוזלת מחירי מוצרי מזון.\nחלק גדול מהפרשנים סבורים, כי במבט לאחור, ניתן לדבר על כישלון של האביב הערבי. לפי מגזין Foreign Affairs, כעשור לאחר התחלת האביב הערבי תוניסיה היא \"המדינה היחידה שאפשר לומר שהצליחה להפוך מרודנות מוסלמית טיפוסית לדמוקרטיה חדשה\", אבל תהליך זה נבלם בשנת 2021 כאשר הנשיא קייס סעיד ביצע הפיכה עצמית. עם זאת, גם במרוקו השתפרו זכויות אדם, אך במידה מופחתת מזו של תוניסיה.",
    "pageid": 868867
  },
  {
    "title": "הגר בן-אשר",
    "extract": "הגר בן-אשר (נולדה ב-10 במרץ 1979) היא במאית, תסריטאית ושחקנית ישראלית.",
    "pageid": 957551
  },
  {
    "title": "הדר גולדמן",
    "extract": "הדר גולדמן (נולד ב-31 באוקטובר 1963 בבאר שבע) הוא מוזיקאי, פרסומאי לשעבר ואיש נדל\"ן בהווה.",
    "pageid": 256713
  },
  {
    "title": "הליגה האירופית",
    "extract": "הליגה האירופית של אופ\"א (באנגלית: UEFA Europa League) היא תחרות כדורגל אירופית למועדונים, המנוהלת על ידי אופ\"א, התאחדות הכדורגל האירופית. הליגה האירופית נחשבת לטורניר כדורגל המועדונים השני בחשיבותו באירופה, אחרי ליגת האלופות. בתחרות משתתפות קבוצות שסיימו במקומות מסוימים בצמרת הליגה של ארצן או שזכו בגביע הלאומי. לכל מדינה מוקצה מספר מקומות בטורניר בהתאם למיקומה בדירוג הליגות של אופ\"א.\nהטורניר הוקם בשנת 1971 ונקרא בשם גביע אופ\"א (UEFA Cup) כהמשך לטורניר גביע ערי הירידים. בשנת 1999 אוחד הטורניר עם גביע אירופה למחזיקות גביע, ומאז החלו להעפיל לטורניר גם קבוצות אשר זכו בגביע בארצן. בשנת 2009 אוחד הטורניר עם גביע האינטרטוטו, והחל להיקרא הליגה האירופית, כחלק מתהליך מיתוג שעבר. הזוכה בליגה האירופית משחקת בסופר קאפ האירופי מול זוכת ליגת האלופות.",
    "pageid": 658612
  },
  {
    "title": "הליכוד",
    "extract": "הליכוד – תנועה לאומית ליברלית היא מפלגת ימין שמרנית ציונית ישראלית. \nהמפלגה הוקמה בשנת 1973 מאיחוד מפלגות גח\"ל (רשימת מפלגות תנועת החרות והמפלגה הליברלית הישראלית), הרשימה הממלכתית, המרכז החופשי והתנועה למען ארץ ישראל השלמה שרצו לראשונה כמפלגה מאוחדת בבחירות לכנסת השמינית. עם ראשי המפלגה נמנו ראשי הממשלות מנחם בגין, יצחק שמיר, בנימין נתניהו ואריאל שרון.\nמההכנסת השמינית ואילך הייתה המפלגה הגדולה או השנייה בגודלה בכנסת, למעט בכנסת השבע עשרה. \n\"הליכוד\" הייתה המפלגה העיקרית בימין הישראלי מהקמתה ועד העשור השני של המאה ה־21. האידאולוגיה השלטת במפלגה היא בעיקרה לאומיות יהודית ומימושה במדינת ישראל באמצעות הציונות. כמו גם הרחבת ההתנחלויות ונקיטת קו נוקשה בפעולות צבאיות נגד ארגוני טרור. \nהמפלגה בראשות בנימין נתניהו החזיקה בשלטון בישראל ברוב השנים משנת 1977 ומחזיקה בו גם כיום.",
    "pageid": 6173
  },
  {
    "title": "הפשוטע",
    "extract": "הפשוטע היא דמות רשת אינטרנטית פארודית הומוריסטית ישראלית, שהופיעה לראשונה ברשת החברתית Facebook, ב-21 בינואר 2017, ומדמה בוגרת-צעירה ילידת דור ה-Y טיפוסית. הדמות כותבת ומביעה דעה על אירועי היום-יום שלה ואירועים אקטואליים שונים באמצעות טקסטים וממים הכוללים אזכורים לתרבות הפופ בשנות צעירותה (העשור הראשון של המאה ה-21) ובתקופה הנוכחית.\nתמונת הפרופיל המשויכת לדמות היא תמונה של השחקנית לואיסנה לופילטו, בתור דמותה מיה קולוצ'י מתוך דרמת הנעורים \"המורדים\", שהייתה פופולרית בישראל בשנים 2002–2003.\nלדמות עוקבים רבים בשכבת הגיל שלה, על בסיס החיבור לחומר המקור ולהזדהות עם המצבים המתוארים בערוצי המדיה שלה. בעקבות ההשפעה הציבורית, נוצרו מספר שיתופי פעולה של מותג הדמות, בין היתר בשיתוף גלי צה\"ל ו-MTV ישראל.\nנכון ל-25 באוקטובר 2023, עמוד הפייסבוק של הפשוטע מונה מעל ל-332 אלף עוקבים.\nעמוד האינסטגרם של הפשוטע הוקם ב-22 במרץ 2019, ונכון ל-26 בנובמבר 2023 מונה כ-581 אלף עוקבים.",
    "pageid": 2021154
  },
  {
    "title": "הקוסם מארץ עוץ - דמויות",
    "extract": "להלן רשימת דמויות מתוך העולם הבדיוני של הספר \"הקוסם מארץ עוץ\", ומסדרות הספרים, סרטי הקולנוע ותוכניות הטלוויזיה שנוצרו בעקבותיו.",
    "pageid": 1319385
  },
  {
    "title": "וייטנאם",
    "extract": "הרפובליקה הסוציאליסטית של וייטנאם (בווייטנאמית: Cộng hoà xã hội chủ nghĩa Việt Nam) היא מדינה בדרום-מזרח אסיה אשר גובלת ברפובליקה העממית של סין בצפון, בלאוס ובקמבודיה במערב, ובמפרץ טונקין במזרח ובדרום. הרפובליקה במתכונתה הנוכחית קיימת משנת 1976, לאחר תום מלחמת וייטנאם וכיבושה של דרום וייטנאם על ידי צפון וייטנאם.",
    "pageid": 4522
  },
  {
    "title": "ולדימיר פוטין",
    "extract": "ולדימיר ולדימירוביץ' פוטין (ברוסית: Влади́мир Влади́мирович Пу́тин, ‏‏Ⓘ‏; נולד ב-7 באוקטובר 1952) הוא מדינאי רוסי המכהן כנשיא רוסיה החל משנת 2012. היה נשיא רוסיה גם בשנים 1999–2008, וכיהן כראש ממשלת רוסיה בשנים 1999–2000 וגם בשנים 2008–2012. משנת 2018 מכהן בקדנציה הרביעית שלו כנשיא.\nב-31 בדצמבר 1999 מונה פוטין לנשיא בפועל של הפדרציה הרוסית עד תום הקדנציה של בוריס ילצין, שהודיע על פרישתו. בשנת 2000 נבחר פוטין לנשיא הפדרציה הרוסית וכיהן בתפקיד במשך שתי קדנציות מלאות, עד מרץ 2008. בשל מגבלות חוקתיות נמנע ממנו להתמודד על כהונה שלישית רצופה כנשיא רוסיה, ולקראת תום הקדנציה השנייה הוא סימן את דמיטרי מדבדב כמועמד המועדף עליו לתפקיד הנשיא הבא. במרץ 2008 נבחר מדבדב לנשיא בבחירות כלליות, ומינה את פוטין לראש ממשלת רוסיה. במרץ 2012 זכה פוטין בבחירות לנשיאות, ובמאי אותה שנה הושבע לתפקיד הנשיא לקדנציה שלישית. הוא חזר ונבחר לקדנציה רביעית גם במרץ 2018.\nבמהלך כהונתו כנשיא נהנה פוטין מפופולריות בציבור הרוסי. נוצרה לו תדמית של נשיא חזק שהצליח לנצח את הטרור הצ'צ'ני ולהביא למדינה סדר לאחר תקופה של שפל כלכלי וחוסר יציבות שלטונית בעקבות קריסת ברית המועצות ובתקופת כהונתו של בוריס ילצין.\nבה בעת עורר פוטין ביקורת על התנהלותו כנשיא, הן מצד מבקרים מבית והן מצד ממשלות זרות וארגוני זכויות אדם. המשברים בצ'צ'ניה ובדאגסטן, שבהם השתמשה הפדרציה הרוסית באמצעים חריפים לדיכוי מרידות בדלנים וקיצונים מוסלמים, וכן יחס המדינה לזכויות להט\"ב, הביאו לביקורת חריפה על הפרות חמורות של זכויות האדם; בעוד פעולות נוספות גררו ביקורת עזה מצד המערב, כגון הפלישה לחצי האי-קרים וסיפוחו ועימותים צבאיים במזרח אוקראינה שבאו לאחר מכן, אשר גררו מערכת עיצומים מצד מדינות המערב, נאט\"ו והאיחוד האירופי נגד המשטר ונגד אוליגרכים המקורבים אליו, וכן האשמת ארצות הברית ומדינות נוספות בהתערבות מוסקבה בהליך הדמוקרטי שלה. יחסיו עם המדינות שהיו בעבר בברית המועצות ובתחום השפעתה, ויחסיו עם אנשי העסקים המכונים \"אוליגרכים\", שנהנו מהשפעה, עושר וכוח פוליטי וכלכלי בתקופת ילצין, עמדו אף הם במוקד הביקורת. עם חלק מאוליגרכים אלו שיתף פוטין פעולה, ואחרים, כבוריס ברזובסקי, מיכאיל חודורקובסקי ולאוניד נבזלין, רדף, כלא או הגלה. הקרמלין דחה טענות אלו כביקורת אנטי-רוסית מצד מתנגדי המשטר במערב ומצד אוליגרכים גולים. נעשו צעדים מבית להשתקת הביקורת, ויש הטוענים כי עיתונאים ויריבים פוליטיים שהתנגדו לפוטין נרצחו על ידי עושי דברו.\nבסוף שנת 2007 נבחר פוטין לאיש השנה של המגזין \"טיים\", ו\"פורבס\" דירג אותו במשך שנתיים רצופות, ב-2013 וב-2014, בתור המנהיג החזק ביותר בעולם. בשנת 2017 נבחר על ידי המגזין \"טיים\" כאחד ממאה האנשים המשפיעים בעולם. ביולי 2017 דווח כי הונו של פוטין נאמד בסך כ-200 מיליארד דולר. כך עלה משימוע שנערך בקונגרס לאיש העסקים ביל בראודר, אשר רכש החזקות בחברות ממשלתיות כגון גזפרום נפט ושיתף פעולה עם פוטין באותה התקופה.\nמאז חזר לנשיאות בשנת 2012 וביתר שאת, לאורך העשור השני של המאה ה-21 עלו טענות שונות למעורבותו בניסיונות לפגוע במועמדים שאינם מיישרים קו עם השלטון המרכזי, למשל, על ידי מאסרים והרעלות-לכאורה של דמויות פוליטיות.",
    "pageid": 20358
  },
  {
    "title": "חבל לכיש",
    "extract": "חבל לכיש הוא גוש התיישבות בדרום, בין הרי יהודה במזרח ובין אשקלון במערב. במרכזו העיר קריית גת. האזור נקרא על שם העיר הקדומה לכיש.",
    "pageid": 92409
  },
  {
    "title": "חושחש",
    "extract": "חֻשְׁחָשׁ או תפוז מר (שם מדעי: Citrus aurantium) הוא מהמין תפוז בסוג הדרים, בגודל בינוני, ירוק עד בעל פריחה לבנה ריחנית ופירות כתומים.",
    "pageid": 316662
  },
  {
    "title": "חטיבה 188",
    "extract": "חטיבה 188 (לשעבר חטיבה 18 וחטיבה 45), המכונה גם \"עוצבת ברק\", היא חטיבת שריון סדירה תחת פיקודה של עוצבת געש (אוגדה 36) בפיקוד הצפון של צה\"ל. העוצבה מפעילה טנקי מערכה מדגם מרכבה סימן 4.\nחטיבה 18 - הוקמה כיחידת המרגמות הכבדות 120 מ\"מ, במהלך ההפוגה השנייה במלחמת השחרור. מקים החטיבה ומפקדה היה יהודה פריהר. החטיבה פעלה בנפרד מחיל התותחנים, והשתתפה בין השאר בקרב לטרון ובמבצע חורב. ב-1949, לאחר המלחמה, הוטמעו המרגמות הכבדות בגדודי התותחנים. חטיבה 18 אורגנה מחדש בפיקוד דן לנר, כחטיבת חי\"ר מילואים, שבמקביל לחטיבת כרמלי, התבססה גם היא על מאגר אנשי מילואים במרחב חיפה והמפרץ. גדוד 25 קיבל את מספרו כהמשך למספרי הגדודים (21, 22, 23, 24) של חטיבת כרמלי. כרמלי צמחה מתוך מפקדת ההגנה במרחב חיפה והמפרץ, ובשל כך תג חטיבה 18 סימל את המרחב ואת סמל מפקדת \"ההגנה\" בחיפה. תג זה משמש בחטיבה 188 עד היום.\nחטיבה 45 - לאחר מלחמת סיני אורגנה כחטיבת מילואים ממוכנת 45, \"ברק\". החטיבה כללה את גדוד חרמ\"ש 25, גדוד חרמ\"ש 74, גדוד טנקים שרמן 39 (גדוד מוגבר שכלל 63 טנקים - 35 טנקי M50, ו-28 טנקי M51), גדוד מרגמות כבדות 527, פלוגת סיור ופלוגת הנדסה. בהרכב זה לחמה במלחמת ששת הימים, בקרבות השומרון, כולל קרב עמק דותן וברמת הגולן.\nחטיבה 188 - ב-1969 חטיבה 45 הוסבה לחטיבת טנקי שוט קל סדירה, מספרה שונה ל-188, וקיבלה אחריות על גזרת רמת הגולן, במקום חטיבה 7 שירדה מהרמה בתום השנתיים בהן החזיקה בגזרה. חטיבה 188 כללה כעת את גדוד שוט קל סדיר 53 שהועבר מחטיבה 7, גדוד שוט קל סדיר 74, וגדוד שוט קל מילואים 39.\nבמלחמת יום הכיפורים הייתה החטיבה פרושה ברמת הגולן וב-12 השעות הראשונות של המלחמה, נשאה באמצעות 2 גדודים (74 ו-53) בעיקר עול הבלימה של הכוחות הסוריים ברמת הגולן. גדוד המילואים 39 לחם תחת חטיבה 4, תחתיה נותר בהמשך. בתום המלחמה צורף לחטיבה גדוד טנקים 71, כגדוד סדיר שלישי.\nהחטיבה השתמשה בטנקי שוט קל עד שנת 1992, עת הוחלפו בטנקי מרכבה סימן 3. החטיבה לחמה ופעלה עם טנקי מרכבה סימן 3ד ב\"ז במשך 27 שנים. בסוף שנת 2019 החלה בהצטיידות ובתהליך הסבה למרכבה סימן 4מ 400 המצויד במערכת \"מעיל רוח\" ומענ\"ק משואה 750 וסיימה אותו בשנת 2021.",
    "pageid": 12982
  },
  {
    "title": "חטיבה 7",
    "extract": "חטיבה 7, המכונה גם \"עוצבת סער מגולן\", היא חטיבת שריון סדירה, הנמצאת תחת פיקודה של אוגדה 36 (\"עוצבת געש\") בפיקוד הצפון של צבא ההגנה לישראל. החטיבה הוקמה ב-16 במאי 1948, מייד לאחר הכרזת המדינה, והשתתפה בכל מלחמות ישראל.\nמפקד החטיבה הנוכחי הוא אלוף-משנה אלעד צורי.\nבעשור השני של המאה ה-21 משתמשת החטיבה בטנקים מדגם מרכבה סימן 4מ 400 עם מערכת הגנה אקטיבית לטנקים – \"מעיל רוח\" תוצרת ישראל, מערכת בקרת ירי משופרת, ומערכת ניהול קרב – צי\"ד \"משואה 750\".",
    "pageid": 12730
  },
  {
    "title": "חטיבת אפרים",
    "extract": "חטיבת אפרים היא חטיבה מרחבית (חטמ\"ר) של צה\"ל האחראית בין היתר על העיר הפלסטינית קלקיליה ותפקידה להשליט חוק וסדר בגזרתה ולמנוע פח\"ע.",
    "pageid": 1274596
  },
  {
    "title": "טדי שגיא",
    "extract": "טדי שגיא (נולד ב-14 בנובמבר 1971) הוא איש עסקים ומיליארדר ישראלי, שבסיסו בדובאי, הפועל בתחומי ההיי-טק והנדל\"ן. שגיא הוא המייסד של ענקית תוכנות ההימורים והמשחקים המקוונים \"פלייטק\", שנמכרה תמורת כ-3.7 מיליארד דולר באוקטובר 2021 לחברה האוסטרלית Aristocrat Leisure. פלייטק הייתה חברת הענק הראשונה של שגיא אבל לא היחידה.\nשגיא הוא גם המייסד של חברת הפינטק, \"סייפצ'ארג'\", שנמכרה באוגוסט 2019 תמורת כ-889 מיליון דולר לחברת NUVEL. מלבד חברות הייטק, שעיקר פעילותן בתעשיית ההימורים והמשחקים, שגיא הוא המייסד והבעלים של קבוצת הנדל\"ן הבריטית, \"לאב-טק\", המנהלת נכסים בהיקף של כ-3.5 מיליארד דולר וכן הוא בעל המניות היחיד בחברת אבטחת הסייבר הבריטית \"קייפ טכנולוגיות\". לאחר שמחק אותה מהמסחר בבורסה הבריטית במאי 2023 בהשקעה של כחצי מיליארד דולר.\nטדי שגיא הוא אחד מהאנשים העשירים בישראל, ואחד מהמליארדרים הישראלים הבודדים בעולם, שהונו האישי מוערך על-פי המגזין האמריקאי, \"פורבס\", בכ-6.4 מיליארד דולר, נכון לשנת 2024.",
    "pageid": 711483
  },
  {
    "title": "יחידת הלוט\"ר",
    "extract": "יחידת הלוט\"ר (ראשי תיבות של לוחמה בטרור) היא יחידה מובחרת בצה\"ל הממונה על הכשרת כלל יחידות צה\"ל בתחומי הלוחמה בטרור, הצליפה ותחומים נוספים הקשורים ללוחמה זעירה בשני מעגלים מרכזיים של הלוחמים בזירת הקרב: מעגל ההתערבות ומעגל ההשתלטות. היחידה משתייכת לחיל הרגלים ומוכשרת כיחידת קומנדו. במקביל לכך, לוחמי היחידה מבצעים אימונים, משימות ופעילויות מבצעיות מיוחדות ומגוונות. בעתות חירום היחידה פעילה ונמצאת בכוננות מתמדת לתפעול אירועי פח\"ע. משכן היחידה נמצא במתקן אדם, אשר בשיפולי הרי בנימין בתחומי המועצה אזורית חבל מודיעין. היחידה כפופה לפיקוד חטיבת המרום (מרום), ומפקדה הוא קצין בדרגת סא\"ל. חיילי היחידה, חובשים כומתה אדומה עם סמל חי\"ר. לוחמי היחידה, בוגרי מסלול לוט\"ר, עונדים על הדש את סיכת הלוחם.",
    "pageid": 904048
  },
  {
    "title": "יניב ביטון",
    "extract": "יניב ביטון (נולד ב-1 ביולי 1978) הוא שחקן ישראלי, זוכה פרס האקדמיה הישראלית לטלוויזיה.",
    "pageid": 559406
  },
  {
    "title": "יצחק מירלשוילי",
    "extract": "ויאצ'סלב (יצחק) מִירִילַשְׁוִילִי (נולד ב־1 במרץ 1984 בסנקט פטרבורג) הוא משקיע, מיליארדר, יזם ונדבן ישראלי. היה שותף ומייסד של VK, הרשת החברתית הגדולה ביותר ברוסיה.\nכיום הוא בעל השליטה בערוץ הטלוויזיה עכשיו 14, בפורטל האינטרנט חדשות 0404, בתחנת רדיו קול חי, בחברת רוטשטיין נדל\"ן, ובערוץ הכלכלה.",
    "pageid": 2045631
  },
  {
    "title": "כראמל (סדרת טלוויזיה)",
    "extract": "כראמל היא סדרת טלוויזיה לילדים ונוער, המבוססת על סדרת הספרים המצליחה של מאירה ברנע-גולדברג, \"כראמל\". הסדרה שודרה לראשונה ב־2 בינואר 2022 בערוץ כאן חינוכית.\nהעונה הראשונה עלתה ב־2 בינואר 2022, והעונה השנייה עלתה ב־5 בפברואר 2023. ב־18 בפברואר 2024 עלתה העונה השלישית של הסדרה. ב־9 בספטמבר 2023 עלתה העונה הראשונה לשידור בנטפליקס.\nביולי 2024 החלו צילמי העונה הרביעית.[דרוש מקור]",
    "pageid": 2029356
  },
  {
    "title": "להיות איתה",
    "extract": "להיות איתה היא סדרת דרמה וקומדיה רומנטית של חברת \"קשת\". הסדרה עלתה לשידור ב-25 בנובמבר 2013 בערוץ 2. אסי עזר יצר וכתב את הסדרה, ועודד רסקין ביים אותה. העלילה מביאה את סיפורם של עמוס דָּהַרִי, אופה מבת-ים, ונועה הוֹלַנדֶר, דוגמנית וידוענית, הפוגשים זה בזו במקרה ומתאהבים.\nהעונה השנייה הסתיימה בקליף האנגר, ו\"קשת\" הזמינה לסדרה עונה שלישית. במקביל לכתיבתה, עזר עסק גם בהפקת האדפטציה האמריקאית \"האופה והיפה\". בנוסף, עזר השתתף במקביל כמנחה בתוכניות המציאות \"הכוכב הבא\" ו\"נינג'ה ישראל\". עבודה אינטנסיבית זו גרמה לעזר לסבול מהתקפי חרדה רבים והתמכרות לציפרלקס, ולאחר שכבר נעשו הליהוקים לעונה השלישית ובסמוך לתחילת שלב הצילומים הוא הודיע על הקפאת ההפקה. עזר הצהיר כי אין בכוונתו להמשיך עם הסדרה, אך ציין כי \"קשת\" תוכל לעשות בעתיד שימוש בחומרים שכבר נכתבו. עם זאת, הוא שב לעבוד עליה בסופו של דבר, ובדצמבר 2020 החלו הצילומים.\nב-12 באוקטובר 2021, עלתה לשידור העונה השלישית והאחרונה של הסדרה, בקשת 12, והסתיימה ב-3 בנובמבר באותה שנה.",
    "pageid": 1151814
  },
  {
    "title": "ליאם ניסן",
    "extract": "ויליאם ג'ון \"ליאם\" ניסן (באנגלית: William John \"Liam\" Neeson; נולד ב-7 ביוני 1952) הוא שחקן צפון-אירי. במהלך הקריירה זכה למספר שבחים, כולל מועמדויות לפרס אוסקר, פרס באפט״א, שלושה פרסי גלובוס הזהב ושני פרסי טוני. בשנת 2020, הוא הוצב במקום השביעי ברשימת 50 שחקני הקולנוע הגדולים של אירלנד ב\"אייריש טיימס\". ניסן מונה לחבר כבוד של מסדר האימפריה הבריטית בשנת 2000.",
    "pageid": 298022
  },
  {
    "title": "מאיר בנאי",
    "extract": "מאיר בנאי (5 ביולי 1960, י' בתמוז ה'תש\"ך – 12 בינואר 2017, ט\"ו בטבת ה'תשע\"ז) היה זמר-יוצר, מוזיקאי ושחקן ישראלי.",
    "pageid": 68346
  },
  {
    "title": "מארי קירי",
    "extract": "מאריה סקוואדובסקה קירי (בפולנית: Maria Salomea Skłodowska-Curie; בצרפתית: Marie Curie; 7 בנובמבר 1867 –  4 ביולי 1934) הייתה מדענית ממוצא פולני (שבהמשך קיבלה אזרחות צרפתית), חלוצה בחקר הקרינה הרדיואקטיבית. זכתה פעמיים בפרס נובל: בשנת 1903 זכתה בפרס נובל לפיזיקה (יחד עם בן זוגה פייר קירי ועם אנרי בקרל) בזכות מחקרה על תופעת הקרינה, ובשנת 1911 זכתה בפרס נובל לכימיה על גילוי הרדיום והפולוניום, ועל חקר הרדיום. היא האישה הראשונה שזכתה בפרס נובל, הזוכה הראשונה בשני פרסי נובל והאדם היחיד שזכה בשני פרסי נובל בתחומי מדע שונים. היא הייתה האישה הראשונה שקיבלה תואר פרופסור מאוניברסיטת פריז.\nבתה, אירין קירי, זכתה גם היא בפרס נובל, על גילוי הקרינה הרדיואקטיבית המלאכותית. משפחת קירי היא המשפחה עם המספר הגדול ביותר של זוכי פרס נובל.",
    "pageid": 600
  },
  {
    "title": "מונטנגרו",
    "extract": "רפובליקת מונטנגרו (במונטנגרית: Црна Гора או Crna Gora, מבוטא \"צְרְנָה גוֹרָה\", ‏‏Ⓘ‏; באופן מילולי: \"הר שחור\") היא מדינה קטנה והררית, השוכנת בדרום אירופה, בחלקו המערבי של הבלקן. המדינה גובלת בקרואטיה במערב, בבוסניה והרצגובינה בצפון-מערב, בסרביה בצפון-מזרח, בקוסובו במזרח, באלבניה בדרום ובים האדריאטי בדרום-מערב.\nמונטנגרו הייתה מדינה עצמאית בשנים 1878–1918 תחת שלטונו של ניקולה הראשון. אחר כך הצטרפה מונטנגרו ליוגוסלביה, ולאחר שזו התפרקה בתחילת שנות התשעים, נשארה מונטנגרו רק עם סרביה באיחוד הפדרלי, סרביה ומונטנגרו. בשנת 2006 פרשה מונטנגרו מהאיחוד עם סרביה, והכריזה שוב על עצמאותה. בשנת 2017 הצטרפה מונטנגרו לברית נאט\"ו.",
    "pageid": 24024
  },
  {
    "title": "מישל יאו",
    "extract": "מישל יֶאוֹ צ'ו קאנג (בסינית: 楊紫瓊; בפין-יין: Yáng Zǐqióng; ‏נולדה ב־6 באוגוסט 1962) היא שחקנית קולנוע מלזית, זוכת פרס אוסקר לשחקנית הטובה ביותר לסרט הכל בכל מקום בבת אחת ופרס גילדת שחקני המסך, אשר התפרסמה בעיקר בשל תפקידה בתור נערת בונד ויי לין (אנ') בסרט \"מחר לנצח\" (1997) ולאחר מכן בסרט אמנויות הלחימה \"נמר, דרקון\" (2000) שביים אנג לי וזכה בפרס אוסקר לסרט הבינלאומי הטוב ביותר, ובסרט \"הכל בכל מקום בבת אחת\" משנת 2022.",
    "pageid": 733651
  },
  {
    "title": "מלחמת סיני",
    "extract": "מלחמת סיני (ידועה בישראל גם בשם \"מבצע קדש\", בערבית ידועה בשם \"התוקפנות המשולשת\" - العُدْوَان الثُلَاثِيّ, בצרפתית: Crise du canal de Suez - \"משבר תעלת סואץ\" וכן המלחמה הערבית-הישראלית השנייה) הייתה מלחמה קצרה שהתנהלה בין ישראל, בריטניה וצרפת מחד לבין מצרים מאידך, בין 29 באוקטובר ל-5 בנובמבר 1956 (כ\"ד בחשוון עד א' בכסלו תשי\"ז). במהלך המלחמה פלש צה\"ל לחצי האי סיני וכבש אותו, למעט רצועה צרה לאורך תעלת סואץ, השמיד תשתיות צבאיות רבות, ופגע בצבא המצרי. לאחר סיום המלחמה פינתה ישראל את כל השטח שכבשה, בעיקר כתוצאה מלחץ מארצות הברית, במהלך שהושלם בתחילת מרץ 1957. במקביל למערכה הישראלית ניהלו הממלכה המאוחדת וצרפת במשותף מבצע להשתלטות על תעלת סואץ, שנודע בשם \"מבצע מוסקטר\".\nהממלכה המאוחדת וצרפת יזמו את המלחמה לאחר הלאמת חברת תעלת סואץ על ידי מצרים, במטרה להשתלט עליה מחדש. ישראל הצטרפה אליהן בשל לחץ מצידן וכן בשל חסימת מצרי טיראן בפניה על ידי המצרים, ובשל פעילות הפדאיון. בסופו של דבר, זכתה ישראל בהישגים צבאיים משמעותיים. עם זאת, הממלכה המאוחדת וצרפת נכשלו בניסיונן להשתלט על תעלת סואץ, בשל לחץ מדיני כבד שמנע מהן להשלים את מבצע מוסקטר.\nההשראה לשם \"מבצע קדש\" היא ביישוב הקדום קדש ברנע, שהיה עיר מקראית בגבולה הדרומי של ארץ ישראל (על גבול סיני), שממנה שלח משה, על פי המסופר בספר במדבר, את שנים עשר המרגלים לתור את ארץ כנען.",
    "pageid": 3025
  },
  {
    "title": "משה דיין",
    "extract": "משה דיין (‏‏Ⓘ‏, ‏20 במאי 1915, ז' בסיון ה'תרע\"ה‏ – 16 באוקטובר 1981, י\"ט בתשרי ה'תשמ\"ב) היה מצביא, מדינאי ואיש ציבור ישראלי. כמי שהחל כקצין בהגנה ובפלמ\"ח, התקדם דיין בדרגות עד התמנותו לרמטכ\"ל הרביעי של צה\"ל, עליו פיקד בעת מבצע קדש. היה חבר הכנסת ושר בממשלות ישראל, שימש שר הביטחון במהלך מלחמת ששת הימים, מלחמת ההתשה ומלחמת יום הכיפורים, וכשר החוץ בממשלתו של מנחם בגין בעת חתימת הסכם השלום עם מצרים.\nדיין סימל באישיותו את טיפוס ה\"צבר\" – בן ההתיישבות העובדת, האוחז בידו האחת ברובה, ובשנייה במחרשה. כרמטכ\"ל נתפס דיין כאחד ממעצבי רוחו ודמותו של צה\"ל כצבא חזק בעל אופי התקפי ויוזם.\nכשר הביטחון נתפס דיין בעיני הציבור כאחד מהאחראים לניצחון הגדול במלחמת ששת הימים, אך גם כאחראי עיקרי, לצד ראש אמ\"ן אלי זעירא, למחדל במלחמת יום הכיפורים, וכמידת ההערצה שחש הציבור כלפיו לפני המלחמה – כך הייתה עוצמת משבר האמון כלפיו בתקופה שלאחריה. דיין שאף להתגבר על המשבר, ובערוב ימיו, כשכיהן כשר החוץ, תרם מניסיונו ומכושרו המדיני והביטחוני, לעיצוב דמותו של הסכם השלום עם מצרים. דיין האיש, תפיסתו המדינית והביטחונית, חייו האישיים הסוערים ואישיותו יוצאת הדופן והשנויה במחלוקת, היו בעלי השפעה רבה על מדינת ישראל בשלושת העשורים הראשונים לקיומה.\nרבים העדיפו לראותו בתפקידים הראויים לכישוריו ולניסיונו הצבאי והמדיני וליהנות מגישתו העניינית והמעשית, על אף כתמים ערכיים שדבקו בדמותו, כפרשיות אהבים, גנבת עתיקות, זלזול בחוק ויחס קשה למשפחתו.",
    "pageid": 2798
  },
  {
    "title": "נבסו",
    "extract": "נֶבְסוּ (מאמהרית: ነፍሱ נֵפְסוּ, נשמה/נפש) היא קומדיית מצבים ישראלית. נבסו עלתה לראשונה לשידור ב-9 במרץ 2017 בערוץ 2, במסגרת שידורי הזכיינית \"רשת\". את הסדרה יצרו וכתבו יוסי ואסה, שי בן עטר וליאת שביט, ביים שי בן עטר ומככבים בה יוסי ואסה, מירב פלדמן, חנה לסלאו, גדי יגיל, מסקי שיברו וסולומון מרשה. הסדרה זכתה בפרס אמי הבין-לאומי לסדרה הקומית הטובה ביותר של 2018.\nלאחר שבעה פרקים ב-6 באפריל 2017 הסתיים החצי הראשון של העונה הראשונה. החצי השני של העונה הראשונה עלה ב-6 בנובמבר 2017, לאחר פיצול ערוץ 2 ושודר בערוץ 13. צילומי העונה השנייה החלו במאי 2019 והסתיימו ביולי 2019, והעונה עלתה לשידור ב-13 ביוני 2020, והסתיימה ב-28 במאי 2021.\nבספטמבר 2017 נמכרה הסדרה לרשת FOX האמריקאית. ב-12 בנובמבר 2017 פורסם כי הסדרה המקורית עלתה גם לגמר טקס הטלוויזיה הבינלאומי של C21Media בלונדון שם הייתה מועמדת כקומדיה הטובה ביותר. בספטמבר 2022 נמכרה לערוץ ZDF הגרמני ובשנת 2023 עלתה למסך תחת השם \"I don't work here\".\nבסוף אותו החודש הסדרה נמכרה לנטפליקס עם שתי העונות של הסדרה.",
    "pageid": 1464439
  },
  {
    "title": "סופיה, ארכידוכסית אוסטריה",
    "extract": "סופיה פרדריקה דורותיאה מריה יוזפה, ארכידוכסית אוסטריה (בגרמנית: Sophie Friederike Dorothea Maria Josepha von Österreich; 5 במרץ 1855 - 29 במאי 1857) הייתה בתם של פרנץ יוזף הראשון, קיסר אוסטריה ואליזבת, נסיכת בוואריה (\"סיסי\").",
    "pageid": 1499169
  },
  {
    "title": "עוצבת הגליל",
    "extract": "עוצבת הגליל (אוגדה 91) היא אוגדה מרחבית סדירה האחראית על כל גזרת לבנון, מראש הנקרה במערב ועד להר דב במזרח. האוגדה כפופה לפיקוד הצפון בצבא ההגנה לישראל. מפקדת העוצבה שוכנת בבירנית. מפקד האוגדה הנוכחי הוא תת-אלוף שי קלפר.\nהאוגדה כוללת את \"עוצבת ברעם\" שהיא החטיבה המערבית (חטיבה מרחבית 300) ואת \"עוצבת חירם\" שהיא החטיבה המזרחית (חטיבה מרחבית 769).",
    "pageid": 118787
  },
  {
    "title": "עידן עמדי",
    "extract": "עידן עָמֵדִי (נולד ב־19 בפברואר 1988, א' באדר ה'תשמ\"ח) הוא זמר-יוצר ושחקן ישראלי. זכה בתארים \"שיר השנה\" ו\"תגלית השנה\" לשנת תשע\"א, ו\"שיר השנה\" ו\"זמר השנה\" לשנת תשע\"ג. הוא התפרסם ב-2010 בעונה השמינית של \"כוכב נולד\", בה העפיל לגמר וסיים את התחרות במקום השני. ב-2017 החל לגלם את דמותו של שגיא צור בסדרת הטלוויזיה \"פאודה\".",
    "pageid": 882892
  },
  {
    "title": "פלינדרום",
    "extract": "פָּלִינְדְרוֹם (מיוונית: πάλιν (פַּלִין – \"שוב\", \"הפוך\"), δρóμος (דרוֹמוֹס – \"כיוון\")) הוא מילה, מספר, משפט או כל רצף סמלים אחר, שקריאתו מימין לשמאל ומשמאל לימין היא זהה. האקדמיה ללשון העברית טבעה את המונח \"מִלָּה מִתְהַפֶּכֶת\" לפלינדרום (או \"משפט מתהפך\" וכו' בהתאם לסוג הפלינדרום).\nבפלינדרום מילולי נהוג בהיבט הפלינדרומי להתעלם מרווחים, סימני ניקוד, סימני פיסוק, הבדלים בין אותיות קטנות לגדולות, בשפות הרלוונטיות, ובין אותיות רגילות לסופיות בשפות הרלוונטיות. הפלינדרום ומשמש, בין היתר, לשעשועי לשון ושימוש בתכונותיו נפוץ בהגדרות תשבצי היגיון.",
    "pageid": 7433
  },
  {
    "title": "צמד רעים",
    "extract": "צמד רעים הוא הרכב מוזיקלי של שני זמרים, ישראל גוטסדינר ובני רוזנבאום (שניהם ילידי 1948), השרים בעיקר מוזיקה יהודית וחסידית. הצמד פעיל למעלה מ-50 שנה, ונכון לשנת 2024 הוא הצמד היחיד בהיסטוריה שעשה זאת עד כה.",
    "pageid": 257511
  },
  {
    "title": "רובין ויליאמס",
    "extract": "רובין מקלורין ויליאמס (באנגלית: Robin McLaurin Williams;‏ 21 ביולי 1951 – 11 באוגוסט 2014) היה קומיקאי, מדבב ושחקן קולנוע וטלוויזיה אמריקאי, זוכה פרס אוסקר לשחקן המשנה הטוב ביותר, 4 פרסי גלובוס הזהב (1 למפעל חיים), 2 פרסי אמי ופרס גילדת שחקני המסך.",
    "pageid": 136929
  },
  {
    "title": "שלומי קוריאט",
    "extract": "שלומי קוריאט (נולד ב-24 בספטמבר 1976) הוא שחקן, קומיקאי ומנחה טלוויזיה ישראלי.",
    "pageid": 388335
  },
  {
    "title": "קטגוריה:סופרים בריטים",
    "extract": "",
    "pageid": 191516
  },
  {
    "title": "7 באוקטובר",
    "extract": "7 באוקטובר הוא היום ה-280 בשנה בלוח הגרגוריאני (281 בשנה מעוברת). עד לסיום השנה נשארו עוד 85 ימים.\n\nלאחר טבח שבעה באוקטובר, נעשה הביטוי \"7 באוקטובר\" לכינוי נפוץ לאסון הגדול ולמחדל הישראלי באותה התקפת הפתע, וכן כינוי כללי לאסונות גדולים דומים שעלולים לקרות בעתיד. מלחמת חרבות ברזל מכונה לעיתים קרובות \"מלחמת 7 באוקטובר\".",
    "pageid": 2888
  },
  {
    "title": "אהוד בנאי",
    "extract": "אהוד בנאי (נולד ב-31 במרץ 1953, ט\"ו בניסן ה'תשי\"ג) הוא זמר-יוצר, גיטריסט,  מוזיקאי, פזמונאי ישראלי. בן למשפחת בנאי.",
    "pageid": 85486
  },
  {
    "title": "אייל ברקוביץ'",
    "extract": "אייל ברקוביץ' (נולד ב-2 באפריל 1972 ברגבה) הוא כדורגלן עבר ישראלי, וכיום פרשן כדורגל, ומגיש תוכניות רדיו וטלוויזיה.\nברקוביץ' שיחק בעמדת הקשר ההתקפי וה\"פליימייקר\", הן בליגה הישראלית והן בליגות הבכירות באנגליה ובסקוטלנד. את מרבית הקריירה שלו בישראל העביר במכבי חיפה עמה זכה בתואר כדורגלן העונה, בשתי אליפויות ושלושה גביעים, ולאחר קריירה ארוכת שנים בבריטניה, בה נחל הצלחה, חזר לעונה אחת בישראל, במדי מכבי תל אביב. בנבחרת ישראל היה ברקוביץ' שחקן משמעותי, שיחק ב-78 משחקים, כבש תשעה שערים ובישל שערים רבים.\nברקוביץ' נחשב לאחד מטובי שחקני הכדורגל הישראלי בכל הזמנים והוא נכלל בהיכל התהילה של הכדורגל הישראלי. בשנת 2009 אף נבחר על ידי עיתון \"הטיימס\" הבריטי למקום העשירי ברשימת הקשרים הגדולים בתולדות הפרמייר ליג האנגלית.",
    "pageid": 11470
  },
  {
    "title": "איל קיציס",
    "extract": "איל קיציס (נולד ב־7 בינואר 1969) הוא שחקן, קומיקאי ומנחה טלוויזיה ישראלי, ידוע בעיקר כמנחה תוכנית הסאטירה ארץ נהדרת מאז תחילת שידוריה ב-2003.",
    "pageid": 144109
  },
  {
    "title": "אילן לוקאץ'",
    "extract": "אילן לוּקאץ' (נולד ב-7 במאי 1962) הוא עיתונאי ישראלי. משמש ככתב בחברת החדשות של ערוץ 12.",
    "pageid": 1701784
  },
  {
    "title": "אירלנד",
    "extract": "הרפובליקה של אירלנד (באירית: Poblacht na hÉireann, באנגלית: Republic of Ireland), או בשמה הרשמי אירלנד (באירית: ‏‏Ⓘ‏, באנגלית: Ireland), היא מדינה הנמצאת באי אירלנד ושולטת על 26 מתוך 32 מחוזותיו, המהווים כחמש שישיות משטחו. האי שוכן צפונית מערבית ליבשת אירופה, ממערב לאי בריטניה הגדולה. שאר שטחו של האי, הידוע כ\"צפון אירלנד\", הוא חלק מהממלכה המאוחדת של בריטניה הגדולה וצפון אירלנד. אירלנד חברה באיחוד האירופי. האומה האירית היא אחת מהאומות הקלטיות והדבר ניכר במסורתה ובשפתה.",
    "pageid": 10480
  },
  {
    "title": "אמיר אביבי",
    "extract": "אמיר אביבי (נולד ב-16 באפריל 1969) הוא קצין צה\"ל במילואים בדרגת תת-אלוף. שירת כסגן צבאי למבקר מערכת הביטחון, מפקד בית הספר להנדסה צבאית, מפקד חטיבת שגיא וראש לשכת הרמטכ\"ל משה יעלון. מייסד תנועת \"הביטחוניסטים\".",
    "pageid": 1361996
  },
  {
    "title": "אנה קארנינה (סרט, 1915)",
    "extract": "אנה קארנינה (באנגלית: Anna Karenina) הוא סרט דרמה אילם אמריקאי משנת 1915, בבימויו של ג' גורדון אדוארדס, ובכיכובה של בטי ננסן. זה היה העיבוד האמריקאי הראשון לרומן \"אנה קארנינה\" מאת לב טולסטוי שיצא לאור ב-1877. הסרט נחשב לאבוד. סצנות אחדות צולמו באתר סקי קרוב למונטריאול.",
    "pageid": 1838399
  },
  {
    "title": "אפרים אבני",
    "extract": "אפרים (אפי) אבני (נולד ב-6 באוקטובר 1981) הוא קצין בצה\"ל בדרגת אלוף-משנה, המשמש קצין אג\"ם של פיקוד הדרום. קודם לכן שימש כמפקד עוצבת חיצי האש, מפקד בא\"ח צנחנים ומפקד גדוד 890.",
    "pageid": 2007656
  },
  {
    "title": "בחורים טובים (סרט ישראלי)",
    "extract": "בחורים טובים הוא סרט קולנוע ישראלי מסוגת דרמה קומית-רומנטית, המבוים על ידי הבמאי ארז תדמור ונוגע בנושא מוסד השידוכים בחברה החרדית בישראל.\nהסרט עלה לאקרנים ב-15 בספטמבר 2022.",
    "pageid": 1949083
  },
  {
    "title": "ברוך גולדשטיין",
    "extract": "ברוך (קאפל) גולדשטיין (9 בדצמבר 1956, ה' בטבת ה'תשי\"ז – 25 בפברואר 1994, י\"ד באדר ה'תשנ\"ד) היה רופא ישראלי תושב קריית ארבע, שרצח 29 מתפללים מוסלמים ופצע כ-125 במעשה טרור הידוע כטבח מערת המכפלה. המתפללים השתלטו עליו והרגו אותו. מעשה הרצח, הנחשב לאירוע הקשה ביותר בתולדות הטרור היהודי בישראל, זעזע את החברה הישראלית והפלסטינית.\nגולדשטיין היה פעיל בתנועת כך, והופיע במקום השלישי ברשימתה לקראת הבחירות לכנסת האחת עשרה והשתים עשרה ונבחר מטעמה למועצת קריית ארבע.",
    "pageid": 551490
  },
  {
    "title": "גוש קטיף",
    "extract": "גוש קטיף היה גוש התנחלויות ששכן בדרום רצועת עזה, ונקרא על שם היישוב הראשון בו – קטיף. גוש קטיף כלל 16 יישובים בין רפיח בדרום-מערב, דיר אל-בלח בצפון, ח'אן יונס במזרח והים התיכון במערב. מצפון לגוש, שכנו ברצועת עזה חמישה יישובים נוספים, שלושה מהם יישובי התוחמת הצפונית – סך הכול 21 יישובים יהודיים. כמו כן הוקמו בשנת 2004 בגוש קטיף שני מאחזים. באוגוסט 2005 פונו היישובים על ידי ממשלת ישראל במסגרת תוכנית ההתנתקות. בחבל עזה התגוררו ערב ההתנתקות כ-8,600 יהודים ו-600 בדואים (בדהנייה ובמאווסי), רובם בגוש קטיף.\nאוכלוסיית גוש קטיף הייתה כחצי אחוז מכלל האוכלוסייה ברצועת עזה, אך הגוש ישב על כרבע משטח הרצועה ותפס כשליש מקו החוף של הרצועה.",
    "pageid": 337817
  },
  {
    "title": "דורון נשר",
    "extract": "דורון נשר (נולד ב-28 במרץ 1954) הוא שחקן, סופר, תסריטאי, משורר, במאי, קומיקאי, שדרן רדיו ומנחה טלוויזיה ישראלי.",
    "pageid": 487080
  },
  {
    "title": "דירוג רשויות מקומיות בישראל",
    "extract": "זוהי רשימת דירוג של הרשויות המקומיות בישראל, על פי אוכלוסייה‏, שטח שיפוט, צפיפות האוכלוסין לקילומטר רבוע, מדד חברתי-כלכלי - אשכול, מדד ג'יני. מועצות אזוריות מדורגות בנוסף גם לפי מספר היישובים שבכל אחת מהן.",
    "pageid": 1524591
  },
  {
    "title": "דני בסן",
    "extract": "דני בסן (נולד ב-5 בדצמבר 1955) הוא זמר, מדבב, קריין ומוזיקאי ישראלי, סולן להקת תיסלם.",
    "pageid": 250872
  },
  {
    "title": "הטלת פצצות האטום על הירושימה ועל נגסאקי",
    "extract": "הטלת פצצות האטום על הירושימה ועל נגסאקי היו שתי תקיפות בנשק גרעיני שביצעה ארצות הברית נגד האימפריה היפנית בהוראת נשיא ארצות הברית הארי טרומן, בימיה האחרונים של מלחמת העולם השנייה. פצצת האטום שכונתה \"ילד קטן\" הוטלה על העיר הירושימה ב-6 באוגוסט 1945. פצצה גרעינית נוספת, שכונתה \"איש שמן\", הוטלה על העיר נגסאקי שלושה ימים לאחר מכן, ב-9 באוגוסט 1945. הטלת שתי פצצות האטום על יפן הייתה השימוש המבצעי הראשון – והיחיד – שנעשה בנשק גרעיני עד היום.\nבין 90,000–146,000 בני אדם נהרגו בהירושימה, ובין 39,000–80,000 בני אדם נהרגו בנגסאקי בימי הטלת הפצצות ובארבעת החודשים הבאים. כמחצית מההרוגים קיפחו את חייהם ביום הטלת פצצת האטום, ושאר ההרוגים נספו כתוצאה מהשפעות הלוואי של הפצצות, שכללו כוויות ותסמונת קרינה חריפה. הרוב המכריע של ההרוגים בשתי הערים היו אזרחים בלתי מעורבים במלחמה.\nב-15 באוגוסט 1945, שישה ימים לאחר הפצצת נגסאקי, הודיע הירוהיטו, קיסר יפן, על כניעה ללא תנאי לבעלות הברית.\nב-2 בספטמבר 1945 חתמו היפנים על הסכם הכניעה הרשמי, שהיה אקט הסיום של המערכה באסיה ובאוקיינוס השקט ושל מלחמת העולם השנייה.\nהתפקיד שמילאו פצצות האטום הללו בכניעתה של יפן, וההצדקה האתית לשימוש בהן, שנויים במחלוקת עד היום.",
    "pageid": 909537
  },
  {
    "title": "הכחשת השואה",
    "extract": "הכחשת השואה היא הטענה כי השואה לא אירעה, או כי לא הייתה בממדים המיוחסים לה על ידי ההיסטוריונים מהזרם המרכזי, או כי לא הייתה מכוונת ומאורגנת על ידי הממשלה הנאצית בגרמניה או כי לא הייתה מכוונת דווקא כלפי יהודים. להכחשת שואה מאפיינים של תאוריית קשר אנטישמית הטוענת לשכתוב ההיסטוריה על ידי ארגונים רבי השפעה.\nהכחשת השואה היא עבירה פלילית, שעונשה קנס ומאסר, בישראל, בצרפת, בגרמניה, באיטליה, באוסטריה, בספרד ובבלגיה ואסורה בעקיפין במדינות נוספות. בישראל אין לפרסם פרסומים המהווים הכחשת השואה (או מביעים אהדה לפשעי הנאצים), ועונשה של הפרת הוראה זו הוא חמש שנות מאסר, בהתאם לחוק איסור הכחשת השואה. נכון לשנת 2024, מעולם לא הורשע אדם בעבירה על חוק זה בישראל.\nיש המבדילים בין רמות שונות של הכחשת שואה, למשל הכחשה המבטלת את התרחשות השואה מכל וכל, ובין הכחשה טוענת שהתרחשה שואה, אם כי לא בממדים המדוברים, או שאיננה תופעה ייחודית ודומה למעשי טבח ורצח עם אחרים שנעשו לפניה. בנוסף להכחשת השואה בידי יחידים, היא ניכרת בעיקר בקרב קבוצות נאו נאציות וארגונים אנטישמיים, וכן בקרב גורמים מוסלמים ובמיוחד הרדיקלים שבהם.",
    "pageid": 14063
  },
  {
    "title": "הרשות הפלסטינית",
    "extract": "הרשות הפלסטינית (בערבית: السلطة الوطنية الفلسطينية – תעתיק: א-סֻּלטה אל-וַטניּה אל-פלסטיניּה, הרשות הלאומית הפלסטינית; בראשי תיבות: הרש\"פ) היא ישות אוטונומית למחצה, השולטת על 90% מהאוכלוסייה הפלסטינית בשטחי יהודה ושומרון מאז 1996[דרוש מקור]. מאז הקמת הרשות הפלסטינית ב-1994, הפך הפת\"ח למפלגת השלטון ורבים מאנשיו מצאו עבודה במנגנוני הרשות (הביטחוניים והאזרחיים). באופן פורמלי שולטת הרשות גם ברצועת עזה, אולם בפועל היא איבדה שליטה זו בהפיכת חמאס ברצועה בשנת 2007.\nהחלוקה המנהלית שנקבעה לאחר הסכמי אוסלו מחלקת את הרשות הפלסטינית ל-16 נפות, מהן 11 ביהודה ושומרון ו-5 ברצועת עזה. במסגרת הסכמי אוסלו חולקו שטחי יהודה ושומרון ורצועת עזה לשלוש קטגוריות:\n\nשטח A:‏ 18% מאזור יו\"ש; שטחים בשליטה אזרחית וביטחונית של הרשות הפלסטינית.\nשטח B:‏ 22% מאזור יו\"ש; שטחים בשליטה אזרחית של הרשות הפלסטינית (כולל שיטור) ושליטה ביטחונית של ישראל.\nשטח C:‏ 60% מאזור יו\"ש; שטחים בשליטה אזרחית וביטחונית של ישראל, שטחים אלה כוללים גם את ההתנחלויות. על פי ההסכם היה השטח אמור לעבור לידי הרשות הפלסטינית בתוך חמש שנים, אולם בעקבות עימותים ביטחוניים שבשיאם האינתיפאדה השנייה, הדבר לא מומש.\nבאינתיפאדה השנייה (2000–2005) נפגע קשות מעמדה של הרשות הפלסטינית. ישראל טענה שהרשות לא נלחמה בטרור ואף לקחה חלק פעיל בארגון ומימון פיגועים כלפי ישראלים. ב-2002 כבש צה\"ל במבצע חומת מגן את הערים שבשטח A, פגע בתשתיות הרשות ועצר עשרות מפעיליה שהיו מעורבים בטרור. לאחר סיום האינתיפאדה ישראל שינתה את מדיניותה כלפי הרשות לפי התקדמות התהליך המדיני. הרשות שולטת בשטחי A ביהודה ושומרון וזוכה לשיתוף פעולה חלקי עם ישראל בשטחי B, בעיקר בתחום הביטחוני והמנהלי.\nב-29 בנובמבר 2012 אישרה העצרת הכללית של האומות המאוחדות ברוב גדול את החלטה 67/19 בדבר צירופה של \"מדינת פלסטין\" לארגון כמדינה משקיפה שאינה חברה מלאה.\nמשנת 1969 הרשות הפלסטינית היא חברה בארגון לשיתוף פעולה אסלאמי.",
    "pageid": 646326
  },
  {
    "title": "התנחלות השבטים",
    "extract": "התנחלות השבטים היא אירוע מקראי המתואר בספר יהושע ובספר שופטים. ספרים אלה מתארים את התנחלותם של שבטי ישראל בשטחי ארץ ישראל ועבר הירדן לאחר יציאתם ממצרים וארבעים שנות נדודיהם במדבר. לפי המחקר המדעי המעודכן, התהליכים היישוביים וההיסטוריים בארץ ישראל בתקופה זו היו שונים במידה ניכרת מהתיאור המקראי, והמינוח המדעי המקובל הוא תקופת ההתנחלות או תקופת הברזל 1.\nהתיאור המקראי מפרט בהרחבה על מסע כיבוש הארץ בראשות יהושע בן נון. חלק מהיישובים המוזכרים במסע המקראי נחפרו ונחקרו בהרחבה, כאשר נכון לסוף העשור השני של המאה ה-21, זיהוים של חלק מהממצאים התאים לתיאור המקראי, וזיהויים של אחרים עורר קשיים בניסיונות ההתאמה לטקסט. בעיקר לגבי שלוש הערים שכיבושן מתואר בפירוט יחסי: יריחו, העי, וחברון, נתברר כי הללו כלל לא התקיימו בתקופה הנדונה וממילא לא יכלו להיכבש. חורבן החומות שנמצאו ביריחו תוארך לתקופת הברונזה הקדומה, יותר מאלף שנים לפני התיארוך המקובל לגבי תקופת ההתנחלות; בחפירות אֶ-תֵל, אשר זיהויה עם העי מוצק מאד, נמצא כי העיר הייתה הרוסה מאות שנים לפני תקופת הברונזה המאוחרת, שבה לכאורה נכבשה העיר בידי יהושע, וכך המצב גם בחפירות תל חברון המקראי. גם חשבון, ערד, גבעון וירמות, הנזכרות בסיפורי הכיבוש, לא התקיימו אז.\nבמחקר הארכאולוגי וההיסטורי המודרני סברו תחילה כי תיאור הכיבוש מהימן בעיקרו, ולאחר שהדבר הופרך ארכאולוגית היה מקובל כי תהליך ההתנחלות וההתגבשות של עם ישראל בארץ ישראל לא כלל כיבוש מהיר, אלא התרחש ככניסה איטית והדרגתית של נוודים, לאורך תקופה של כמאה שנה. אולם עם התקדמות המחקר גם הנחה זו הוטלה בספק, ותהליך ההתיישבות כולו נתפס כמורכב יותר, ובעל היבטים חברתיים והיסטוריים שלא נודעו בראשית המחקר.",
    "pageid": 753740
  },
  {
    "title": "וירג'יניה צ'ריל",
    "extract": "וירג'יניה צ'ריל (באנגלית: Virginia Cherrill; נולדה ב-12 באפריל 1908 ונפטרה ב-14 בנובמבר 1996) הייתה שחקנית קולנוע אמריקאית. היא ידועה בעיקר בזכות משחקה כמוכרת הפרחים העיוורת, בסרט אורות הכרך של צ'ארלי צ'פלין.\nצ'ירל שיחקה בארבעה עשר סרטי קולנוע עלילתיים, שיצאו לאור בין 1928 לבין 1936. בשנת 1983 היא רואיינה בסרט תעודה אודות צ'פלין. תפקידה בסרט \"אורות הכרך\" היה תפקידה השני בקולנוע, אך הראשון שעליו היא קיבלה קרדיט.",
    "pageid": 1622752
  },
  {
    "title": "טבח סברה ושתילה",
    "extract": "טבח סברה ושתילה היה טבח שערכו אנשי הפלנגות הנוצריות במהלך מלחמת האזרחים בלבנון, בין 16 בספטמבר ל-18 בספטמבר 1982, במאות מתושבי מחנות הפליטים הפלסטינים סברה ושתילה שבמערב ביירות.\nכוחות הפלנגות נכנסו למחנות הפליטים בחסות כוחות צה\"ל שכיתרו את המחנות. צה\"ל הורה לאנשי הפלנגות לפגוע בפעילי אש\"ף בסברה ושתילה, כחלק מהשתלטות צה\"ל על מערב ביירות. ועדת כהן טענה כי קציני צה\"ל ידעו על סכנת טבח אך הם התעלמו ממנה. במהלך העימותים הליליים במחנות קיבלו נציגי צה\"ל דיווחים על טבח ועינויים של תושבי המחנות הבלתי-מעורבים, אך הם לא נקטו כל פעולה כדי למנוע זאת. רק לקראת אור ראשון של 17 בספטמבר הורו להוציא מהמחנות את אנשי הפלנגות, והתגלו ממדי הטבח.\nמספר ההרוגים בטבח שנוי במחלוקת ונע בין כ-460 לבין 2,000–3,000.",
    "pageid": 18163
  },
  {
    "title": "יאיר אליצור",
    "extract": "יאיר אֶלִיצוּר הידוע בשם הבמה אֶלַייצוּר (נולד ב-28 במרץ 1989) הוא ראפר וזמר חוזר בתשובה דתי ישראלי המשתייך לחסידות ברסלב.",
    "pageid": 1998289
  },
  {
    "title": "יובל אלבשן",
    "extract": "יובל אלבשן (נולד ב-27 בנובמבר 1969) הוא סופר, עורך דין קהילתי (לשעבר) ופרופסור חבר מקצועי למשפטים. כיהן כדקאן הפקולטה למשפטים בקריה האקדמית אונו. כמו כן משמש אלבשן כמגיש תוכניות אקטואליה ברשת ב'. עד ספטמבר 2013 שימש כסמנכ\"ל עמותת ידיד ומנהל רשת מרכזי הזכויות שלה בפריפריה של ישראל, עמותה שאלבשן היה ממייסדיה בשנת 1997. לאחר מכן שימש כדקאן פיתוח חברתי בקריה האקדמית אונו עד 2016. בדצמבר 2021 מונה לראש הוועדה הציבורית לבחינת תנאי השכר של חברי הכנסת.",
    "pageid": 353691
  },
  {
    "title": "כ\"ח בחשוון",
    "extract": "כ\"ח בחשוון הוא היום העשרים ושמונה בחודש השני \nבשנה העברית, למניין החודשים מתשרי, והיום העשרים ושמונה בחודש השמיני \nלמניין החודשים מניסן. כ\"ח בחשוון לעולם לא יחול, בלוח העברי הקבוע, בימים שני, חמישי ושבת, ועל כן הוא משתייך לקבוצת הימים הנקראת \"לא בהז\" ואף פעם אין בו קריאת התורה.\n\nפרשת בר המצוה של ילד שנולד בכ\"ח חשוון היא תמיד פרשת תולדות.",
    "pageid": 259695
  },
  {
    "title": "כפר תבור",
    "extract": "כְּפַר תָּבוֹר היא מועצה מקומית בישראל במחוז הצפון בישראל השוכנת למרגלות הר תבור שבגליל התחתון המזרחי. נוסדה כמושבה, והוכרזה כמועצה מקומית בשנת 1949.\nבצ'כיה, בדרום בוהמיה, ישנה עיירה בשם Tabor הקרויה על שם הר תבור.",
    "pageid": 7968
  },
  {
    "title": "ליגת העל בכדורגל",
    "extract": "ליגת העל בכדורגל היא ליגת הכדורגל הבכירה בישראל.\nהליגה נוסדה בתקופת המנדט הבריטי בשנת 1931, ושמה העברי היה ליגת ארץ ישראל בכדורגל.\nהליגה נקראת \"ליגת העל\" החל מעונת 1999/2000, כאשר בין השנים 1955 ל-1999 היא נקראה \"הליגה הלאומית\", ולפני כן \"הליגה הארצית\", \"הליגה הישראלית\" ו\"ליגה א'\". מכבי תל אביב היא הקבוצה היחידה המשתתפת בליגה ברציפות מאז שנת היווסדה.\nהליגה נמצאת תחת אחריות ההתאחדות לכדורגל בישראל, וביחד עם הליגה הלאומית אלו שתי הליגות המקצועניות בישראל. החל משנת 2014 מנוהלות שתי הליגות הבכירות על ידי מנהלת הליגות לכדורגל.\nנכון לעונת 2023/2024, מדורגת ליגת העל הישראלית במקום ה-16 בדירוג אופ\"א בשקלול של חמש העונות האחרונות.",
    "pageid": 115210
  },
  {
    "title": "מאה שנים של בדידות",
    "extract": "הרומן מאה שנים של בדידות (בספרדית: Cien años de soledad) יצא לאור בשנת 1967, והוא ספרו הבולט של גבריאל גארסיה מארקס שהקנה לו תהילה בינלאומית, ואף זכייה בפרס נובל לספרות. הספר מופיע במקום הרביעי ברשימת 100 הספרים הטובים ביותר בכל הזמנים ותורגם לעברית בידי ישעיהו אוסטרי-דן. הספר מביא את סיפורה של שושלת בואנדיה, המתפרשת על פני כמאה שנה, ומרכזה בעיירה הדמיונית מקונדו. במקביל לשינויים ולתמורות בחייהם של בני המשפחה, הספר עוקב כבדרך אגב אחר השינויים הדרמטיים בקולומביה עצמה.\nהרומן שייך לזרם הריאליזם המאגי והוא אחד מהספרים מחוללי סוגה זו. העלילה מצעידה את בני המשפחה בתוך רצף של אירועים ומהפכות, שחלקם מעשה ידי אדם וחלקם מעולם הדמיון. חוקי העולם וחוקי הטבע מכופפים לעיתים בספר, מתרחשים לעיתים דברים על טבעיים, ובתוך כל זה פועלים יצרים עזים, המתוארים ביד האמן של גארסיה מארקס. קורות המשפחה הבדיונית הזאת נראים כה אמיתיים ומציאותיים לעיתים, עד שהם נראים כגוללים את גורל האנושות כולה. דרמות וטרגדיות סובבות סביב המשפחה, הנראית כאילו היא חיה במעגל בדידות החוזר על עצמו ללא הרף. המוטיב המרכזי בעלילה, הבדידות, חוזר על עצמו במשך כל הסיפור, ורק מתגבר בעזרת מלחמות, מרידות, אהבה, שנאה, בגידה, שמתחילים ומסתיימים במרכז המשפחה.",
    "pageid": 10303
  },
  {
    "title": "מבצע אנטבה",
    "extract": "מבצע אנטבה או מבצע יונתן (שם המבצע שנקבע בצה\"ל היה \"כדור הרעם\") הייתה פעולת פשיטה צבאית שביצע צה\"ל באוגנדה במוצאי שבת, אור ליום ראשון, 4 ביולי 1976 (ו' בתמוז ה'תשל\"ו), במטרה להציל 105 נוסעים יהודים, ישראלים ואנשי צוות מטוס אייר פראנס, שנחטפו על ידי טרוריסטים גרמנים ופלסטינים, במהלך טיסתם מישראל לצרפת. למרות התבצרותם של החוטפים במדינה עוינת, כמעט כל החטופים חולצו בשלום. במהלך המבצע נהרגו שלושה בני ערובה וכן מפקד סיירת מטכ\"ל, סגן אלוף יוני נתניהו, ובעקבות זאת נקרא המבצע על שמו.",
    "pageid": 7795
  },
  {
    "title": "מגפת הקורונה בישראל",
    "extract": "מגפת הקורונה בישראל הייתה התפרצות מגפת הקורונה העולמית במדינת ישראל. החולה המאומת הראשון בישראל נרשם ב-27 בפברואר 2020.",
    "pageid": 1804427
  },
  {
    "title": "מכתש רמון",
    "extract": "מכתש רמון הוא המכתש האירוזי הגדול בעולם. הוא מצוי בישראל ומהווה אחד מחמשת המכתשים שבנגב, ואחד מחמישים \"שמורות אור כוכבים בינלאומיות\" בעולם. נופו של מכתש רמון הוא ייחודי. על שפת המכתש הצפונית מצויה העיירה מצפה רמון.\nאורכו של המכתש כ-40 ק\"מ, רוחבו המרבי כ-9 ק\"מ ועומקו המרבי כ-350 מטר. במזרח, מחולק המכתש על ידי הר ארדון לשתי בקעות: בקעת ארדון ובקעת מחמל. רוב שטחו של המכתש מנוקז על ידי נחל רמון, שנקרא בערבית \"ואדי א-רוּמאן\", ייתכן משום שרומאים עברו באזור זה, בדרך הבשמים.",
    "pageid": 199649
  },
  {
    "title": "מערך האיסוף הקרבי",
    "extract": "מערך האיסוף הקרבי (לשעבר חיל האיסוף הקרבי, חיל מודיעין השדה או בראשי תיבות: מוד\"ש) הוא מערך מקצועי בחיל הגנת הגבולות בזרוע היבשה של צה\"ל.\nראשיתו בחיל מודיעין שדה שהוקם בשנת 2001. חיל מודיעין השדה פוצל ב-2009 לשתי יחידות: חיל האיסוף הקרבי, שעסק בתחום איסוף המודיעין הקרבי, ומערך מודיעין השדה - האחראי על מחלקות המודיעין בדרג הנפרש, מרמת הגדוד ועד רמת הגיס, שקיים עד היום באגף המודיעין. בשנותיו האחרונות חיל האיסוף הקרבי היה מצוות למערך הגנת הגבולות, יחד עם גדודי חי\"ר גבולות, עד לאיחודם הסופי לחיל הגנת הגבולות ביולי 2020. לחיל המנון שכתב איזי מָן.",
    "pageid": 66041
  },
  {
    "title": "ניו זילנד",
    "extract": "ניו זילנד (באנגלית: New Zealand, במאורית: Aotearoa) היא מדינת אי בדרום-מערב האוקיינוס השקט המורכבת משני איים גדולים, האי הצפוני והאי הדרומי, וכן מספר איים קטנים יותר.\nניו זילנד ידועה כמדינת איים מבודדת – היא רחוקה כ-2,000 קילומטרים מאוסטרליה, וביניהן חוצץ ים טסמן. שכנותיה הקרובות ביותר מצפון במרחק של כ-1,000 ק\"מ הן קלדוניה החדשה, פיג'י וטונגה.\nבניו זילנד חיים כחמישה מיליון תושבים על שטח של 268,680 קמ\"ר. שפתה הרשמית בפועל היא אנגלית. המתיישבים הראשונים בה היו המאורים, אנשים ממוצא פולינזי כהה-עור.\nבירת ניו זילנד היא ולינגטון, והעיר הגדולה ביותר היא אוקלנד עם כ-1.3 מיליון תושבים.\nניו זילנד חברה בחבר העמים הבריטי ובממלכות חבר העמים הבריטי, ומבחינה רשמית ראש המדינה הוא מלך ניו זילנד, המיוצג בידי המושל הכללי.\nממלכת ניו זילנד מורכבת מכל האזור בו משמש המלך של ניו זילנד כראש המדינה.",
    "pageid": 15296
  },
  {
    "title": "ניו יורק",
    "extract": "נְיוּ יוֹרְק (באנגלית: New York או New York City; בראשי תיבות: NYC) היא עיר במדינת ניו יורק והעיר המאוכלסת והצפופה ביותר בארצות הברית. לניו יורק שטח עירוני מהגדולים בעולם והיא מהווה עיר עולם בשל השפעתה העצומה על התקשורת, הפוליטיקה, הכלכלה, החינוך, הבידור, התרבות, האמנות והאופנה. לניו יורק מספר כינויים, כגון \"התפוח הגדול\" ו\"העיר שלא ישנה\".\nהעיר היא מרכז לפעילות בין-לאומית, ושוכן בה המטה של ארגון האומות המאוחדות. ראש עיריית ניו יורק מתחילת 2022 הוא אריק אדמס.\nהעיר ניו יורק מורכבת מחמישה רבעים: הברונקס, ברוקלין, מנהטן, קווינס וסטטן איילנד. אוכלוסיית העיר מגוונת מבחינה אתנית, נכון לשנת 2020 ניו יורק מונה 8.8 מיליון, המשתכנים בשטח של 1,214 קילומטר רבוע.\nרבות משכונות העיר ומאתריה ידועים ברחבי העולם. פסל החירות קידם את פניהם של מיליוני המהגרים בבואם לאמריקה בשלהי המאה ה-19 ובתחילת המאה ה-20. וול סטריט, השוכן במנהטן תחתית, מהווה מרכז פיננסי עולמי מאז סוף מלחמת העולם השנייה ומשכנה של הבורסה לניירות ערך. בעיר שוכנים כמה מהבניינים הידועים בעולם, כמו מגדל החירות והאמפייר סטייט, וכן שכנו בה מגדלי התאומים, שנהרסו בפיגועי 11 בספטמבר 2001.\nניו יורק היא מקום היווסדן של תנועות תרבות אמריקאיות רבות, כמו תנועת הספרות והאמנות הידועה בשם \"הרנסאנס של הארלם\", סגנון הציור האקספרסיוניסטי המופשט (שידוע גם כאסכולת ניו יורק), והסגנונות המוזיקליים היפ הופ, פאנק וסלסה. 36 אחוזים מאוכלוסייתה נולדו מחוץ לארצות הברית, ובשנת 2005 דוברו בה כמעט 170 שפות שונות. הרכבת התחתית של ניו יורק פועלת 24 שעות ביממה, רחובותיה סואנים בהולכי רגל ובמכוניות והיא מכונה \"העיר שאינה ישנה לעולם\".",
    "pageid": 986
  },
  {
    "title": "נשיאי ארצות הברית",
    "extract": "נשיא ארצות הברית (באנגלית: President of the United States, ובקיצור POTUS) הוא ראש המדינה וראש הרשות המבצעת הנבחר של ארצות הברית. הנשיא מנהיג את הרשות המבצעת ואת הממשל הפדרלי, והוא מוגדר בחוקה כמפקד העליון של הכוחות המזוינים של ארצות הברית. 45 אנשים כיהנו בתפקיד זה (הנשיא גרובר קליבלנד כיהן כנשיא ה-22 וה-24, בשתי כהונות לא רצופות). הנשיא המכהן וה-46 במספר הוא ג'ו ביידן, המכהן מאז 20 בינואר 2021. \nהנשיאות הקצרה ביותר הייתה זו של ויליאם הנרי הריסון – 31 ימים בלבד. האריסון חלה עוד בתחילה כהונתו, ומת תוך חודש בלבד, בשנת 1841. הנשיאות הארוכה ביותר הייתה זו של פרנקלין דלאנו רוזוולט – מעל 12 שנים ברציפות בין השנים 1933 ל-1945. רוזוולט היה הנשיא היחיד שכיהן יותר מפעמיים, ובעקבות כהונתו הארוכה תוקנה החוקה באופן שמגביל את כהונות הנשיא לשתיים.\nתשעה נשיאים לא מילאו את כהונתם. ארבעה נרצחו (אברהם לינקולן, ג'יימס גרפילד, ויליאם מקינלי וג'ון פיצג'רלד קנדי), ארבעה מתו שלא ברצח (ויליאם הנרי הריסון, זאכרי טיילור, וורן הרדינג ופרנקלין דלאנו רוזוולט), ואחד התפטר (ריצ'רד ניקסון).\nלהלן רשימת נשיאי ארצות הברית של אמריקה. לצד כל נשיא מוצגים המפלגה שכיהן מטעמה, תאריך השבעתו, תאריך סיום כהונתו, ומערכות הבחירות בהן ניצח. מובאים גם אירועים מרכזיים שאירעו בתקופת כהונתו של כל נשיא ובתחומי שליטתו. לא מובאת חקיקה של הקונגרס, ולא מובאת פסיקה של בית המשפט העליון (להוציא מקרים חריגים).",
    "pageid": 1624194
  },
  {
    "title": "סמייל 2",
    "extract": "\"סמייל 2\" (באנגלית: Smile 2) הוא סרט אימה על-טבעי שנכתב ובוים על ידי פארקר פין. הסרט מהווה המשך רציף לאירועי \"סמייל\" משנת 2022, המבוסס על הסרט הקצר \"Laura Hasn't Slept\" משנת 2020. בסרט מככבים נעמי סקוט, רוזמרי דה ויט, לוקאס גייג', מיילס גוטיירז וקייל גאלנר ששב לגלם את דמותו מהסרט הקודם.\nהסרט עלה לאקרנים ב-18 באוקטובר 2024, תחת הפצת \"סרטי פרמאונט\" וזכה לביקורות חיוביות מהמבקרים והכניס למעלה מ-46 מיליון דולר ברחבי העולם.",
    "pageid": 2262942
  },
  {
    "title": "סקרלט ג'והנסון",
    "extract": "סקרלט אינגריד ג'והנסון (באנגלית: Scarlett Ingrid Johansson; נולדה ב-22 בנובמבר 1984) היא שחקנית, מפיקה, זמרת ודוגמנית יהודייה-אמריקאית.",
    "pageid": 882898
  },
  {
    "title": "עינת הולנד",
    "extract": "עינת הולנד-סייח (נולדה ב-12 בדצמבר 1991) היא שחקנית טלוויזיה ותיאטרון ישראלית.",
    "pageid": 2186904
  },
  {
    "title": "פולינזיה",
    "extract": "פולינזיה (מיוונית \"פולי\" – הרבה, \"נזיה\" – איים) היא אחת משלוש קבוצות האיים הראשיות (יחד עם מלנזיה ומיקרונזיה) באוקיינוס השקט.",
    "pageid": 10708
  },
  {
    "title": "פין",
    "extract": "פין הוא איבר המין הזכרי. הפין משמש להטלת שתן ולקיום יחסי מין.\nבעת ההשתנה, השתן עובר משלפוחית השתן דרך השופכה שבמרכז הפין וזורם החוצה.\nלקראת קיום יחסי מין הגופים שבפין מתמלאים בדם והוא מתקשה כאשר מתעורר אצל הגבר גירוי מיני. מצב זה נקרא \"זקפה\". בעת קיום יחסי מין הטרוסקסואליים (עם אישה), הגבר מחדיר את הפין לתוך נרתיק האישה. עם הגעתו לפורקן מיני, נפלטים מהפין תאי זרע לתוך נרתיק האישה, באמצעות נוזל הזרע. הגופים המתמלאים דם בעת זקפה הם שני גופים הנמצאים בחלקו העליון של הפין והסמוכים זה לזה, והחלק הספוגי שבמרכזו, מסביב לשופכה. החלק הספוגי מתרחב לקראת קצה הפין ויוצר את העטרה (בסלנג: \"כיפה\"), המכוסה בעורלה.\nגודל (אורך והיקף) הפין משתנה מגבר לגבר, אבל כל עוד הוא בתחומי הנורמה, אין הגודל משפיע בהכרח על התפקוד המיני. אורך הפין במצב רפוי הוא 9.16 ס\"מ בממוצע, ובעת זקפה 13.12 ס\"מ. היקפו במצב רפוי הוא 9.31 ס\"מ, ובעת זקפה 11.66 ס\"מ. הפין כמעט ולא גדל מהלידה ועד תחילת גיל ההתבגרות (גיל 12 לערך).\nבתרבויות שונות נהוגה מילה, שהיא כריתת העורלה העוטפת את ראש הפין. יש הנוהגים כן כמסורת דתית (כמו יהודים) או מתוך מניע תרבותי או בריאותי-מניעתי (כמו בארצות הברית), ויש העושים זאת מטעמי אסתטיקה והיגיינה.\nהמילים \"פין\" או \"איבר\" משמשות בטקסטים פורמליים כגון ספרי ביולוגיה, אך בלשון הדיבור נפוצות מילות הסלנג \"זַיִן\" או \"בולבול\", ובעבר גם \"זרג\".",
    "pageid": 566638
  },
  {
    "title": "קופיקו (סדרת טלוויזיה)",
    "extract": "קופיקו היא סדרת טלוויזיה ישראלית לילדים המבוססת על סדרת ספרי הילדים הישראלית קופיקו מאת הסופרת תמר בורנשטיין-לזר. העונה הראשונה של הסדרה החלה את שידוריה בשנת 1993 בערוץ הילדים. מרבית מצילומי החוץ התקיימו בפתח תקווה וצילומי האולפן בחלקם צולמו באולפני מימד. ב-2003 העונה הראשונה שודרה בשידורים חוזרים באותו ערוץ. ב-2 באוגוסט 2009, כ-16 שנים לאחר ששודרה העונה הראשונה, החלו שידורי העונה השנייה, שהופקה עבור ערוץ ג'וניור ו-yes וכללה שחקנים חדשים ודמויות חדשות. לסדרה נוצרו ארבע סדרות ספין-אוף, ובינן קופיקו חוקי הג'ונגל (2010), קופיקו המנהל (2018), קופיקו במשטרה (2018) וקופיקו בספרייה (2022)\nלאורך השנים יצאו לשוק בישראל כל פרקי הסדרה המקורית והמחודשת בקלטות וידאו וב-DVD על ידי חברות ההפצה קלסיקלטת ופליי רקורדס.\nהסדרה גם זכתה למוצרי מזון שונים מביניהם נמנים: ארטיק קופיקו מבית שטראוס, ארטיק הבננה של קופיקו מבית נסטלה, מיני חלווה קופיקו מבית אחוה ודגני בוקר המכונים \"קופיקו לומד חשבון\" בצורת מספרים מבית תלמה.\nבשנת 2008 יצא DVD של \"קופיקו\", שנקרא \"קופיקו – שעת סיפור\" בקולה של תמר בורנשטיין־לזר שמקריאה את הסיפורים \"מעשה בשואב אבק\", \"איזו הקלטה\", \"החופש נגמר\", \"קופיקו האורח\", \"חולים חולים\" ו\"הכלב חולה\".\nבשנת 2009 הפכה דמותו של קופיקו מהסדרה החדשה לכוכב ילדים לצד קוגומלו, מני ממטרה, הדוד חיים, רוי בוי, מיקי, מיכל הקטנה ויובל המבולבל, והשתתף בהצגות ובמופעים שונים.\nבובת קופיקו בסדרה המקורית שיצאה בשנת 1993 בעונה הראשונה, שונה במעט מהבובה ששימשה את הסדרה וההצגות שהחלו בשנת 2009, מחידוש הסדרה בעונה השנייה.\nבשנת 2014 יצא DVD נוסף של \"קופיקו\", שנקרא \"קופיקו והחונטוזים\" ובו בדרך להופעה קופיקו מסביר לאימו על החיים בארץ דרך שירים וריקודים.\nבשנת 2015 נוצרה דמות חדשה בשם קוגומלו שהופיע יחד עם קופיקו במופעים, בהצגות ובהפקות חנוכה כמו \"קופיקו - מלך הג'ונגל\", \"פנטזיה\", \"מותק של פסטיבל - מותק בארץ הילדים\", \"כוכבים מהספרים\", \"עולם האגדות\", \"תחרות התעלול והבלבול\" ו\"קופיקו והקפואריסטים\", והקליטו שיר משותף בשם \"כיף להיות ביחד!\".",
    "pageid": 434165
  },
  {
    "title": "רביד פלוטניק",
    "extract": "רביד פּלוֹטניק (נולד ב־13 בינואר 1988), שהיה ידוע בעבר גם בשם הבמה נֶצ'י נֶצ' (ነጭ, באמהרית, נֶץ': לבן), הוא ראפר ישראלי.",
    "pageid": 1114954
  },
  {
    "title": "רווחי פתוח",
    "extract": "רַוְחִי אחמד מוחמד פתוּח (בערבית: روحي فتوح; נולד ב-1949) הוא חבר הוועד המרכזי של פת\"ח. בעבר כיהן כיושב ראש המועצה המחוקקת הפלסטינית יו\"ר המועצה הלאומית הפלסטינית ונשיא הרשות הפלסטינית הזמני. קודם לכן כיהן כשר החקלאות בממשלתו של אחמד קריע וחבר במועצה המחוקקת הפלסטינית.\nיו\"ר הרשות הפלסטינית אבו מאזן הודיע בגיל 89 כי עם מותו פתוח יקבל את תפקידו למשך 90 יום, עד לקיום בחירות.",
    "pageid": 145547
  },
  {
    "title": "רומניה",
    "extract": "רומניה (ברומנית: ‏‏Ⓘ‏) היא רפובליקה במזרח אירופה, המשתרעת בצפון-מזרח חבל הבלקן שבדרום-מזרח אירופה. המדינה גובלת באוקראינה בצפון וגם בדלתת הדנובה בדרום; במולדובה במזרח, בהונגריה במערב, ובסרביה ובבולגריה בדרום, לאורך נהר הדנובה. בדרום מזרח המדינה יש לרומניה רצועת חוף לאורך הים השחור ובה עיר הנמל קונסטנצה. ב-2004 הצטרפה רומניה לברית נאט\"ו ומ-2007 היא גם חברת האיחוד האירופי.",
    "pageid": 5576
  },
  {
    "title": "רחובות",
    "extract": "רְחוֹבוֹת היא עיר במחוז המרכז בישראל. רחובות נוסדה כמושבה במישור החוף הדרומי בי\"ד באדר ה'תר\"ן, 5 במרץ 1890, על ידי עולים חובבי ציון במסגרת חברת \"מנוחה ונחלה\". רחובות הוכרזה כעיר בשנת 1950. העיר חברה בארגון פורום ה-15.\nהעיר רחובות נודעת בעיקר בזכות מכון ויצמן למדע והפקולטה לחקלאות של האוניברסיטה העברית הנמצאים בתחומה. בעבר הייתה ידועה כעיר שבה פרדסים רבים – על כן סמל התפוזים בדגלה. בעבר הייתה סיסמתה \"עיר המדע וההדרים\" – אך סיסמה זו שונתה ל\"עיר המדע והתרבות\", לאחר שבעשור השני של המאה ה-21, התמעטה מאוד בשטחה חקלאות ההדרים, ואת מקומם של הפרדסים תפסה הבנייה החדשה. שכנותיה של רחובות הן: בצפון נס ציונה, בצפון-מזרח רמלה, במזרח כפר ביל\"ו בדרום-מזרח מועצה אזורית גזר, בדרום קריית עקרון, בדרום מערב מועצה אזורית ברנר ויבנה, במערב ודרום מערב מועצה אזורית גן רווה.",
    "pageid": 7773
  },
  {
    "title": "ריף כהן",
    "extract": "ריף כהן (נולדה ב-26 במרץ 1984) היא זמרת, כותבת, מלחינה ושחקנית ישראלית, השרה בעברית, בצרפתית ובערבית.",
    "pageid": 980912
  },
  {
    "title": "שועל שלג",
    "extract": "שועל שלג (שם מדעי: Vulpes lagopus) הוא מין של טורף מהסוג שועל (בעבר בסוג יחיד Alopex) שבמשפחת הכלביים החי ברחבי האזור הארקטי.",
    "pageid": 2171
  },
  {
    "title": "שידור ציבורי",
    "extract": "שידור ציבורי הוא שידור ברדיו או בטלוויזיה, המנוהל על ידי גוף ציבורי בחסות הממשלה, לרוב באמצעות מימון ציבורי.",
    "pageid": 821309
  },
  {
    "title": "שיטת הדירוג של אופ\"א",
    "extract": "שיטת הדירוג של אופ\"א היא הדרך שבעזרתה נקבע דירוג המדינות הליגות והקבוצות המשתתפות בטורנירים הבינלאומיים השונים.\nהשיטה נקבעה על ידי אופ\"א, אשר מנהלת את הכדורגל באירופה.\nהשיטה מחולקת ל-3 חלקים:\n\nדירוג עבור נבחרות לאומיות.\nדירוג עבור ליגות.\nדירוג עבור קבוצות.",
    "pageid": 820689
  },
  {
    "title": "שלומי בינדר",
    "extract": "שלומי בינדר (נולד בפברואר 1975) הוא קצין בצה\"ל בדרגת אלוף המכהן כראש אגף המודיעין החל מאוגוסט 2024. שירת קודם לכן כראש חטיבת המבצעים, מפקד עוצבת הגליל, מפקד חטיבת גולני, מפקד סיירת מטכ\"ל ומפקד יחידת אגוז.",
    "pageid": 1409862
  },
  {
    "title": "שמות מספרים",
    "extract": "למתן שמות למספרים משמשות שיטות אחדות, המאפשרות באמצעות אבני יסוד מעטות יחסית, לתת שמות למספרים רבים, החל ממספרים מעוטי־ספרות המצויים בשימוש בחיי היום־יום, וכלה במספרים גדולים יותר, כמו מיליון ומיליארד, שגם בהם נעשה שימוש בהקשרים שונים. יש גם שברים במבנה העשרוני לדוגמה עשרות אלפיות.\nאף שניתנו שמות למספרים גדולים מטריליון, לא נהוג להשתמש בשמות אלה, וכאשר עולה צורך לדון במספרים גדולים יותר, הדבר נעשה בכתיב מדעי, כלומר כחזקה של 10.",
    "pageid": 324318
  },
  {
    "title": "אבי קושניר",
    "extract": "אברהם (אבי) ישעיהו קושניר (נולד ב-26 באוגוסט 1960) הוא שחקן קולנוע, טלוויזיה ותיאטרון, קומיקאי, זמר, מנחה טלוויזיה וסטנדאפיסט ישראלי. זוכה פרס האקדמיה לטלוויזיה.\nהשתתף באירוויזיון 1987.",
    "pageid": 123838
  },
  {
    "title": "אייזק ניוטון",
    "extract": "סר אייזק ניוטון (באנגלית: Sir Isaac Newton;‏ 4 בינואר 1643 – 31 במרץ 1727) היה פיזיקאי ומתמטיקאי אנגלי הנחשב לאחד המדענים הגדולים והמשפיעים ביותר בכל הזמנים. ניוטון עסק בתחומים נוספים, ביניהם: אסטרונומיה, תאולוגיה ואלכימיה. ניוטון היה דמות מפתח במהפכה המדעית ובתקופת הנאורות שבאה לאחריה.\nחיבורו \"עקרונות מתמטיים של פילוסופיית הטבע\", שפורסם ב-1687, כלל תיאור של מחקריו הפיזיקליים, כגון: קינמטיקה, שלושת חוקי התנועה וחוק הכבידה האוניברסלי, והניח את הבסיס למכניקה הקלאסית, ששלטה במדע הפיזיקה במשך כשלוש מאות שנים, ויצרה את הבסיס להנדסה המודרנית.\nניוטון איחד לראשונה את תופעות התנועות השמיימיות והארציות תחת אותם עקרונות מדעיים. כלומר, לפי ניוטון, תנועת עצמים על פני כדור הארץ ותנועת גופים שמימיים פועלות לפי חוקי טבע אחידים: חוקי התנועה של ניוטון וחוק הכבידה האוניברסלית. המודל המתמטי שהציג לתנועת הגופים התבסס על חוקי קפלר ותצפיות נוספות. ניוטון הקיש את חוקי קפלר מניסוחו לכוח הכבידה, ונעזר באותם עקרונות כדי להסביר איכותית וכמותית את מסלוליהם של שביטים, את מחזור הגאות והשפל, ותופעות אחרות. בכך הסיר ניוטון את הספקות האחרונים בתקפותו של המודל ההליוצנטרי של מערכת השמש, וקבלת תורתו מהווה נדבך אחרון במהפכה הקופרניקאית. תחזיתו שצורת כדור הארץ היא כשל ספרואיד פחוס אומתה מאוחר יותר, ושכנעה את כל מדעני היבשת בעליונותה של השיטה המדעית של ניוטון על כל השיטות שקדמו לה. קביעתו של ניוטון שהיקום כולו כפוף לעקרונות מתמטיים אחידים, מדויקים והרמוניים, הייתה בעלת השפעה מכרעת על הפילוסופיה של המדע, על ההגות בכלל ועל הבנת היקום.\nבאופטיקה המציא ובנה את הטלסקופ מחזיר האור הראשון, פיתח תאוריה חדשה של הצבע המבוססת על תצפית מנסרה המפצלת אור לבן לצבעי הספקטרום הנראה, והגה את התאוריה האטומיסטית של האור, לפיה הוא מורכב מזרם של חלקיקים. הוא ניסח את החוק האמפירי של הקירור, חקר את התאוריה המתמטית הראשונה של הקול, והציג את המושג זורם ניוטוני.\nבמתמטיקה תרם ניוטון תרומה משמעותית לא פחות בפיתוח החשבון האינפיניטסימלי ובשימושיו המתמטיים, אף על פי שבספריו דבק בניסוח גאומטרי. כמו כן תרם רבות בענפי מתמטיקה נוספים כמו חקר טורי חזקות, הכללת משפט הבינום לחזקות לא שלמות, פיתוח שיטה לקירוב שורשים של פונקציה, מיון רוב העקומים ממעלה שלישית, הוכחות גאומטריות ועוד.\nניוטון היה בוגר טריניטי קולג' ובהמשך נבחר גם כפרופסור חבר באוניברסיטת קיימברידג'. הוא היה נוצרי אדוק אך לא קיבל את הדוגמות של הכנסייה האנגליקנית, ובאופן חריג בימים ההם, סירב לקבל הסמכה לכהונה בכנסייה, ככל הנראה מכיוון שדחה את הדוקטרינה של השילוש הקדוש ולמעשה היה נוצרי אריאני. מעבר למחקרו במתמטיקה ובמדעי הטבע, השקיע חלק ניכר מזמנו לחקר כרונולוגיה תנ\"כית ואלכימיה, אך מרבית עבודתו בתחומים אלו לא פורסמה בחייו אלא רק זמן רב אחרי מותו. מאוחר בחייו התמנה לנשיא החברה המלכותית, בשנים 1703 – 1727. ניוטון גם שירת בשנים אלו את הממשלה הבריטית כשופט, כממונה על המטבעה המלכותית (Master of the Mint) וכחבר פרלמנט במסגרת בית הלורדים.",
    "pageid": 70
  },
  {
    "title": "אלים אולימפיים",
    "extract": "במיתולוגיה היוונית, האלים האולימפיים הם שנים-עשר האלים הראשיים השולטים בעולם. הם נקראים כך משום שמשכנם על הר האולימפוס, הגבוה שבהרי יוון. האלים האולימפיים שונים מהאלים הכתוניים (אלי הארץ) באופיים, בדרך פולחנם, וביחסו של האדם אליהם.\nלא כל האלים האולימפיים הם יווניים במוצאם, ולא לכולם שמות יווניים מקוריים. לחלק מן האלים נשתמר הפולחן הקדם-יווני, ואת חלקם עבדו בצורות אחרות. בתקופה מאוחרת יותר, הרומאים הושפעו מתרבות יוון והעתיקו מן המיתולוגיה היוונית את האלים האולימפיים, תוך הכנסת שינויים מעטים בשמות האלים ובדרכי פולחנם.\nבאמנות אפשר לזהות את דמויות האלים השונים על-פי סמלים מקובלים שהיו ידועים לכל – לבוש, בעל חיים או חפץ שנחשבו לסמליהם האישיים. האלים הופיעו לעיני בני האדם בגלגולי צורה ובצורות שונות.",
    "pageid": 593
  },
  {
    "title": "אלמוג בוקר",
    "extract": "אלמוג בוקר (נולד ב-9 בדצמבר 1978) הוא עיתונאי ישראלי, כתב ופרשן חדשות 12 בדרום.",
    "pageid": 1293443
  },
  {
    "title": "אמיר בנאי",
    "extract": "אמיר בנאי (נולד ב-8 בדצמבר 2003) הוא שחקן ישראלי.",
    "pageid": 2125905
  },
  {
    "title": "אריה דרעי",
    "extract": "אריה מכלוף דרעי (נולד בט' באדר א' ה'תשי\"ט, 17 בפברואר 1959) הוא פוליטיקאי ישראלי, ממייסדי מפלגת ש\"ס וחבר הכנסת מטעמה. כיהן כשר הפנים, שר לפיתוח הפריפריה, הנגב והגליל, כשר הכלכלה, כמשנה לראש הממשלה וכשר הבריאות.\nבשנת 1999 הורשע בלקיחת שוחד ובמרמה והפרת אמונים, נידון לשלוש שנות מאסר והוטל עליו קלון. לאחר שחרורו מהכלא הורשע פעם נוספת בהפרת אמונים ונדון לשלושה חודשי מאסר על תנאי ולקנס של 10,000 ש\"ח. בסוף 2012, לקראת הבחירות לכנסת התשע עשרה, חזר להנהגת ש\"ס, הוצב מטעמה במקום השני ונבחר לכנסת. במאי 2013 מונה שוב ליו\"ר תנועת ש\"ס. בינואר 2022 נאלץ להתפטר מהכנסת במסגרת הסדר טיעון, בגין עבירות מס, אך חזר לכנסת בבחירות לכנסת העשרים וחמש. בדצמבר של אותה השנה התמנה למשנה לראש הממשלה ולשר בממשלת ישראל השלושים ושבע, אך מינוי זה נפסל על ידי בג\"ץ בינואר 2023, ודרעי פוטר בהתאם לפסק הדין.",
    "pageid": 15737
  },
  {
    "title": "ארנון מוזס",
    "extract": "ארנון (נוני) מוֹזֶס (נולד ב-1 באפריל 1953) הוא בעל השליטה ויו\"ר הדירקטוריון בקבוצת \"ידיעות אחרונות\" המוציאה לאור עיתון יומי בעל אותו שם והמפעילה של אתר החדשות המקוונות \"ynet\". משמש כעורך האחראי של העיתון.\nמשנת 2020 מתנהל נגדו משפט פלילי, במסגרת \"תיק 2000\", באישום של ניסיון למתן שוחד לראש הממשלה בנימין נתניהו.",
    "pageid": 116427
  },
  {
    "title": "בופור",
    "extract": "בופור (בצרפתית: Beaufort – מצודה יפה; בערבית: قلعة الشقيف – קלעת א-שקיף) היא מצודה צלבנית הסמוכה לכפר ארנון בדרום לבנון באזור המכונה 'רכס עלי טאהר'.\nבערבית קרויה המצודה קלעת ארנון על שם הכפר ארנון הסמוך אליה, או לחלופין קלעת א-שקיף – \"מצודת הסלע הגדול שהתגלגל מן ההר\". פרסומה של המצודה בישראל בא כתוצאה מהיותה נקודה אסטרטגית, ששימשה את ארגון הפת\"ח בשנות ה-70 עד מבצע שלום הגליל, ולאחר מכן נקודה חשובה בשרשרת מוצבי צה\"ל ברצועת הביטחון בלבנון, עד לנסיגה מלבנון בשנת 2000.",
    "pageid": 130732
  },
  {
    "title": "בוקה גרני",
    "extract": "בּוּקֵה גַרְנִי או בּוּקֵה גַארְנִי (מצרפתית: bouquet garni - \"זר עיטורים\") היא שיטת תיבול במטבח הצרפתי המשמשת לתיבול צירים, תבשילים, רטבים ומרקים. השיטה כוללת איגוד מספר עשבי תיבול לזר הקשור בחוט או ארוז בשקית בד. שיטה זו מאפשרת למצות את טעמו של הזר לנוזל הבישול אך גם להוציא אותו בסוף הבישול.\nזר התיבול עשוי לכלול כל צירוף של העשבים הבאים: פטרוזיליה, טימין, עלה דפנה, ריחן, עירית, רוזמרין, לענה, תמכה ומרווה, וייתכן שיכלול גם עשבים נוספים.\nלעיתים הזר כולל גם ירקות כגון: כרישה, גזר, סלרי, בצל ושורש פטרוזיליה, תערובת הנקראת מירפואה.\nבין המאכלים הידועים מהמטבח הצרפתי העושים שימוש בזר זה הם ביף בורגיניון, פוט-או-פה ובויאבז. שיטת הבוקה גרני משמשת גם במטבחים אחרים, למשל המטבח האיטלקי, המטבח היווני ואף המטבח הווייטנאמי.",
    "pageid": 901190
  },
  {
    "title": "בריז'יט בארדו",
    "extract": "בריז'יט אן-מארי בַּארְדוֹ (בצרפתית: Brigitte Anne-Marie Bardot; נולדה ב-28 בספטמבר 1934) היא שחקנית קולנוע ודוגמנית צרפתייה, הנקראת מילדותה גם בשם החיבה \"BB\" (בֵּבֵּה). בארדו הייתה סמל המין הבולט בקולנוע של שנות ה-50 של המאה ה-20. לאחר פרישתה מהמשחק בשנת 1973, החלה בפעילות פוליטית. היא זכתה להוקרה בשל פעילותה למען זכויות בעלי החיים.",
    "pageid": 179859
  },
  {
    "title": "ג'וי ריגר",
    "extract": "ג'וי ריגר (נולדה ב-3 במרץ 1994) היא שחקנית ישראלית. זוכת פרס האקדמיה לטלוויזיה.",
    "pageid": 1236204
  },
  {
    "title": "ג'סר א-זרקא",
    "extract": "גִ'סְר אֶ־זַּרְקָא (בערבית: جسر الزرقاء, תעתיק מדויק: ג'סר אלזרקאא, לעיתים נקרא בפשטות \"ג'סר\". בתרגום לעברית: הגשר הכחול) היא מועצה מקומית במחוז חיפה בישראל. היישוב נחנך ב-1924, והוכרזה כמועצה מקומית בשנת 1961. כלל תושבי ג'סר א-זרקא הם ערבים-מוסלמים.\nהיישוב שוכן על רצועת כורכר לחוף הים התיכון שגובהה 5–20 מטרים מעל פני הים, שלמרגלותיה זורם הקטע התחתון של נחל תנינים, שמפריד בין היישוב לבין הים במערב. מדרום שוכנת קיסריה, ומצפון מעגן מיכאל והכניסה לשמורת הטבע נחל התנינים. במזרח גובל היישוב בכביש 2 (כביש חיפה - תל אביב). בסמוך לשפך הנחל, דרומית-מערבית לבתי היישוב, שוכן תל תנינים.\nפירוש השם ג'סר א-זרקא הוא הגשר (על הנחל) הכחול על שם הגשר שנבנה על נחל תנינים \"אל-וואדי א-זרקא\" (הנחל הכחול בערבית). אין זה הגשר שנבנה ליד שפך הנהר לים, לקראת סוף המאה ה-19 עבור הקיסר וילהלם השני בעת ביקורו של הקיסר בארץ ישראל ב-1898, אלא הגשר של סכר טחנות הקמח שנבנה על ידי הביזנטים כמפעל מים עבור קיסריה.\nג'סר א-זרקא היא היישוב היחיד לחוף הים בישראל כיום שבו יש רוב ערבי, והוא אחד מהיישובים העניים ביותר בישראל.",
    "pageid": 7928
  },
  {
    "title": "דאגלס מארי",
    "extract": "דַאגְלָס קיר מָארִי (באנגלית: Douglas Kear Murray‏; נולד ב־16 ביולי 1979) הוא סופר, עיתונאי ופרשן פוליטי. עבודתו התפרסמה בעיקר בשל עיסוקו בסוגיות של תקינות פוליטית, הגירה, רב-תרבותיות, פרוגרסיביזם ואסלאם. הוא ידוע כמבקר קבוע של ההגירה המוסלמית לאירופה וטוען כי קיים מאמץ של השמאל העולמי \"להרוס את הציוויליזציה המערבית\". מבין הספרים שכתב נכללים רבי-המכר: \"נאו-שמרנות: למה אנחנו צריכים את זה\" (2006) , \"המוות המוזר של אירופה: הגירה, זהות, אסלאם\" (2017), \"שיגעון ההמון: מגדר, גזע וזהות\" (2019) ו\"המלחמה על המערב: כיצד לנצח בעידן של חוסר היגיון\" (2022). \nבתקשורת המערבית ובעולם המוסלמי השקפותיו של מארי מתוארות לעיתים קרובות כ\"אידאולוגיות פוליטיות של הימין הקיצוני\", והוא מואשם לעיתים ב\"אסלאמופוביה\",  ב\"לאומנות לבנה\", ובקידום רעיונות כגון אירוערביה, ההחלפה הגדולה, תאוריית הקשר על המרקסיזם התרבותי ועוד.",
    "pageid": 1848877
  },
  {
    "title": "דב נבון",
    "extract": "דב נבון (נולד ב-15 ביוני 1959) הוא שחקן קולנוע, תיאטרון וטלוויזיה, קומיקאי קריין וסטנדאפיסט ישראלי; זוכה פרס התיאטרון הישראלי, פרס האקדמיה לטלוויזיה ופרס מסך הזהב.",
    "pageid": 118069
  },
  {
    "title": "דמוגרפיה של העולם",
    "extract": "נכון לנובמבר 2022, אוכלוסיית כדור הארץ עברה את סך השמונה מיליארד בני אדם. מדי שנה, נוספים לאוכלוסיית העולם (נכון ל-2017) כ-83 מיליון בני אדם, שהם כ-1.1 אחוזים מאוכלוסייתו.\nהמדינות אשר בהן האוכלוסייה הכי גדלה מבחינת מספרית הן הודו (20% מהאוכלוסייה שהתווספה לעולם בין 2010 ל-2023 מגיעה ממנה) שאחריה, סין, פקיסטן, ניגריה, אתיופיה, אינדונזיה, הרפובליקה הדמוקרטית של קונגו, ומצרים כך ש-8 מדינות אחראיות לכמחצית מגידול האוכלוסייה בעולם בעשור השני של המאה ה-21.",
    "pageid": 1202842
  },
  {
    "title": "דני אבדיה",
    "extract": "דֶנִי אָבְדִיָה (בסרבית: Дени Авдија; נולד ב-3 בינואר 2001) הוא כדורסלן ישראלי-סרבי, המשחק בקבוצת פורטלנד טרייל בלייזרס מליגת ה-NBA ובנבחרת ישראל בכדורסל בעמדות הסמול פורוורד והפאוור פורוורד. הוא זכה בשתי מדליות זהב עם נבחרת העתודה של ישראל, כולל באליפות אירופה בכדורסל עד גיל 20 בשנת 2019, שבה גם זכה בתואר השחקן המצטיין של האליפות. באותה שנה זכה גם עם תיכון חדש תל אביב באליפות העולם לתיכונים.",
    "pageid": 1529579
  },
  {
    "title": "הבחירות לכנסת העשרים וחמש",
    "extract": "הבחירות לכנסת העשרים וחמש התקיימו ב-1 בנובמבר 2022, ז' בחשוון ה'תשפ\"ג, ותוצאותיהן קבעו את הרכב הכנסת העשרים וחמש.\nהבחירות התקיימו בתקופת המשבר הפוליטי בישראל, שנמשך כשלוש שנים וחצי, מאז אי-ההצלחה להקים ממשלה לאחר הבחירות לכנסת העשרים ואחת (אפריל 2019). במהלך המשבר התקיימו חמש מערכות בחירות. בבחירות נובמבר 2022 התמודדו 40 רשימות מטעם 49 מפלגות (מהן 13 מפלגות שכיהנו בכנסת היוצאת, ו-2 מפלגות של ח\"כים בודדים שפרשו ממפלגותיהם).",
    "pageid": 1966556
  },
  {
    "title": "הפועל תל אביב (כדורסל)",
    "extract": "הפועל תל אביב הוא מועדון כדורסל ישראלי מהעיר תל אביב המתמודד בליגת העל בכדורסל וביורוקאפ. הקבוצה נוסדה בשנת 1935 כחלק מאגודת הפועל תל אביב. צבעיה הם אדום ולבן ואולמה הביתי הוא היכל קבוצת שלמה.\nהקבוצה מחזיקה במספר התארים השלישי בגודלו בכדורסל הישראלי לאחר יריבתה העירונית מכבי תל אביב והפועל ירושלים, עם חמש אליפויות וארבעה גביעי מדינה.",
    "pageid": 14132
  },
  {
    "title": "הפרעה דו-קוטבית",
    "extract": "הפרעה דו־קוטבית (באנגלית: Bipolar disorder, נודעת גם בשמה הלועזי המקוצר כ\"בי־פולאריות\"), שנודעה בעבר גם בשם מאניה דֶפרסיה (Manic depression), היא הפרעה נפשית ממשפחת הפרעות מצבי הרוח, המתאפיינת במנעד רגשי רחב הבא לידי ביטוי בגלים (אפיזודות, פרקי זמן מסוימים) של שינויים – לעיתים אף קיצוניים מאוד – במצב הרוח של החולה, ללא-תלות הכרחית בנסיבות הסביבתיות.\nב-ICD 10 (קטלוג המחלות וההפרעות הנפשיות של ארגון הבריאות העולמי) מופיעה הפרעה זו בפרק העוסק בהפרעות מצב רוח, יחד עם דיכאון חד-קוטבי (דיכאון מז'ורי) והפרעות מצב רוח נוספות. ה-DSM 5 מקדיש להפרעה זו פרק שלם (Bipolar Related Disorders), בנפרד מהפרעות מצב רוח.",
    "pageid": 11571
  },
  {
    "title": "הפרעת אישיות נרקיסיסטית",
    "extract": "הפרעת אישיות נרקיסיסטית (באנגלית: Narcisistic Personality Disorder; בראשי תיבות: NPD) היא הפרעת אישיות המתבטאת בדפוס מתמשך של התנהגות חריגה המאופיינת ברגשות מוגזמים של חשיבות עצמית גרנדיוזית, צורך מוגזם בהערצה, ויכולת נמוכה לגלות אמפתיה כלפי אחרים. היא מסווגת ב-DSM 5 באשכול B של הפרעות האישיות. הלוקים בה משקיעים זמן רב בחשיבה ובפנטזיות על השגת כוח, או על השגת הצלחה, או על המראה שלהם, לעיתים תוך ניצול הסובבים אותם. ההתנהגות מתחילה בדרך כלל בבגרות המוקדמת, ומשפיעה על הלוקים בה בכל תחומי החיים. יש להבחין בין נרקיסיזם מהסוג השכיח בגיל הנעורים לבין נרקיסיזם המתאפיין ביכולת הסתגלות מוגבלת ובנוקשות מחשבתית המאפיינת בני נוער שעתידים לפתח את ההפרעה.\nהטיפולים בהפרעה זו לא נחקרו היטב. ההפרעה תוארה לראשונה בשנת 1925 על ידי רוברט ואלדר, והמונח \"הפרעת אישיות נרקיסיסטית\" נטבע לראשונה על ידי היינץ קוהוט בשנת 1968. הביטוי \"נרקיסיסט\" נתפס כמילת גנאי, והשימוש בו מתייג אנשים באופן שלילי, אף שחלקם יכולים להיות מקסימים, מוכשרים ומצליחים על פי אמות מידה חברתיות.",
    "pageid": 108771
  },
  {
    "title": "זאב רווח",
    "extract": "זאב (זאביק) נחום רווח (נולד ב-15 באוגוסט 1940) הוא שחקן קולנוע, טלוויזיה ותיאטרון, קומיקאי, זמר, מפיק, תסריטאי, במאי קולנוע ותיאטרון וצייר ישראלי. זוכה שלושה פרסי אופיר - שניים כשחקן הראשי הטוב ביותר ואחד על מפעל חיים. נמנה בין האישים הבולטים והחשובים בקולנוע הישראלי.",
    "pageid": 115419
  },
  {
    "title": "חיל התותחנים",
    "extract": "חיל התותחנים הוא חיל בזרוע היבשה האחראי על הפעלת כלל יכולות הסיוע באש ותקיפה לתמרון כוחות היבשה, ומהווה גורם קריטי בהצלחת הפעולות המבצעיות של כוחות צה\"ל. החיל מפעיל ארטילריה קנית ורקטית, חימוש מונחה מדויק, כלי טיס בלתי מאוישים ואמצעים לאיתור ואיכון מטרות. משימות החיל הן שיתוק והשמדת כוחות האויב על ידי סגירת מעגלי אש מהירים בעזרת אמצעי לחימה עוצמתיים וקטלניים המבוססים על טכנולוגיות מורכבות, אשר מקנות יכולות איסוף מודיעין, איתור מטרות איכותיות ופגיעה מדויקת בהן.\nהחיל מורכב משישה מערכים שונים: המערך הקני, המערך הרקטי, מערך כלי טיס מאוישים מרחוק, מערך נשק מדויק, מערך האיכון ומערך הפעלת אש. כומתת החיל היא בצבע טורקיז ודגל החיל הוא בצבעי אדום-שחור.\nקצין התותחנים ראשי הנוכחי הוא תת-אלוף יאיר נתנס.",
    "pageid": 6945
  },
  {
    "title": "יהודה לוי (שחקן)",
    "extract": "יהודה לוי (נולד ב-29 ביוני 1979) הוא שחקן, דוגמן ומנחה טלוויזיה ישראלי. זוכה שני פרסי האקדמיה לטלוויזיה, פרס מסך הזהב ופרס השחקן הטוב ביותר בפסטיבל הטלוויזיה הבינלאומי \"סירייס מאניה\", צרפת.",
    "pageid": 434316
  },
  {
    "title": "יוני רכטר",
    "extract": "יונתן (יוני) רכטר (נולד ב-18 בנובמבר 1951) הוא מוזיקאי, זמר, פסנתרן, מלחין, מפיק ומעבד מוזיקלי ישראלי, חבר להקת כוורת. רכטר הוא חתן פרס א.מ.ת למוזיקה ופרס אקו\"ם למפעל חיים.",
    "pageid": 23838
  },
  {
    "title": "יונית לוי",
    "extract": "יונית לוי (נולדה ב-12 ביולי 1977) היא שדרנית טלוויזיה, מגישת חדשות ועיתונאית ישראלית. מגישה את המהדורה המרכזית של חברת החדשות מאז 15 בדצמבר 2002.",
    "pageid": 101185
  },
  {
    "title": "כדור הארץ",
    "extract": "כדור הארץ (או ארץ; מכונה גם \"העולם\") הוא כוכב הלכת השלישי במערכת השמש, החמישי בגודלו במערכת, והגדול מבין ארבעת כוכבי הלכת הארציים. על פי הערכות מדעיות, הוא נוצר לפני כ-4.54 מיליארד שנים\nוכ-20–30 מיליון שנים לאחר מכן רכש את הלוויין הטבעי היחיד סביבו, הירח.\nכמיליארד שנים לאחר היווצרותו הופיעו בו התאים החיים הראשונים. כדור הארץ הוא גרם השמיים היחיד שידוע על קיום חיים בו.\nיום כדור הארץ, המצוין ב-22 באפריל, הוכרז באו\"ם ב-2009, כיום בין-לאומי, המציין מודעות להגנת הסביבה של כדור הארץ.",
    "pageid": 250
  },
  {
    "title": "כריסטופר קולומבוס",
    "extract": "כריסטופר קולומבוס (בעברית השתרש השם באנגלית: Christopher Columbus; בלטינית: Christophorus Columbus; באיטלקית: Cristoforo Colombo; בספרדית: Cristóbal Colón; 31 באוקטובר 1451 – 20 במאי 1506) היה ספן איטלקי בשירות ספרד, הנחשב לאחד מגדולי מגלי הארצות בכל הדורות.\nבניגוד לתפיסה הרווחת, קולומבוס ככול הנראה לא היה האירופאי הראשון שהגיע ליבשת אמריקה. ישנן עדויות לא מוכחות כי בתקופה הפרה-קולומביאנית, התרחשו מסעות מוקדמים ליבשת אמריקה, והראשון בהם היה כנראה של לייף אייריקסון שעמד בראש מסע של ויקינגים בסביבות 1000 לספירה. ככל הנראה, קולומבוס מעולם לא ידע כי הגיע ליבשת אמריקה, וסבר עד יומו האחרון כי מצא את הנתיב הימי להודו. הראשון שהבין שמדובר ביבשת שאינה מוכרת לאירופה היה אמריגו וספוצ'י, וכבר ב-1507 נתן לה את שמה \"אמריקה\" השרטט הגרמני מרטין ולדזמילר על שמו של וספוצ'י. עם זאת, האדמה שגילה קולומבוס בעת הפלגתו הראשונה מערבה היא הגילוי המתועד והמוכח הראשון של יבשת אמריקה על ידי בני אירופה. נחישותו להפליג אל הלא-נודע, גילתה לאירופה בעת ההיא את \"העולם החדש\", ובכך פתחה פרק חדש בהיסטוריה של העולם, וחוללה שינויים מרחיקי לכת בשתי היבשות.",
    "pageid": 622
  },
  {
    "title": "ליאור רז",
    "extract": "ליאור רז (נולד ב-24 בנובמבר 1971) הוא שחקן תסריטאי ומפיק פרסומות ישראלי. זכה בפרס האקדמיה לטלוויזיה לשנת 2017 על משחקו בסדרת הדרמה \"פאודה\" ובאותה שנה היה שותף לפרס נוסף של האקדמיה הישראלית לטלוויזיה, על כתיבת התסריט הטוב ביותר לסדרת דרמה, גם כן על \"פאודה\".",
    "pageid": 492933
  },
  {
    "title": "מגדיאל",
    "extract": "מגדיאל הייתה אחת מארבע המושבות שמהן נוסדה הוד השרון, וכיום מהווה שכונה בעיר זו.",
    "pageid": 97884
  },
  {
    "title": "מואנה (דמות)",
    "extract": "מואנה היא הדמות והגיבורה הראשית של סרט ההנפשה ה-56 של אולפני ההנפשה של וולט דיסני, מואנה. הדמות נוצרה על ידי הבמאים רון קלמנטס וג'ון מוסקר. מואנה מדובבת במקור על ידי השחקנית אאולי'אי קרוואליו. מואנה תשוב כגיבורת סרט ההמשך מואנה 2 בנובמבר 2024.\nמואנה היא נסיכת דיסני השתים עשרה והפולינזית היחידה. היא גם הנסיכה השנייה של דיסני אחרי מרידה, שלא מפתחת זוגיות במהלך הסרט.",
    "pageid": 1923773
  },
  {
    "title": "מטולה",
    "extract": "מְטוּלָה היא מועצה מקומית ומושבה בגליל העליון והיישוב הצפוני ביותר במדינת ישראל. שטח השיפוט של המועצה הוא כ-10,000 דונם והיא שוכנת על גבעה בגובה 580 מטרים המשקיפה על הרי הגליל, על החרמון, על עמק החולה ועל עמק עיון. מטולה מוקפת בגבול עם לבנון ממזרח, מצפון וממערב.",
    "pageid": 226712
  },
  {
    "title": "מצדה",
    "extract": "מְצָדָה (מַסָּדָה בכתיב מיושן) הוא מבצר עתיק על פסגתו של צוק מבודד, בשוליו המזרחיים של מדבר יהודה, המתנשא לגובה של 63 מטרים מעל פני הים, וכ-480 מטרים מעל ים המלח שלמרגלותיו.\nהצוק נבחר על ידי המלך הורדוס לשמש כמקום מפלט ומצודה מלכותית ועל פסגתו השטוחה נבנו ארמונות מפוארים, מבני ציבור ותענוגות. ביצורים הקיפו את המצוק ומערכות לאיסוף ואגירת מים הבטיחו אספקה שוטפת לכל אורך השנה. האירועים ההיסטוריים הדרמטיים שאירעו במצדה בתקופת המרד הגדול מתוארים בפירוט רב בספרו של יוסף בן מתתיהו – \"מלחמת היהודים\". על פי יוסף בן מתתיהו, כבר לפני חורבן בית שני, תפסו מורדים יהודים מכת הסיקריים את מצדה וממנה יצאו לגיחות שוד אל יישובים באזור ים המלח. בשנת 73 נתמנה פלביוס סילבה לנציב יהודה והוא יצא עם הלגיון העשירי הרומאי להילחם במצדה, וצר עליה עם שמונה מחנות מצור. לאחר קרבות נואשים על חומות המבצר ומשאפסה תקוות המורדים להסיר את המצור הם בחרו להתאבד ולא לסיים את חייהם כעבדים, זה קרה ב-15 בניסן, ערב חג הפסח.\nלאחר כיבוש מצדה בשנת 73 שקע ההר אל תהומות השכחה עד שנתגלה מחדש על ידי חוקרים בני המאה ה-19. חפירות ארכאולוגיות אינטנסיביות נערכו במצדה ובמידה פחותה במערכת המצור הרומאית שלרגליה החל משנות ה-60 של המאה ה-20, אז נחפר ונחקר רובו המכריע של האתר כולו.\nבעוד המסורת הרבנית כמעט ולא עסקה בסיפור ההתאבדות ההמונית על מצדה במשך מאות שנים, אימצה התנועה הציונית את סיפור מצדה כסמל וכמיתוס לשאיפה וחתירה עד מוות לחירות, התחדשות לאומית וריבונות. בשנות ה-30 של המאה ה-20 מצדה הפכה לאתר עלייה לרגל של מטיילים ומסעות של תנועות הנוער ולאחר הקמת מדינת ישראל כאתר השבעה של טירונים בצה\"ל מחילות שונים הנשבעים שנית מצדה לא תיפול – מטבע לשון הלקוחה מן הפואמה מסדה של יצחק למדן. בסוף המאה ה-20 חל כרסום במעמדה של מצדה כמיתוס ציוני ויש הנרתעים מהמסר המשתקף מהקנאות הקיצונית של הסיקריים ומבחירתם להתאבד על פסגת מצדה. בעשור השני של המאה ה-21 התחדשה מסורת המסעות אצל תנועות הנוער.\nבשנת 1968 הוכרזה מצדה כגן לאומי בשטח של 3,400 דונם, ובשנת 2001 הכריז עליה ארגון אונסק\"ו כאתר מורשת עולמית. מדי שנה פוקדים את האתר כ-750,000 מבקרים והוא נחשב לאחד מאתרי התיירות הפופולריים בישראל.",
    "pageid": 12301
  },
  {
    "title": "מק מילר",
    "extract": "מלקולם ג'יימס מק'קורמיק (באנגלית: Malcolm James McCormick;‏ 19 בינואר 1992 – ‏7 בספטמבר 2018) היה ראפר ומפיק מוזיקלי אמריקאי-יהודי, שהיה מוכר בשמות הבמה מק מילר (Mac Miller) ולארי פישרמן (Larry Fisherman).",
    "pageid": 1176003
  },
  {
    "title": "מרי בל",
    "extract": "מרי פלורה בל (באנגלית: Mary Flora Bell; נולדה ב-26 במאי 1957) היא בריטית אשר בילדותה רצחה שני פעוטות קטנים ממנה. בל ביצעה את הרצח הראשון שלה יום אחד לפני יום הולדתה ה-11.\nבל הורשעה בהריגה ביחס לשני מקרי הרצח בדצמבר 1968. משפטה נערך כשהייתה בת 11, והיא נשפטה על המעשים שביצעה כמי שנושאת אחריות מופחתת. שותפתה לפחות באחד מהרציחות, נורמה ג'ויס בל (באנגלית: Norma Joyce Bell; ללא קשר משפחתי בין השתיים) זוכתה מכל האישומים נגדה. מרי פלורה בל היא הרוצחת הצעירה ביותר בבריטניה, ואובחנה עם הפרעת אישיות פסיכותית לפני משפטה.\nבל שוחררה ממאסר ב-1980 בגיל 23, וכיום חיה כאדם חופשי בבריטניה, כאמא לבת וכסבתא לנכדה. צו בית משפט שתקף לכל החיים העניק לה אנונימיות, ומאז אף הורחב כדי להגן על זהות בתה ונכדתה. מאז היא חיה תחת סדרה של שמות בדויים.",
    "pageid": 2284858
  },
  {
    "title": "מרקוס אורליוס",
    "extract": "מַרְקוּס אוֹרֶלְיוּס אנטונינוס אוגוסטוס (בלטינית: Marcus Aurelius Antoninus Augustus‏; 26 באפריל 121 – 17 במרץ 180) היה קיסר רומא משנת 161 עד ליום מותו בשנת 180 ופילוסוף ומהוגי הדעות הבולטים בתקופה המאוחרת של האסכולה הסטואית. \nפרופסור משה עמית כתב בספרו על האימפריה רומית כי \"תשע עשרה שנות שלטונו של מרקוס אורליוס היו תקופה מיוחדת בתולדות הקיסרות הרומית: בראש האימפריה הרומית ומפקד צבאותיה עמד אדם שהיה מחסידיה של הפילוסופיה הסטואית. עיקר עניינו היה הגות והתעמקות בבעיות הנפש, הטוב והרע, סדרי העולם והטבע... עבור מרקוס אורליוס היה פירוש הדבר התמסרות מוחלטת לתפקיד שנפל בחלקו תוך שמירה קפדנית על פינה בחייו הפרטיים, שבה, בבדידות, הוא המשיך בהגות.\" ההיסטוריון הצרפתי של ראשית הנצרות ארנסט רנן קרא לכרך השביעי של עבודתו \"מרקוס אורליוס וסוף העולם העתיק\" והיסטוריונים של העת המודרנית שכתבו על האימפריה הרומית הושפעו מעמדה זו אם כי המחקר המודרני מציב את סוף העת העתיקה במועד מאוחר יותר. מקובל לומר ששלטונו של מרקוס אורליוס היה תקופת המעבר בין תקופת השלום הרומאי לתקופת משבר המאה ה-3 שבמהלכה האימפריה כמעט קרסה תחת שילוב של לחצים, בהם פלישה, מלחמת אזרחים, מגפה ומשבר כלכלי.\nבספרו הקלאסי \"דיונים על ליוויוס\" כתב ניקולו מקיאוולי על מרקוס אורליוס כאחרון חמשת הקיסרים הטובים אך פרופסור משה עמית קובע כי למעשה קשה מאוד להיסטוריון מודרני להעריך את האדם ופועלו מאחר שמדובר בתופעה מיוחדת במינה. ייחודו נובע ממספר סתירות מובנות בשלטונו: מצד אחד היה מרקוס אורליוס פילוסוף שנועד לחיי הגות ולימוד שהיה חף משאיפה לשלטון ולכיבודיו ומהצד השני מדינאי ומפקד צבא. אדם שראה את השלום כערך עליון אך ניהל מלחמות בלתי פוסקות, אדם שהתרחק מאכזריות וכתב כנגד שפיכות דמים אך פיקד על צבאות ונתן את חסותו להופעות של גלדיאטורים והורה להוציא להורג נוצרים על ידי השלכתם לחיות טרף. ההסבר המקובל לסתירות אלו הוא שמרקוס אורליוס מצא את האימפריה מנוהלת על ידי מערכות יעילות ונמנע מרפורמות מרחיקות לכת אלא הסתפק בתיקונים קלים. הוגי דעות וחוקרים של תולדות האימפריה רואים את כישלונו הגדול ביותר בכך שהוא העלה לשלטון את בנו קומודוס שהתנהלותו העריצה וחסרת הרסן ערערה את יסודות המשטר והביאה את האימפריה אל פתחו של משבר.",
    "pageid": 11215
  },
  {
    "title": "נטע רוט",
    "extract": "נטע רוט (נולדה ב־21 ביולי 2001) היא שחקנית וכותבת ישראלית. זוכת פרס \"השחקנית הטובה ביותר בסדרה קומית\" בתחרות פרסי הטלוויזיה לילדים ולנוער ה-2, על משחקה בסדרת הטלוויזיה \"לבד בבית\".",
    "pageid": 2007099
  },
  {
    "title": "סיכולים ממוקדים במלחמת חרבות ברזל",
    "extract": "במלחמת חרבות ברזל ביצע צה\"ל סיכולים ממוקדים רבים בכל הגזרות. צה\"ל חזר לדוקטרינת הסיכולים הממוקדים עם פרוץ המלחמה, והחל בסדרת תקיפות אוויריות בביצוע מטוסי קרב, מסוקי קרב וכלי טיס בלתי מאוישים, נגד מחבלים בכירים מכל הדרגים, לצד התמרון הקרקעי ברצועת עזה. בעקבות הצטרפות חזבאללה ללחימה בחזית הצפונית וההסלמה ההדרגתית שלו בפעולות טרור נגד ישראל, החל צה\"ל בסיכולים ממוקדים גם נגד מחבלי חזבאללה – בהתחלה נגד חוליות נ\"ט ומשגרי רקטות, ובהמשך גם נגד מפקדי שטח ואף נגד בכירים. סוכלו טרוריסטים בכירים לצד מפקדים בדרגי השטח בארגוני הטרור חמאס, חזבאללה, הג'יהאד האסלאמי הפלסטיני, משמרות המהפכה האסלאמית, אמל, ועדות ההתנגדות העממית, גדודי חללי אל-אקצא, החזית העממית לשחרור פלסטין, אל-ג'מאעה אל-אסלאמיה, החזית הדמוקרטית לשחרור פלסטין, גדודי חזבאללה, חטיבת האימאם חוסיין, תנועת החירות הפלסטינית וארגונים נוספים.",
    "pageid": 2311770
  },
  {
    "title": "עברית",
    "extract": "עִבְרִית היא שפה שמית, ממשפחת השפות האפרו-אסייתיות, הידועה כשפתם של היהודים ושל השומרונים. היא שייכת למשפחת השפות הכנעניות והשפה הכנענית היחידה המדוברת כיום. העברית היא שפתה הרשמית של מדינת ישראל, מעמד שעוגן בשנת תשע\"ח, 2018, בחוק יסוד: ישראל – מדינת הלאום של העם היהודי.",
    "pageid": 625
  },
  {
    "title": "עיראק",
    "extract": "רפובליקת עיראק (בערבית: ‏‏Ⓘ‏, גֻ'מְהוּרִיַּת (א)לְעִרַאק; בכורדית: كۆماری عێراق, Komarî Êraq, כומארי עיראק) היא מדינה במזרח התיכון בדרום מערב אסיה. בצפון היא גובלת עם טורקיה, במערב בסוריה ובירדן, בדרום בערב הסעודית ובכווית, ובמזרח היא גובלת עם איראן. חיים בה מעל 41 מיליון בני אדם, רובם המכריע ערבים. 97% מתושבי עיראק הם מוסלמים, מהם כ-65% שיעים ו-35% סונים. בצפון-מזרח המדינה מתקיימת אוטונומיה כורדית, המכונה כורדיסטן העיראקית. השפות הרשמיות בעיראק הן ערבית וכורדית.\nעיראק חברה בארגון לשיתוף פעולה אסלאמי.",
    "pageid": 488
  },
  {
    "title": "פולמון (סדרת טלוויזיה)",
    "extract": "פוּלְמוּן היא סדרת דרמה יומית ישראלית שעלתה לשידור ב-5 בפברואר 2017 בערוץ הוט בידור ישראלי, הסדרה הסתיימה לאחר 2 עונות ב-30 בינואר 2018. את הסדרה כתבו שירה אלון, אילן רוזנפלד ואיתי רייכר, וביימו אביעד קידר, יואב פז ודורון פז.\nשם הסדרה נלקח ממסיבות הפולמון (באנגלית: \"ירח מלא\") הנערכות באיי תאילנד פעם בחודש לאור ירח מלא.\nהעונה הראשונה הסתיימה ב-3 במאי 2017, והעונה השנייה והאחרונה עלתה ב-12 בנובמבר 2017 והסתיימה ב-30 בינואר 2018.",
    "pageid": 1447498
  },
  {
    "title": "פלסטינים",
    "extract": "פלסטינים (בערבית: فلسطينيون; תעתיק מדויק: פלסטינִיּוּן) הם האוכלוסייה שמוצאה באוכלוסייה הערבית שגרה בשטחי המנדט הבריטי על ארץ ישראל המערבית. כיום מקובל בישראל ובשאר העולם המערבי להבחין בתוך קבוצה זו בערבים שהם אזרחי ישראל ונקראים בדרך כלל ערביי ישראל. בתקופת המנדט הבריטי נעשה שימוש בכינויים \"פָּלֶשְׂתִּינָאי\" או \"פלסטיני\" ובשם \"פָּלֶשְׂתִּינָה\" (בערבית: فلسطين, תעתוק מערבית: פִלַסְטִין. באנגלית: Palestine) לציון ערבים ויהודים כאחד,[דרוש מקור] אולם מאז הקמת מדינת ישראל כינוי זה מתייחס לערבים בלבד.\nהפלסטינים נחשבים ללאום. התנועה הלאומית הפלסטינית שואפת להגדרה עצמית לערבים הפלסטינים על-בסיס רעיון הלאומיות והשאיפה למדינה פלסטינית ריבונית.\nבאמנה הפלסטינית, מסמך פלסטיני מכונן שהוצג לראשונה בשנת 1964 והורחב בשנת 1968, נכתב כי \"הפלסטינים הם האזרחים הערבים אשר שכנו משכן קבע בפלסטין עד שנת 1947. אחת היא אם הוצאו ממנה או נשארו בה, וגם מי שנולד לאב ערבי פלסטיני אחרי תאריך זה בתוך פלסטין או מחוצה לה, הוא פלסטיני\". המונח פלסטיני כולל קבוצות אתניות נוספות מלבד ערבים, בסעיף 6 של האמנה הפלסטינית נכתב: \"היהודים אשר שכנו משכן קבע בפלסטין עד תחילת הפלישה הציונית לתוכה ייחשבו פלסטינים\". המשמעות המקובלת של פַלַסְטִין באמנה הפלסטינית הוא שטח המנדט הבריטי בארץ ישראל. הגדרה זו כוללת ערבים המתגוררים בתחומי ארץ ישראל (למעט ערבים שלא שכנו משכן קבע בפלסטין עד שנת 1947 ושאינם צאצאים של אלה) וכן פליטים שברחו או גורשו ממנה במלחמת העצמאות (ומעט גם במלחמת ששת הימים) וצאצאיהם.\nלפלסטינים מעולם לא הייתה מדינה עצמאית. לאחר ועידת רבאט, שנערכה באוקטובר 1974, הוכר אש\"ף על ידי מדינות הליגה הערבית כמייצג הרשמי של הפלסטינים, והוא אף ייצג אותם בעצרת הכללית של האו\"ם, במעמד של משקיף. בעקבות הכרה עולמית זו, החלו בשנת 1993 מגעים דיפלומטיים בין נציגים ישראלים לנציגי אש\"ף, שהביאו לבסוף לחתימת הסכמי אוסלו, ולהקמת הרשות הפלסטינית.\nניב השפה הערבית שבו מדברים הפלסטינים (לרבות ערביי ישראל) מכונה ערבית פלסטינית.",
    "pageid": 294533
  },
  {
    "title": "צ'אד מייקל מארי",
    "extract": "צ'אד מייקל מארי (באנגלית: Chad Michael Murray; נולד ב-24 באוגוסט 1981) הוא שחקן ודוגמן אמריקאי. הוא ידוע בעיקר בשל תפקידו בתור טריסטיאן דוגריי בסדרה \"בנות גילמור\", אוסטין איימס בסרט \"סיפורי סינדרלה\", לוקאס סקוט בסדרת הדרמה \"מגרש ביתי\" ברשת The WB, ובשל תפקידו בתור ג'ק תומפסון בסדרה \"הסוכנת קרטר\" ברשת ABC.",
    "pageid": 358006
  },
  {
    "title": "קוריאה הדרומית",
    "extract": "קוריאה הדרומית, או בשמה הרשמי הרפובליקה של קוריאה (בקוריאנית: 대한민국 דה-הָאן מִינְגוּק) היא מדינה במזרח אסיה, במחציתו הדרומית של חצי האי קוריאה. המדינה גובלת רק בקוריאה הצפונית מצפון, ובשאר חלקיה היא מוקפת ים. המדינה זכתה לעצמאות ב-1945 עם כניעת יפן (ושנות העצמאות נספרות מ-1945 ואילך), אולם ממשל עצמאי כונן ב-1948 בשטח הנאמנות האמריקאי בקוריאה שנוצר בעקבות כיבוש חצי האי במלחמת העולם השנייה. קוריאה הצפונית הוקמה בשטח הנאמנות הסובייטי.",
    "pageid": 4593
  },
  {
    "title": "רודולף, נסיך הכתר האוסטרי",
    "extract": "",
    "pageid": 1449512
  },
  {
    "title": "שווייץ",
    "extract": "שְׁוַיְץ (לרוב נכתב שווייץ או שווייצריה; בגרמנית: Schweiz; בצרפתית: Suisse; באיטלקית: Svizzera; ברומאנש: Svizra; השם הרשמי: בגרמנית: ‏‏Ⓘ‏; בצרפתית: Confédération suisse; באיטלקית: Svizzera Confederazione; ברומאנש: Confederaziun svizra; בלטינית: Confœderatio Helvetica – הקונפדרציה ההלווטית, קונפדרציה הלווטיקה או הקונפדרציה השווייצרית) היא מדינה אלפינית ללא מוצא לים השוכנת במרכז אירופה. שווייץ גובלת בגרמניה בצפון, בצרפת במערב, באיטליה בדרום ובאוסטריה וליכטנשטיין במזרח.\nשווייץ מוכרת בנופיה - בהריה ובאגמיה הרבים. לטופוגרפיה של שווייץ יש תפקיד מרכזי בעיצוב כלכלתה, תרבותה והמסורת המדינית שלה. היותה של שווייץ הררית הקשה על התהוות חקלאות קלאסית של מישורים נרחבים ואילץ את השווייצרים להתמקד בייצור מוצרים מתוחכמים כמו גבינות ויינות, שוקולדים ושעונים. הטופוגרפיה גם הציבה אתגרים לתחבורה האזרחית והממשלתית, והקשתה על התקדמות צבאות אויב. עובדות אלו יצרו בין אזרחי שווייץ מגוון תרבותי ושפתי עשיר, אילצו את השלטון המרכזי לתת לאזרחים מידה רבה של עצמאות מקומית ואפשרו התגוננות נגד אויבים קשים מבחוץ. לכן לשווייץ מסורת ארוכת שנים של משטר דמוקרטי יציב כמו גם מסורת של נייטרליות פוליטית וצבאית כלפי חוץ, ושווייץ משמשת כביתם של ארגונים בינלאומיים רבים ושל בנקים גדולים. היא מאופיינת ברמת חיים גבוהה וכלכלתה יציבה.\nבמשך מרבית שנות קיומה, שווייץ הייתה קונפדרציה של קנטונים (מחוזות אוטונומיים) אשר תושביהם דוברי שפות שונות, ולא הייתה לה שפה רשמית. במהלך המאה ה-19, הקנטונים החליטו על הידוק שיתוף הפעולה, המדינה הוגדרה רשמית כפדרציה ומבחינה מנהלית היא אימצה מאפיינים חלקיים של ארגון פדרלי. כך, למשל, בדומה לפדרציות, אזרח שווייצרי נחשב לאזרח של אחד הקנטונים ולא של שווייץ כולה, אך בניגוד לקונפדרציות, התאזרחות בקנטון אחד דורשת את הסכמתם של הקנטונים האחרים.\nבמהלך המאה העשרים הוכרזו ארבע משפות המדינה כשפותיה הרשמיות. אחת מהן, רומאנש, משמשת שפה רשמית רק בשווייץ, וככל הנראה, רק בשווייץ קיימות קהילות הדוברות אותה. כאשר לא ניתן או לא נוח להשתמש בכל השפות לכתיבת שם המדינה, משמשת השפה הלטינית כברירת מחדל ובה נקראת המדינה: \"הקונפדרציה ההלווטית\" (Confœderatio Helvetica). שם זה וראשי התיבות שלו (CH) משמשים למטרות שונות, כגון סימול שם המדינה וסיומת האינטרנט שלה. בולים ומטבעות של שווייץ נושאים את השם Helvetia.",
    "pageid": 320
  },
  {
    "title": "שושנת יריחו",
    "extract": "שושנת יריחו (בלועזית: לישמניאזיס, Cutaneous leishmaniasis; נקראת גם מחלת זבובון החול) היא מחלה טרופית וסובטרופית הנגרמת על ידי הפרוטיסט לישמניה (Leishmania), אשר מועבר אל האדם באמצעות עקיצת זבוב החול (בקה) הנושא את המחלה. ישנם כעשרים מינים של לישמניה שעלולים לגרום לשושנת ירחו. מחלה זו נחשבת זואונוסיס (מחלה זיהומית המועברת מבעלי חיים לבני אדם), למעט Leishmania tropica - שהיא לרוב מחלה אנתרופונוטית (מחלה המועברת מאדם לאדם באמצעות נוזלי גוף).\nלישמניאזיס הוגדרה על ידי ארגון הבריאות העולמי כאחת מתוך 17 מחלות טרופיות מוזנחות שיש למגר מהעולם.",
    "pageid": 31648
  },
  {
    "title": "שחר אבן צור",
    "extract": "שחר אבן צור (נולד ב-23 באפריל 1972) הוא זמר-יוצר ישראלי הוא כיום הגיטריסט והזמר של מוניקה סקס.בעבר, שימש גם כמתופף של להקת הרוק מוניקה סקס.",
    "pageid": 185246
  },
  {
    "title": "שירות הביטחון הכללי",
    "extract": "שירות הביטחון הכללי, המכונה בדרך כלל שַׁבַּ\"כּ, או הַשַּׁבַּ\"כּ (בראשית ימיו נקרא שִׁין-בֵּית, וכך הוא מכונה עד היום באנגלית וכמה שפות זרות נוספות), הוא ארגון ביון ישראלי המהווה חלק חשוב מקהילת המודיעין הישראלית. השב\"כ כפוף למשרד ראש הממשלה ונועד להגן על המדינה מפני ריגול, חתרנות פנימית וטרור המסכנים את ביטחונה.\nתפקידיו כוללים:\n\nסיכול ריגול: סיכול פעילותם של מרגלים הפועלים בישראל.\nאבטחת אישים: שמירה על ביטחונם האישי של מנהיגי המדינה.\nסיכול טרור פנימי: חשיפת וחקירת התארגנויות טרור בישראל, ביהודה ושומרון וברצועת עזה. סיכול ומניעת פיגועים (בסיוע כוחות ביטחון אחרים כגון הימ\"מ וצה\"ל). סיפוק תמונת מודיעין לפעילויות מבצעיות.\nחקירות: חקירה ותשאול עצירים וחשודים בטרור.\nפיקוח ואבטחה: פיקוח על אבטחת נכסים אסטרטגיים של המדינה, כגון מתקנים מסווגים, בניינים ממשלתיים, מטוסי נוסעים, שדות תעופה ונציגויות ישראל בעולם. אבטחת מידע ביטחוני ומדיני והגנת סייבר.\nמתן סיווג ביטחוני: השב\"כ אחראי על קביעת הסיווג ביטחוני לתפקידים ולמשרות, ועל קביעת ההתאמה הביטחונית של המיועדים לתפקיד או למשרה מסווגים, בשירות הציבורי ובגופים נוספים, בהתאם להחלטות הממשלה.\nמטה השב\"כ שוכן בצפון תל אביב.",
    "pageid": 10867
  },
  {
    "title": "תאג\"ד (סדרת טלוויזיה)",
    "extract": "תאג\"ד היא סדרת טלוויזיה ישראלית שעלתה לשידור ב-19 בספטמבר 2016 בחברת yes. יוצר הסדרה הוא ציון רובין, שגם כתב וביים. הסדרה מתארת את עלילותיהם של חובשי תאג\"ד של גדס\"ר צנחנים שמספרו בסדרה שונה ל-33. שיר הנושא של הסדרה בעונה הראשונה הוא \"ימים יפים\", אותו כתב והלחין אביהו לנדוור, ובעונה השנייה השיר \"עוד יום\" של להקת פול טראנק.\nב-7 בנובמבר 2016, \"yes\" הזמינה לסדרה עונה שנייה. היא עלתה ב-15 ביוני 2020. על אף סיומה של זו בקליף האנגר, התסריטאי והבמאי רובין החליט שלא להמשיך את הסדרה לעונה שלישית.\nביולי 2018 נרכשה הסדרה על ידי חטיבת הטלוויזיה של סרטי פרמאונט, וזו הפיקה את העיבוד האמריקאי \"68 Whiskey\".",
    "pageid": 1408037
  },
  {
    "title": "תמנה קמינקא",
    "extract": "תמנה קמינקא (נולדה ב-19 באפריל 2007) היא שחקנית ישראלית.",
    "pageid": 2170121
  },
  {
    "title": "אדון עולם",
    "extract": "\"אֲדוֹן עוֹלָם\" הוא פיוט המופיע בסידורי רבות מקהילות ישראל בטרם תפילת שחרית. המשקל הערבי מחזק את ההשערה ששיר זה חובר בימי הביניים, וסביר שנכתב בספרד או באיטליה. המחבר אינו ידוע, וחלק מהאחרונים ייחסוהו לרב שרירא גאון, לרב האי גאון, או לרב שלמה אבן גבירול. הפיוט נמצא לראשונה בסידור בן המאה ה־13, ועל־כן המחקר דחה השערות אלו.",
    "pageid": 318141
  },
  {
    "title": "אחראר א-שאם",
    "extract": "חרכת אחראר א-שאם אל-אסלאמיה (בערבית: حركة أحرار الشام الإسلامية – \"התנועה האסלאמית של חופשיי הלבנט\") הידועה בקיצור בתור אחראר א-שאם, היא קואליציה של יחידות איסלאמיות סלפיות מרובות שהתגבשו לכדי ארגון אחד על מנת להילחם נגד משטרו הסורי של בשאר אל-אסד במלחמת האזרחים בסוריה, והיא בין כוחות האופוזיציה החזקים והמרכזיים במלחמה. הקבוצה נחשבת לג'יהאדיסטית מתונה ביחס לארגונים אחרים הפעילים במרד הסורי.\nהתנועה הוקמה והונהגה על ידי חסאן עבוד  עד מותו בשנת 2014, ולאחר מכן על ידי מנהיגים שנבחרו על ידי מועצת השורא של הארגון. אחראר א-שאם היה מהמרכיבים העיקריים של ברית החזית האסלאמית הסורית שפעלה עד 2013, ולאחר מכן בחזית האסלאמית שפעלה עד 2016. עם סך לוחמים שהגיע בשנת 2015 לכ-20,000, הארגון הפך לזמן מה להיות ארגון המורדים הסוני הגדול ביותר לאחר צבא סוריה החופשי, והאפקטיביות שלו הייתה אף יותר גבוהה עקב שרשרת הפיקוד המאורגנת והשליטה המלאה של ההנהגה על כל יחידות הארגון בניגוד לצבא הסורי החופשי. אחראר א-שאם ובן בריתו העיקרי – צבא האסלאם, היו קבוצות המורדים העיקריות שנתמכו על ידי טורקיה וסעודיה.\nתנועת אחראר א-שאם שואפת להקים ממשלה אסלאמית בסוריה המנוהלת על ידי חוקי השריעה, והיא שיתפה פעולה באופן גלוי עם בעלת בריתה הקיצונית ג'בהת פתח א-שאם (לשעבר ג'בהת א-נוסרה, שלוחת אל-קאעידה הסורית) נגד משטר אסד ולזמן קצר אף עם ארגון הטרור המדינה האסלאמית עד שהחלה להילחם בו. עם זאת, התנועה מתנגדת להקמת ח'ליפות איסלאמית עולמית ודוגלת בשמירת מסגרת הישות המדינית והלאומיות הסורית.",
    "pageid": 1476252
  },
  {
    "title": "אי-שוויון המשולש",
    "extract": "במתמטיקה, אי-שוויון המשולש הוא אי-שוויון מהצורה \n  \n    \n      \n         \n        d\n        (\n        A\n        ,\n        C\n        )\n        ≤\n        d\n        (\n        A\n        ,\n        B\n        )\n        +\n        d\n        (\n        B\n        ,\n        C\n        )\n      \n    \n    {\\displaystyle \\ d(A,C)\\leq d(A,B)+d(B,C)}\n  \n, כאשר \n  \n    \n      \n         \n        d\n        (\n        ⋅\n        ,\n        ⋅\n        )\n      \n    \n    {\\displaystyle \\ d(\\cdot ,\\cdot )}\n  \n היא פונקציית מרחק. אי-השוויון מתאר את העובדה הגאומטרית שהקו הישר הוא הדרך הקצרה ביותר בין שתי נקודות; בפרט, אורכה של צלע במשולש אינו עולה על סכום אורכי הצלעות האחרות. אי-שוויון המשולש נחשב לתכונה יסודית של כל שיטה למדידת מרחק, ומשום כך מניחים, כאקסיומה, שהוא מתקיים בכל מרחב מטרי או נורמי. הגרסה החזקה \n  \n    \n      \n         \n        d\n        (\n        A\n        ,\n        C\n        )\n        ≤\n        max\n        {\n        d\n        (\n        A\n        ,\n        B\n        )\n        ,\n        d\n        (\n        B\n        ,\n        C\n        )\n        }\n      \n    \n    {\\displaystyle \\ d(A,C)\\leq \\max\\{d(A,B),d(B,C)\\}}\n  \n נקראת אי-שוויון המשולש למטריקות לא ארכימדיות.",
    "pageid": 28834
  },
  {
    "title": "אילה חסון",
    "extract": "אַיָּלָה חסון-נשר (נולדה ב-28 בספטמבר 1961) היא עיתונאית ישראלית, מגישה בתאגיד השידור הישראלי. את רוב הקריירה העיתונאית שלה עשתה ברשות השידור בשנים 1993–2015, שם שימשה, בין היתר, כתבת ופרשנית, הגישה תוכניות בקול ישראל ואת מהדורת \"יומן\" בערוץ הראשון, והייתה לאישה הראשונה בתפקיד מנהלת חטיבת החדשות של הערוץ. משנת 2015 הייתה פרשנית בכירה בחדשות 13, שם הגישה את מהדורות \"שישי\" ו\"המטה המרכזי\", עד להצטרפותה לתאגיד בשנת 2023, שם היא מגישה את התוכניות \"שבע עם אילה חסון\" בכאן 11 ואת \"הבוקר הזה\" בימי חמישי בכאן ב'. נודעה במספר פרסומים בעלי השפעה.",
    "pageid": 48408
  },
  {
    "title": "אסלאם שיעי",
    "extract": "אסלאם שיעי (בערבית: شيعة; תעתיק מדויק: שיעה) הוא הזרם השני בגודלו באסלאם, המונה כ-15% מהמוסלמים בעולם (הזרם הגדול, הסונה, מונה כ-80% מהמוסלמים). השיעים רואים בעלי בן אבי טאלב, בן דודו של מוחמד ובעלה של פאטמה בתו (שקיבל עליו את האסלאם ראשון או שני אחריו), הח'ליף הרביעי, את יורשו הבלעדי של מוחמד. הם אינם מכירים בשלושת הח'ליפים הראשונים אבו בכר, עומר ועות'מאן.\nייסוד הזרם השיעי מיוחס לבנו של עלי, חוסין, שהוא ו-70 מבני משפחתו נרצחו בעיר כרבלא שבעיראק בשנת 680 על ידי צבא סוני. לזכר הירצחו מציינים השיעים את חג העשוראא ובתוכו את טקס התעזיה בו הם מכים את עצמם עד זוב דם לזכר ייסוריו. בשל ההיסטוריה של רדיפת השיעים בידי הסונים, השקפת העולם השיעית ככלל קודרת ופסימית. משמעות המילה \"שיעה\" מלשון \"סיעה\", \"פלג\", \"קבוצה\".\nלשיעים עמוד אמונה שישי, הוולאיה, על החמישה המקובלים באסלאם, והוא האמונה שמנהיג האסלאם (אימאם) חייב להיות מזרע עלי בלבד ולו סמכות בלעדית בקדושה וחולין. השיעים גם מאמינים שבכל דור ודור, ישנו מנהיג שמתווך בין אלוהים לבין המאמינים, ובדור הנוכחי הוא נסתר ועדיין לא התגלה.\nלשיעים מספר ערים קדושות בנוסף על מכה ואל-מדינה המקודשות גם אצל הסונים, והחשובות שבהן הן כרבלא ונג'ף שבעיראק ומשהד וקום שבאיראן. בתוך השיעה ישנם זרמים שונים, שמאמינים בשושלות שונות של אימאמים. מאמיני זרם ה-\"את'נא עשריה\" (או \"התריסרים\") מצפים לשובו של האימאם ה-12 (שנעלם במאה ה-9) שישוב בתור מהדי באחרית הימים.",
    "pageid": 12369
  },
  {
    "title": "אסמא אל-אסד",
    "extract": "אסמא אל־אסד (לבית אל־אח'רס; בערבית: أسماء الأسد \"אסמאא' אלאסד\" ; נולדה ב-11 באוגוסט 1975) היא אשת נשיא סוריה בשאר אל-אסד, לו נישאה בדצמבר 2000.",
    "pageid": 625990
  },
  {
    "title": "ארץ ישראל",
    "extract": "ארץ ישראל (בראשי תיבות: א\"י, נקראת בלועזית: פָּלֶשְׂתִּינָה, ובערבית: فلسطين, בתעתיק לעברית: פָלַסְטִין) היא חבל ארץ הנמצא בדרום-מערב יבשת אסיה, באגן הים התיכון ובחלק של המזרח התיכון המכונה הלבנט ומחולק כיום בין מדינת ישראל וממלכת ירדן לפחות, ולפי גבולות רחבים יותר אף בין סוריה, לבנון ואולי מצרים. המינוח המתייחס לשטח בו נחלו שבטי ישראל משני עברי הירדן או לגבולות ההבטחה וארץ ישראל השלמה. ארץ ישראל המערבית חופפת בקירוב לחלק המערבי של פלשתינה-א\"י המנדטורית. ארץ ישראל ממזרח לנהר הירדן בה נחלו שניים וחצי השבטים ובכללה הגולן מכונה בשם עבר הירדן המזרחי. ב-1921 הוציאה בריטניה (שקיבלה מנדט על שני עברי הירדן) את רובו הגדול של עבר הירדן המזרחי מתחום ארץ-ישראל (פלשתינה), וייסדה בו את אמירות עבר הירדן לימים ממלכת ירדן. שטחי רמת הגולן נכבשו על ידי מדינת ישראל מסוריה, במלחמת ששת הימים.\nלארץ ישראל, השוכנת במיקום אסטרטגי בין מצרים, סוריה וחצי האי ערב, נודעה חשיבות רבה מבחינה דתית, תרבותית, מסחרית ופוליטית. מהאלף ה-2 לפנה\"ס ועד לימינו, אוכלסה הארץ על ידי עמים שונים וקבוצות אתניות שונות, בהם כנענים, עברים (יהודים), פלשתים, אדומים, יוונים וערבים, וחלקים ממנה היו תחת שלטונן של אימפריות ומדינות שונות, בהן מצרים העתיקה, ממלכות ישראל ויהודה, אשור, בבל, פרס, מצרים התלמיית, הממלכה הסלאוקית, יהודה החשמונאית, האימפריה הרומית, האימפריה הביזנטית, הערבים המוסלמים, הצלבנים, הממלוכים, העות'מאנים, בריטניה, ישראל, ירדן ומצרים. כיום, בתחום ארץ ישראל המערבית חיים מספר כמעט שווה של יהודים ומוסלמים.\nבארץ ישראל התחולל חלק ניכר מן ההיסטוריה של עם ישראל, ועל פי התנ\"ך היא הארץ אותה הבטיח אלוהים לזרעם של אברהם, יצחק, ויעקב, הקרוי גם בשם \"ישראל\". לכן העם היהודי, \"בני ישראל\", רואים בה מרכז לאומי יהודי. כמו כן, האסלאם והנצרות רואות בארץ ישראל מרכז דתי בעל חשיבות היסטורית רבה.\nהחל מסוף המאה ה-19 ותחילת המאה ה-20 האזור עומד במוקד סכסוך לאומי בין התנועה הציונית לתנועה הלאומית הפלסטינית. כיום, למעט רצועת עזה, כל שטחה של הארץ, שהיה לפני קום המדינה תחת שלטון המנדט הבריטי, נשלט על ידי מדינת ישראל. הקו הירוק הוא גבול המדינה המוכר על ידי הקהילה הבין-לאומית, בעוד בקעת הירדן וחלקים מיהודה ומהשומרון, השוכנים בליבה של הארץ, מוחזקים צבאית על ידי ישראל מאז מלחמת ששת הימים, ומיושבים חלקית בישראלים שהתנחלו באזור. המחלוקת על מעמדו של שטח זה מהווה את אחד מנושאי הליבה של הסכסוך הישראלי-פלסטיני.\nעל פי נתוני הלשכה המרכזית לסטטיסטיקה והמנהל האזרחי, בשנת 2022 יהודים ו\"אחרים\" היוו 49.84% מהאוכלוסייה בארץ ישראל, לעומת 50.16% פלסטינים. עם זאת, הגיאודמוגרף ארנון סופר ציין כי מדדים אלה אינם מביאים בחשבון קבוצות רבות של מי שאינם יהודים, אשר מספרם הכולל מגיע לכ-650 אלף נפש, וכי עובדה זו מורידה את שיעור היהודים בארץ ישראל ל-46%–47% בלבד.",
    "pageid": 1975
  },
  {
    "title": "ג'יי. פי. טוקוטו",
    "extract": "ז'אן פייר טוקוטו השני (באנגלית: Jean-Pierre Tokoto II; נולד ב-15 בספטמבר 1993) הוא כדורסלן אמריקאי, המשחק בעמדת הפאוור פורוורד בהפועל עפולה.",
    "pageid": 1966591
  },
  {
    "title": "גז אציל",
    "extract": "גזים אצילים הם יסודות כימיים המשתייכים לטור השמיני ולקבוצה ה-18 בטבלה המחזורית, המקיימים מספר תכונות משותפות. יסודות אלה הם אל-מתכות והם מופיעים כגזים בתנאים סטנדרטיים.\nמבחינה כימית, הגזים האצילים יציבים מאוד מכיוון שהם מכילים 8 אלקטרוני ערכיות בקליפת האלקטרונים החיצונית שלהם, שהוא המספר המקסימלי שהקליפה החיצונית יכולה להכיל (פרט להליום שבו 2 אלקטרונים בקליפה החיצונית). כתוצאה מכך הם ממעטים להשתתף בתגובות כימיות, ומכאן שמם. בתנאים סטנדרטיים, הגזים האצילים חסרי ריח, חסרי צבע וחד-אטומיים . נקודות ההתכה והרתיחה של כל גז אציל קרובות אחת לשנייה, עם הפרש של פחות מ C°‏ 10; כתוצאה מכך, הגזים האצילים מופיעים כנוזלים בטווח טמפרטורות קטן בלבד. הגזים האצילים מפגינים תגובתיות מועטה מאוד ולכן מאות אחדות בלבד של תרכובות שלהם יוצרו מתחילת 2008.\nששת הגזים האצילים הנמצאים בטבע הם: הליום (He), ניאון (Ne), ארגון (Ar), קריפטון (Kr), קסנון (Xe) והיסוד הרדיואקטיבי רדון (Rn). עד כה, שלושה אטומים נוספים של היסוד הבא בקבוצה, אוגאנסון (Og), יוצרו במאיץ החלקיקים, אך מעט מאוד ידוע על תכונותיו בשל הכמות המועטה שיוצרה וזמן מחצית החיים הקצר שלו. הגז האציל הנפוץ ביותר על פני כדור הארץ הוא ארגון, המהווה 1.29% (משקלי) מהאטמוספירה. ניאון, ארגון, קריפטון וקסנון מתקבלים מהאוויר באמצעות ניזול גזים וזיקוק זעיר. הליום בדרך כלל מופרד מגז טבעי, ורדון לרוב מבודד מהדעיכה הרדיואקטיבית של תרכובות מומסות של רדיום. לגזים אצילים יש יישומים חשובים בתעשיות התאורה, הריתוך וחקר החלל. לעיתים קרובות הליום משמש במתקני נשימה לצלילה כתחליף לחלק מתערובת הנשימה. בנוסף, ההליום החליף את המימן בספינות אוויר מסוג צפלין ובבלוני חמצן, לאחר שהסיכונים שנגרמו עקב דליקותו של המימן התבהרו.",
    "pageid": 1860
  },
  {
    "title": "גיזלה, ארכידוכסית אוסטריה",
    "extract": "גיזלה, ארכידוכסית אוסטריה (12 ביולי 1856 - 27 ביולי 1932) הייתה בתו של פרנץ יוזף, קיסר אוסטריה ואשתו של לאופולד, נסיך בוואריה.",
    "pageid": 1436359
  },
  {
    "title": "האיים האזוריים",
    "extract": "האיים האַזוֹרִיים (בפורטוגזית: Açores) הם ארכיפלג של תשעה איים געשיים במרכז האוקיינוס האטלנטי המשתייכים לפורטוגל. האיים נמצאים במרחק 1,500 קילומטר מליסבון ובערך 3,900 קילומטר מהחוף המזרחי של אמריקה הצפונית. שטח האיים כ-2,300 קילומטר רבוע, ואוכלוסייתם הכוללת מונה 236,440 תושבים (נכון ל-2022). עיר הבירה היא פונטה דלגדה הממוקמת באי סאו מיגל. האיים משתרעים לאורך 645 קילומטר בערך.\nהאיים הם אוטונומיה פורטוגזית (חבלי פורטוגל האוטונומיים). הם שוכנים בקו הרוחב של ליסבון, לפיכך הם נהנים מאקלים מתון, עם שינויים קלים במהלך השנה.\nכלכלת האיים מבוססת בעיקר על חקלאות והגידולים העיקריים הם פירות (בננה, אננס), טבק ויין. בסאו מיגל פועלות תחנות כוח גאותרמיות המספקות את רוב תצרוכת החשמל של האי.\nמקור שמם של האיים הוא במילה נץ (Açor בפורטוגלית) על שם הנצים שהיו נפוצים שם עם הגעת הפורטוגלים.",
    "pageid": 22252
  },
  {
    "title": "הביטלס",
    "extract": "הביטלס (באנגלית: The Beatles; בתרגום חופשי לעברית: חיפושיות הקצב, או בקיצור: החיפושיות) הייתה להקת רוק בריטית, הנחשבת על ידי רבים להרכב המוזיקלי המשפיע ביותר אי-פעם. הלהקה הייתה אינטגרלית לאבולוציה של מוזיקת פופ לצורת אומנות ולהתפתחות תרבות הנגד של שנות ה-60. המוזיקה שלהם, שמקורה ברוק אנד רול של שנות ה-50, שילבה לתוכה אלמנטים של מוזיקה קלאסית, בעזרת המפיק ג'ורג' מרטין, בדרכים חדשניות. בהמשך, הלהקה שילבה מגוון רחב של סגנונות מוזיקליים – מבלדות ומוזיקה הודית למוזיקה פסיכדלית ורוק כבד, בהם היו חלוצים. שילובן של השפעות אלה בשירי רוק, המבנים המלודיים וההרמוניים המורכבים, ופריצות הדרך החשובות של הביטלס בתחום הקלטת המוזיקה העלו תרומה מכרעת להפיכת מוזיקת הרוק והפופ לסוגה אמנותית ממשית, והעמידו את הביטלס כיוצרים הבולטים ביותר של המוזיקה הפופולרית בשנות ה-60.\nחברי הלהקה בהרכבה הסופי היו ג'ון לנון, פול מקרטני, ג'ורג' האריסון ורינגו סטאר (ריצ'רד סטארקי ג'וניור). בתקופות מוקדמות יותר היו חברים בה סטיוארט סאטקליף (1960) ופיט בסט (1960–1962). הלהקה נוצרה והתגבשה סביב הצמד לנון-מקרטני , שהיו המוזיקאים הבולטים בה לכל אורך דרכה, וכותבי רוב השירים של הלהקה.\nשם הלהקה הוא הלחם של המילים האנגליות Beetles (חיפושיות) ו-Beat (קצב). הסיבה המדויקת לבחירה בשם זה אינה ידועה בוודאות, אך ככל הנראה לנון קיבל השראה לשם מהנוהג הנפוץ אצל להקות אחרות לבחור בשם בעל משמעות כפולה. השערה רווחת אחת, שגם חברי הביטלס נתנו לה חיזוק, הייתה שהשם נוצר בהשראת ה-Crickets, להקתו של באדי הולי, שפירושו \"צרצרים\", אך גם מרמז למשחק הקריקט. השערה נוספת, של מקרטני, היא כי השם התבסס על ביטוי סלנג בסרט \"הפרא\", שהיה חביב על לנון וסאטקליף. לנון, מקרטני ואחרים העלו גם פירושים אחרים, חלקם שגויים במתכוון.\nהביטלס הם הלהקה הנמכרת ביותר בהיסטוריה, עם הערכות על כך שמכרו יותר מ-800 מיליון אלבומים ברחבי העולם. הם המוזיקאים הנמכרים ביותר בארצות הברית, עם 178 מיליון מכירות מוסמכות. לביטלס יותר אלבומים מספר אחת במצעד האלבומים הבריטי, ומכירות סינגלים בממלכה המאוחדת, מכל הרכב מוזיקלי אחר. הלהקה נכנסה להיכל התהילה של הרוק אנד רול ב-1988 וכל ארבעת חבריה נכנסו באופן עצמאי בין 1994 ל-2015. ב-2008, הלהקה עלתה לצמרת הרשימה של בילבורד של האמנים המוצלחים ביותר; נכון ל-2019, הביטלס מחזיקים בשיא כמות הלהיטים מספר אחת בבילבורד הוט 100 עם 20.\nהלהקה קיבלה 7 פרסי גראמי, פרס אוסקר (על הפסקול המקורי הטוב ביותר לסרט Let It Be של שנת 1970) ו-15 פרסי אייבור נובלו. הם גם נכללו, כקבוצה, ברשימת 100 האנשים המשפיעים של המאה ה-20 של מגזין טיים.\nמגזין הרולינג סטון דירג את הביטלס במקום הראשון ברשימת 100 האמנים הגדולים בכל הזמנים, כמו מגזינים רבים אחרים.\nב-10 באפריל 1970 הכריז מקרטני באופן רשמי שהלהקה התפרקה אחרי יותר מ-10 שנות פעילות. ב-1980 נרצח לנון בידי מעריץ, מארק דייוויד צ'פמן, בפתח הבניין בו התגורר בניו יורק. בנובמבר 2001 האריסון הלך לעולמו. לאחר התפרקות הלהקה, התאחדו מקרטני וסטאר מספר פעמים, והם מופיעים עם רפרטואר שירי הלהקה, או שירים של מקרטני או סטאר.\nב־2 בנובמבר 2023 הוציאה הלהקה שיר נוסף מזה 27 שנה, \"Now and Then\", שבוצע על ידי פול מקרטני, רינגו סטאר וג'ורג' האריסון, לצד הקלטות של ג'ון לנון משנת 1979, עם סיוע של בינה מלאכותית.",
    "pageid": 8620
  },
  {
    "title": "היחידה הטקטית לחילוץ מיוחד (669)",
    "extract": "היחידה הטקטית לחילוץ מיוחד (669), שנודעה בשמות היחידה הקרבית לחילוץ והצלה בהיטס ויחידה 669, היא יחידה של חיל האוויר הישראלי המתמחה בחילוץ קרבי ביבשה, באוויר ובים. בשל יכולותיה הייחודיות, היחידה משתתפת במבצעים מיוחדים של צה\"ל וגופי ביטחון אחרים, ולוחמיה חוצים קווי אויב באופן תדיר. בנוסף, מוזנקים צוותי היחידה לאירועי חילוץ מורכבים אשר גופי החירום האזרחיים אינם מסוגלים לתת להם מענה הולם. מפקדה הוא קצין בדרגת סגן אלוף. היחידה כפופה לכנף 7 – כנף כוחות אוויר מיוחדים.",
    "pageid": 77351
  },
  {
    "title": "התקווה",
    "extract": "\"הַתִּקְוָה\" הוא ההמנון הלאומי של מדינת ישראל, ועד הקמתה הייתה המנון התנועה הציונית. ההמנון כולל, בשינויים קלים, את שני הבתים הראשונים מהשיר \"תִּקְוָתֵנוּ\" של נפתלי הרץ אימבר, אשר חובר בשנת 1878. מקור הלחן במנגינה רומנית עממית, והוא הותאם למילות התקווה על ידי שמואל כהן. השיר, שהתקבל כהמנון לאומי ביישוב ובתנועה הציונית משלהי המאה ה־19, נחשב להמנון מדינת ישראל מיום הקמתה, אך עוגן בחוק הישראלי רק כעבור 56 שנה, ב־10 בנובמבר 2004.",
    "pageid": 1333
  },
  {
    "title": "וואן פיס",
    "extract": "וואן פיס (ביפנית: ワンピース; בתעתיק לעברית: וָאנְפִיסוּ; באנגלית: One Piece) היא סדרת מאנגה ואנימה שנוצרה על ידי המאנגקה היפני אייצ'ירו אודה, ומפורסמת בהמשכים במגזין שונן ג'אמפ השבועי (Weekly Shōnen Jump) מיולי 1997 ואילך. נכון לנובמבר 2024, כל סדרת המאנגה מלוקטת ב-110 כרכים.\nעלילת הסדרה מתרחשת בעולם בדיוני ומתמקדת בהרפתקאותיהם של צוות פיראטים המכונים \"כובעי הקש\" בפיקודו של הקפטן מונקי די. לופי, אשר שואף להפוך למלך הפיראטים ולמצוא את האוצר ה\"וואן פיס\".\nהפופולריות של סדרת המאנגה הובילה להפיכת \"וואן פיס\" לזיכיון בו משווקים גם סרטי אנימה וסדרת אנימה בהפקת טואי אנימציה, צעצועים, משחקי וידאו, משחקי קלפים, ספרים ועוד.\nלאורך השנים סדרת המאנגה של וואן פיס זכתה בפרסים רבים. סדרת המאנגה של וואן פיס קבע מספר שיאים, כולל שיא עולמי במספר העותקים שנמכרו על ידי מחבר בודד ושיא במספר הכרכים הגבוה ביותר שנמכרו ביפן. במשך 11 שנים רצופות, מ-2008 עד 2018, סדרת המאנגה של וואן פיס הייתה סדרת המנאגה הנמכרת ביותר בעולם. לאורך השנים הסדרה מכרה 110 כרכים, כאשר בממוצע כל כרך מכר כמיליון עותקים. הכרכים החדשים של הסדרה מוכרים מעל ל-3 מיליון עותקים כל אחד. נכון לאוגוסט 2022 סדרת המאנגה של וואן פיס נמכרת במעל ל-61 מדינות ברחבי העולם.\nבישראל צברה הסדרה מעריצים רבים במשך השנים, בתחילה בעיקר בעקבות הפצה פיראטית של פרקי הסדרה באינטרנט, והודות לקבוצות מתרגמים חובבים אשר הפיצו כתוביות בעברית לסדרה. 52 הפרקים הראשונים של סדרת האנימה שודרו במקור בישראל עם דיבוב לעברית בין השנים 2006 ל-2009 בערוץ ג'טיקס. בדצמבר 2022 הסדרה עלתה לספריית האנימה בדיבוב המקורי עם כתוביות בעברית.",
    "pageid": 190802
  },
  {
    "title": "זהו זה!",
    "extract": "זהו זה! היא תוכנית בידור וקומדיה ישראלית ששודרה בערוץ הראשון בשנים 1978–1993 (בהפקת הטלוויזיה החינוכית הישראלית), ובערוץ 2 בשנים 1993–1998 (תחילה במסגרת הזמן שהוקצה בו לטלוויזיה החינוכית ומאוחר יותר כתוכנית בידור מרכזית של הזכיינית רשת). התכנית, ששודרה ברציפות במשך 20 שנה (1978–1998), זכתה למעמד של תוכנית קאלט בתרבות הישראלית. שנים אחר כך שודרה התוכנית שוב במרתונים של שידורים חוזרים בערוץ 23 של הטלוויזיה החינוכית בימי שישי-שבת. במרץ 2020, בעקבות התפרצות הקורונה בישראל, חזרה התוכנית לעונות איחוד בכאן 11, ובו היא משודרת עד היום. התוכנית זכתה במרץ 2022 בפרס מפעל חיים מטעם האקדמיה הישראלית לקולנוע וטלוויזיה.",
    "pageid": 2899
  },
  {
    "title": "זיגמונד פרויד",
    "extract": "זִיגְמוֹנְד פְרוֹיְד (בגרמנית: Sigmund Freud, נולד בשם זיגיסמונד שלמה פרויד (Sigismund Schlomo Freud);‏ 6 במאי 1856, מוראביה – 23 בספטמבר 1939, לונדון) היה פסיכיאטר ונוירולוג יהודי-אוסטרי, אבי הפסיכואנליזה, אחד ההוגים החשובים בתחום תורת האישיות ומהמדענים ואנשי הרוח הבולטים והמשפיעים ביותר במאה העשרים.",
    "pageid": 1723
  },
  {
    "title": "חטיבת ביסלמ\"ח",
    "extract": "בית הספר למפקדי כיתות ומקצועות חיל הרגלים (חטיבה 828; או בקיצור: חטיבת ביסלמ\"ח) משמש כבית ספר להכשרת מקצועות החי\"ר בצה\"ל ובעיקר להכשרת מפקדי הכיתות של חטיבות החי\"ר השונות. בשגרה משמש בית הספר להכשרת מפקדי הכיתות וסמלי המחלקות של כל יחידות חיל הרגלים של צה\"ל, וכן להכשרת לוחמי חטיבות החי\"ר במקצועות המסייעים (נשק נ\"ט, ניהוג נגמ\"שים וכו'). בעיתות חירום משמש בית הספר כחטיבה וככוח מבצעי לחלוטין. החטיבה נמצאת תחת פיקוד ההכשרות והאימונים. החל משנת 2007 נקרא בית הספר על שמו של הרמטכ\"ל השישי צבי צור.",
    "pageid": 62146
  },
  {
    "title": "חטיבת הבקעה",
    "extract": "חטיבת הבקעה והעמקים (חטיבה 417) היא חטיבה מרחבית (חטמ\"ר) של צה\"ל, שתפקידה להגן על אזור בקעת הירדן והעמקים. החטיבה כפופה לפיקוד המרכז. בחטיבה פועלים גדודי חי\"ר קל סדירים של חיל הגנת הגבולות המשלבים לוחמים ולוחמות, וגדודי חי\"ר במילואים. הגדודים הסדירים הם גדוד לביאי הבקעה וגדוד אריות הירדן.",
    "pageid": 560028
  },
  {
    "title": "חטיפת משפחת ביבס",
    "extract": "חטיפת משפחת ביבס לרצועת עזה התרחשה ב-7 באוקטובר 2023, במהלך הטבח בניר עוז. מחבלים פלסטינים מתנועת אל-מוג'אהדין הפלסטינית חטפו מביתם את האב ירדן ואת האם שירי עם ילדיהם אריאל (בן 4 ביום החטיפה) וכפיר (בן 9 חודשים ביום החטיפה) לרצועת עזה. כפיר הוא החטוף הצעיר ביותר שנחטף בידי חמאס. האב ירדן נחטף בנפרד, על ידי מחבלי חמאס, בשטחים של קיבוץ ניר עוז. בטבח נרצחו גם הוריה של שירי, יוסי ומרגיט סילברמן וב-21 באוקטובר נמצאו גופותיהם.\nהמאמצים לשחרור שירי וילדיה במהלך הפסקת האש בין ישראל לחמאס לא צלחו. בשלהי נובמבר חמאס טען כי הם נהרגו, והאשים את צה\"ל במותם בתקיפה אווירית ישראלית. הידיעה התקבלה בספקנות, ונטען כי מדובר ב\"טרור פסיכולוגי\". יממה אחר כך פרסם החמאס סרטון שבו נראה אב המשפחה ירדן, החטוף גם הוא, מקבל את הבשורה המרה. צה\"ל התחייב לבדוק את טענת החמאס, אך לא הביא אישוש או הפרכה לטענה. ב-19 בפברואר 2024 הציג צה\"ל לקרוביהם של משפחת ביבס סרטון שצולם ככל הנראה בדרום רצועת עזה, בו תיעוד של שירי והילדים מספר ימים לאחר החטיפה. בחודש יוני 2024, סיפר בני גנץ בראיון למגישה מיכל רבינוביץ, בכאן 11, כי ישראל יודעת מה מצבם של משפחת ביבס, \"ותחשוף זאת כשהתנאים יבשילו לכך\", אך לא נשאל מה כוונתו, כאשר היו שפירשו זו כהודאה בכך שאלה אינם בין החיים.",
    "pageid": 2286773
  },
  {
    "title": "חלב (מחוז)",
    "extract": "מחוז חלב (בערבית: مُحافظة حَلَب, בתעתיק מדויק: מֻחַאפַטַ'ת חַלַבּ) הוא אחד מ-14 מחוזותיה של סוריה והוא משתרע בצפון-מערבה של המדינה. שטחו של המחוז הוא 18,482 קמ\"ר (כ-10% משטח סוריה) ואוכלוסייתו הוערכה בשנת 2011 בכ-4,868,000 תושבים, רובם ערבים וכורדים. המחוז מחולק לעשר נפות ובירתו היא העיר חלב.",
    "pageid": 572665
  },
  {
    "title": "טונה (ראפר)",
    "extract": "איתי אורן זבולון (נולד ב־13 במאי 1984), הידוע בשם הבמה \"טוּנָה\", הוא ראפר ישראלי.",
    "pageid": 1335948
  },
  {
    "title": "יגאל עמיר",
    "extract": "יגאל עמיר (נולד ב־23 במאי 1970) הוא רוצחו של ראש ממשלת ישראל החמישי, יצחק רבין.\nעמיר, פעיל ימין רדיקלי, רצח את רבין בליל 4 בנובמבר 1995, בתום עצרת תמיכה בממשלה ובהסכמי אוסלו, במטרה לעצור את ביצוע ההסכמים. הוא נעצר במקום הרצח, הורשע ונגזר עליו מאסר עולם בתוספת 6 שנים על פציעת המאבטח יורם רובין. בהמשך התווספו לעונש המאסר שלו חמש שנות מאסר, ולאחר ערעור המדינה הוחמר העונש לשמונה שנות מאסר.",
    "pageid": 720320
  },
  {
    "title": "יחידת עוקץ",
    "extract": "יחידת עוקץ (יחידה 7142) היא יחידת הכלבנים של צה\"ל. תפקידה להפעיל כלבים בשימוש צבאי למשימות ייעודיות. היחידה כפופה למפקדת זרוע היבשה. לוחמי היחידה הם לוחמי קומנדו המבצעים פעילויות מבצעיות בשגרה ובחירום תוך הפעלת אמל\"ח ייחודי – כלב, אשר מספק יתרונות מבצעיים ייחודיים שאין להם תחליף אנושי או טכנולוגי.\nהיחידה הוקמה בשנת 1974 במטרה לתת מענה לאירועי בני ערובה. מאז, היחידה לקחה חלק בכלל אירועי הלחימה של צה\"ל, תוך שהיא גדלה ומרחיבה את תחומי הפעילות בהם ניתן למצות את יתרונו של לוחם המפעיל את הכלב בשדה הקרב.\nהיחידה פועלת בשיתוף פעולה עם כלל יחידות הצבא המתמרנות, ולעיתים תכופות עם יחידות העילית של צה\"ל ביניהם שייטת 13, סיירת מטכ\"ל, שלדג וחטיבת הקומנדו, בשגרה ובחירום. בנוסף, פועלת היחידה באופן עצמאי, ומבצעים מסוג זה נחשבים כמסווגים ביותר.",
    "pageid": 71364
  },
  {
    "title": "יניר קוזין",
    "extract": "יניר קוזין (נולד ב-12 בנובמבר 1985) הוא עיתונאי ישראלי. משמש ככתב המדיני של גלי צה\"ל ומגיש תוכניות אקטואליה בתחנה, ובערוץ כנסת.",
    "pageid": 1502662
  },
  {
    "title": "לאה גולדברג",
    "extract": "לאה גולדברג  (בגרמנית: Lea Goldberg;‏ 29 במאי 1911, ב' בסיון תרע\"א, קניגסברג, פרוסיה המזרחית, גרמניה – 15 בינואר 1970, ח' בשבט תש\"ל, ירושלים, ישראל) הייתה מהמשוררות העבריות הידועות והחשובות ביותר בעת החדשה, סופרת מבוגרים וילדים, מתרגמת, מחזאית, מבקרת, ציירת, חוקרת ספרות, עיתונאית ומבקרת תרבות, כלת פרס ישראל לספרות ושירה לשנת תש\"ל (1970). פרופסור לספרות כללית והשוואתית באוניברסיטה העברית בירושלים.\nארכיונה מופקד במכון גנזים - ארכיון הסופרות והסופרים בישראל, אשר בבית אריאלה בתל אביב.",
    "pageid": 4166
  },
  {
    "title": "מטומטמת",
    "extract": "מטומטמת היא סדרת דרמה וקומדיית פשע ישראלית שמשודרת החל מ-26 בספטמבר 2016 בחברת HOT. יוצרת וכותבת הסדרה היא בת חן סבג, והיא גם מככבת בה בתפקיד הראשי. במאי הסדרה הוא שי קפון.\nהעונה הראשונה והשנייה צולמו יחדיו, כשהעונה הראשונה עלתה ב-26 בספטמבר 2016 והעונה השנייה עלתה לשידור ב-3 בספטמבר 2017. הסדרה גרפה בחודש וחצי 6 מיליון הזמנות ב-VOD של HOT.\nהעונה השלישית עלתה לשידור ב-22 בספטמבר 2019. לעונה זו הצטרפו השחקנים אורנה בנאי, בת-אל בורנשטיין\nולואי נופי.\nבפברואר 2024 עלתה הסדרה בנטפליקס ישראל.",
    "pageid": 1417189
  },
  {
    "title": "מילת קישור",
    "extract": "בדקדוק, מילות קישור הן מילים שתפקידן התחבירי הוא להגדיר את הקשר בין מילים, פסוקיות, משפטים ופסקאות. כל מילת קישור מבטאת קשר לוגי מסוים, כגון ניגוד, סיבה ותוצאה. קשר זה מסביר לקורא את היחס בין מה שבא לפני מילת הקישור למה שבא אחריה. מילות הקישור הופכות את הטקסט מרצף מקרי של משפטים לטקסט שלם בעל משמעות.\nהקישוריות היא אחד המרכיבים המרכזיים בתהליך הניתוח המבני של הטקסט. בהתאם, השימוש במילות הקישור הוא חלק מכישורי האוריינות והשפה. מילים אלו מסייעות לכותב להעביר את המסר והרעיונות שלו בצורה ברורה ולקורא – להתמצא בטקסט ולהבינו. באופן זה הן מסייעות לרכישת מיומנויות של הבנת הנקרא והבעה בכתב. על כן יש להבחין היטב בין המטרות השונות של הקשרים הלוגיים, כדי ליצור רצף טקסטואלי קריא, תקין ובהיר מבחינה לוגית.",
    "pageid": 305343
  },
  {
    "title": "מריה ולריה, ארכידוכסית אוסטריה",
    "extract": "מריה ולריה מתילדה אמליה, ארכידוכסית אוסטריה (בגרמנית: Erzherzogin Marie Valerie Mathilde Amalie von Österreich; 22 באפריל 1868 - 6 בספטמבר 1924) הייתה בתם של פרנץ יוזף הראשון, קיסר אוסטריה ואליזבת, נסיכת בוואריה (\"סיסי\").",
    "pageid": 1499171
  },
  {
    "title": "נצרות",
    "extract": "הנצרות היא דת מונותאיסטית אברהמית שצמחה לפני כ-2,000 שנה והתפשטה מארץ ישראל. היא הדת בעלת התפוצה הרחבה בעולם ומספר המאמינים המשתייכים לפלגיה הרבים נאמד בלמעלה מ-2.38 מיליארד איש – המהווים מעל ל-31% מאוכלוסיית העולם כולו. כל הכנסיות הנוצריות מעמידות במרכז משנתן את דמותו של ישו, הנחשב למייסדה של הדת ולמורה דרכה. רובן המוחלט מקבל את אמונת היסוד כי ישו הוא בן האל, אחד משלושת מרכיביו השווים – יחד עם האל האב ורוח הקודש – של השילוש הקדוש שמהווה את אלוהים האחד, וכי התגלם בבשר כדי לגאול את האנושות מחטאיה ומת בצליבה כקורבן לשם כך. ישועת האדם מותנית בקבלת ישו כמשיח וכאלוהי. קיימות כנסיות הדוחות את מושג השילוש ואף קבוצות שוליים המזדהות כנוצריות ורואות בישו בן-תמותה בלבד, אם כי היתר לא מכירות בהן כלגיטימיות.\nהחלוקה הבסיסית בעולם הנוצרי היא בין הזרמים של ארצות מערב ומרכז אירופה ומושבותיהן מעבר לים, לבין הזרמים של ארצות המזרח התיכון ומזרח אירופה. הפער נובע מגורמים תרבותיים וגאוגרפיים, בין המערב שהשתמש בלטינית למזרח שהעדיף יוונית או שפות מקומיות, כמו גם מחלוקות תאולוגיות שונות. כנסיות המערב מונות בעיקר את הקתולים המכירים בסמכות האפיפיור והמסורה, ואת הפרוטסטנטים הדוחים את שתיהן, מעניקים חשיבות רבה לפרשנות האישית של כתבי הקודש, ומפוצלים לרבבות גופים עצמאיים הנעדרים היררכיה ברורה. כנסיות המזרח כוללות, בין היתר, את האורתודוקסים הרואים את פטריארך קונסטנטינופול כ\"ראשון בין שווים\" בקרב מנהיגיהם, ואת האוריינטלים, הנבדלים מכל האחרים בכך שהם דוחים את החלטות ועידת כלקדון מ-451.\nהנצרות הקדומה התפתחה לאטה מן המאה הראשונה לספירה, בתחילה ככת יהודית קטנה שקידמה את תורת ישו, ולאחר מכן כאמונה אוניברסלית שלא דרשה מגויים שהצטרפו אליה לשמור את חוקי התורה. לאחר הפיכתה לדת הרשמית של האימפריה הרומית במאה הרביעית, הפכה לדומיננטית באירופה ובעולם המערבי. במהלך התקופה הקולוניאלית, משלהי ימי הביניים ועד אמצע המאה ה-20, התפשטה הנצרות אל הקולוניות שהקימו הכובשים האירופאים ברחבי תבל, וכיום רוב הנוצרים מתגוררים מחוץ למערב. לנצרות היה חלק חשוב ועיקרי בעיצוב תרבות המערב ותרבות אירופה.",
    "pageid": 740
  },
  {
    "title": "סוג דם",
    "extract": "סוג דם הוא תכונה גנטית של דם הנקבעת בהתאם לסמנים הסוכריים (קבוצה גדולה של אנטיגנים) הנמצאים על פני כדוריות הדם האדומות. התכונה מועברת בתורשה מדור לדור.\nעירויים בין סוגי דם לא תואמים עלולים לגרום לתוצאות חמורות ואף למוות, ומכאן חשיבותה הרבה של ההבחנה בין סוגי הדם השונים. שני הסיווגים העיקריים של דם אנושי, קבוצות ABO וגורם Rh, פותחו על ידי הרופא האוסטרי קרל לנדשטיינר, שקיבל על כך פרס נובל ב-1930.",
    "pageid": 8633
  },
  {
    "title": "עדן הראל",
    "extract": "עדן הראל-מנשה (נולדה בט' באדר א' ה'תשל\"ו, 10 בפברואר 1976) היא אשת תקשורת, מנחת טלוויזיה ושחקנית ישראלית. כיום מגישה את 'עדן ועודד' בערוץ עכשיו 14, לצד בעלה עודד מנשה.\nבעבר שימשה כמנחה בערוץ MTV ישראל וכדוגמנית.",
    "pageid": 207190
  },
  {
    "title": "עוץ לי גוץ לי",
    "extract": "עוּץ לי גוּץ לי (מגרמנית: Rumpelstilzchen, רוּמְפֶּלְשְׁטִילְצְכֶן; תורגם לעברית גם כפליגמד או אלדד ומידד בעור אחד) היא אגדת עם גרמנית שהתפרסמה לראשונה בקובץ המעשיות שנאספו על ידי האחים גרים בשנת 1812. האגדה היא אבטיפוס של סוג מוטיב עלילתי 500 בסיווג ארנה-תומפסון.",
    "pageid": 132208
  },
  {
    "title": "עזה",
    "extract": "עַזָּה (כיום בערבית: غزة, תעתיק מדויק: עַ'זַּה, תעתיק חופשי: רַ'זַּה, גַֿזַּה; בימי קדם: באכדית: ḫa-za-ti או az-za-ti, באשורית: ḫa-az-zu-tu, ביוונית: Γαζα) היא העיר הגדולה ביותר ברצועת עזה, עם אוכלוסייה של 590,481 אנשים נכון לשנת 2017. בחודשיה האחרונים של 2023, במהלך מלחמת חרבות ברזל, חלקים נרחבים מהעיר חרבו וחלק מתושביה ברחו לדרום הרצועה.\nהשם \"עזה\" מופיע בתנ\"ך 22 פעמים ומקורו בשפה הכנענית. שם העיר עבר גלגולים רבים. עזה הייתה עיר גדולה וחשובה עוד מתקופת הברונזה, והמשיכה להתקיים אלפי שנים עד לימינו. במלחמת העולם הראשונה נכבשה העיר מהאימפריה העות'מאנית ונכללה בשטחי המנדט הבריטי על ארץ ישראל. בעקבות מלחמת העצמאות עברה לשלטון מצרים, תחילה תחת שליטת ממשלת כל פלסטין ולאחר מכן בשליטת הנציב הצבאי המצרי. במלחמת ששת הימים נכבשה העיר על ידי ישראל, אך הועברה בשנת 1994 לידי הרשות הפלסטינית. בעקבות בחירות 2006, פרץ ברצועת עזה עימות בין חמאס לפת\"ח, ובסופו השתלט ארגון חמאס על העיר וקרע פוליטי נוצר בין רצועת עזה לרשות הפלסטינית.\nמאז השתלטות חמאס על העיר, פיקחו ישראל ומצרים על מעבר סחורות ובני אדם לרצועת עזה. המטרה המוצהרת של ישראל הייתה מניעת מעבר חומרים אשר יכולים לשמש לייצור אמצעי לחימה. במתקפת הפתע על ישראל, בשמחת תורה ה'תשפ\"ד 7 באוקטובר 2023 תקפו חמאס וכמה מאזרחי עזה את יישובי עוטף עזה, ורצח 1,163 ישראלים. בעקבות כך, ישראל הכריזה על מלחמת חרבות ברזל נגד חמאס, ויצאה להשמדתו. במהלך הלחימה חרבה העיר עזה ונכון לנובמבר 2024 נכבשה בידי כוחות צה\"ל.",
    "pageid": 12663
  },
  {
    "title": "עימאד מורנייה",
    "extract": "עימאד פאיז מורנייה (בערבית: عماد فايز مغنية, תעתיק מדויק: עִמאד פאיז מֻעְ'ניה; 7 בדצמבר 1962 – 12 בפברואר 2008) הידוע גם בכוניה אל-חאג' רדואן (בערבית: الحاج رضوان), היה טרוריסט לבנוני ששימש כראש הזרוע הצבאית של ארגון הטרור חזבאללה ו\"מספר 2\" בשורות הארגון. היה אחראי לתכנון וביצוע פעולות טרור רבות בלבנון וברחבי העולם וכתוצאה מכך הפך לאחד הטרוריסטים המבוקשים בעולם, ועמד בין היתר בראש רשימת הטרוריסטים המבוקשים ביותר על ידי ה-FBI.\nנהרג בפיצוץ מכונית בשכונת כפר סוסה בדמשק, בהתנקשות שבוצעה, לפי תחקירים עיתונאיים בארצות הברית, במשותף בידי ה-CIA והמוסד.\nבספטמבר 2024, לאחר הריגתו של חסן נסראללה, הודה ראש ממשלת ישראל לשעבר אהוד אולמרט, בראיון בערוץ 13, שהוא אישר את הריגתו של מורנייה.",
    "pageid": 220891
  },
  {
    "title": "ענת עצמון",
    "extract": "ענת עצמון (נולדה ב-27 בנובמבר 1958) היא שחקנית, זמרת, מדבבת, דוגמנית וסופרת ישראלית.",
    "pageid": 188377
  },
  {
    "title": "ענת קם",
    "extract": "ענת קם (נולדה ב־18 באפריל 1987) היא עיתונאית ופובליציסטית ישראלית. התפרסמה לאחר שבעת שירותה בצה\"ל כעוזרת ראש לשכת מפקד פיקוד המרכז, אגרה מעל אלפיים קובצי מחשב שבחלקם מסמכים סודיים, וזמן קצר לאחר שחרורה מסרה את רובם לעיתונאי אורי בלאו, שפרסם חומרים משני קבצים. לאחר חשיפת הפרשה היא הודתה והורשעה, במסגרת עסקת טיעון, בעבירות של ריגול חמור ומסירת ידיעה סודית ללא היתר, ונשאה עונש שנתיים מאסר בפועל.",
    "pageid": 768921
  },
  {
    "title": "עספור",
    "extract": "עספור (בתרגום מערבית: عصفور; עֻצְפוּר, ציפור) היא סדרת טלוויזיה ישראלית מסוגת קומדיית דרמת מתח  של חברת התקשורת HOT שעלתה לשידור ב-7 במרץ 2010, בערוץ HOT3, והסתיימה לאחר 2 עונות ב-27 בדצמבר 2011. יוצריה וכותביה של הסדרה הם חנן סביון וגיא עמיר שגם משחקים כשחקנים ראשיים בסדרה (מגלמים את הדמויות ניוטון וקצר בהתאמה). הסדרה הופקה על ידי אודי סגל \"סומיוקו הפקות\" ומגוללת את סיפורם של ארבעה חברים המתגוררים בתוך חוות שלדי אוטובוסים נטושים, בשולי אזור התעשייה בירושלים ונאבקים על מנת להחזיר את שטח החווה לרשותם לאחר שאגרת חוב כבדה הוטלה על השטח.\nמשמעות המילה \"עַסְפוּר\" היא ציפור בערבית. בסדרה היא מסמלת ציפור מזל שהייתה מגיעה לחווה בעבר הרחוק, בזמן שהחווה הייתה שייכת עוד לסבו של מוטי (שלום מיכאלשווילי), שלימים ירש ממנו את החווה. הרצף שלאורכו מאורגנת העלילה הוא מאבק בין ה\"עשירים\" לבין ה\"עניים\".",
    "pageid": 757621
  },
  {
    "title": "פרנץ יוזף, קיסר אוסטריה",
    "extract": "",
    "pageid": 1415326
  },
  {
    "title": "צ'כיה",
    "extract": "צֶ'כְיָה, או בשמה הרשמי: הָרֶפּוּבְּלִיקָה הַצֵּ'כִית (צ'כית: Česká republika, ‏‏Ⓘ‏), היא מדינה במרכז אירופה – ללא מוצא לים. היא גובלת בצפונה בפולין, במערבה בגרמניה, בדרומה באוסטריה ובמזרחה בסלובקיה. היא מורכבת משני אזורים עתיקים בשם בוהמיה ומוראביה וחלקים מאזור שלזיה. בירתה של המדינה, והעיר הגדולה ביותר בה, היא פראג. במרץ 1999 הצטרפה הרפובליקה הצ'כית לברית נאט\"ו ובמאי 2004 הפכה לחברה באיחוד האירופי.\nבשטחה של צ'כיה התקיימו בימי הביניים הממלכות הסלאביות של בוהמיה ומוראביה. לאחר מכן הייתה נתונה לשלטון בית הבסבורג, והיוותה חלק מן האימפריה הרומית הקדושה ומאוחר יותר מן האימפריה האוסטרו-הונגרית. אחרי מלחמת העולם הראשונה השתחררה מהשלטון האוסטרי ויחד עם סלובקיה, שכנתה ממזרח, הייתה למדינה פדרטיבית עצמאית שנקראה צ'כוסלובקיה, אשר בה הייתה צ'כיה הרכיב הדומיננטי. במלחמת העולם השנייה נכבשה בידי גרמניה הנאצית. לאחר המלחמה הפכה שוב לחלק מצ'כוסלובקיה, שבה כוּנן משטר סוציאליסטי הנתון לשליטתה של ברית המועצות. ב-1989, בעקבות קריסת ברית המועצות, נפל המשטר הקומוניסטי בצ'כוסלובקיה, וכעבור זמן קצר התפרקה המדינה בהסכמה לשני מרכיביה, צ'כיה וסלובקיה, שהפכו למדינות עצמאיות ב-1993. בצ'כיה מתקיים משטר דמוקרטי פרלמנטרי יציב. כלכלתה היא כלכלת שוק חופשי מפותחת, מהמצליחות שבין מדינות הגוש הקומוניסטי לשעבר.\nאוכלוסיית צ'כיה הומוגנית למדי, וברובה הגדול מורכבת מבני העם הצ'כי, עם סלאבי מערבי, הדובר את השפה הצ'כית.",
    "pageid": 13491
  },
  {
    "title": "קוויר",
    "extract": "קוויר (Queer) הוא מונח המתאר זהות מינית או מגדרית ומשמש כקטגוריית-על לכל הזהויות שחורגות מהזהות המינית או המגדרית הנפוצה ביותר, סיסג'נדר הטרוסקסואלי. בכלל זה למשל לסביות, הומוסקסואלים, טרנסג'נדרים, טרנסקסואלים, ביסקסואלים (להט\"ב), קרוס-דרסרים ואינטר-סקסואלים.\nהפירוש המילולי של המושג באנגלית הוא \"חריג\", \"משונה\" או \"מוזר\". במקור, בסוף המאה ה-19, קוויר היה כינוי גנאי לבני אדם שהנטייה המינית או הזהות המגדרית שלהם מנוגדת לנורמה. החל מסוף המאה העשרים התנועה הגאה אימצה לעצמה את המונח, תוך החלפת ההקשרים השליליים המקוריים בהקשרים חיוביים של אימוץ האחר והשונה והעדפת הגיוון.\nזהות הקוויר מתוארת בהרחבה בתאוריה קווירית.",
    "pageid": 49737
  },
  {
    "title": "קשת 12",
    "extract": "קשת 12 (נקרא גם ערוץ 12) הוא ערוץ טלוויזיה מסחרי ישראלי של שידורי קשת בע\"מ, קבוצת תקשורת הכוללת גם את הזרוע הבינלאומית קשת אינטרנשיונל ואת הזרוע הדיגיטלית mako. עם עליית ערוץ 2 המסחרי, ב-4 בנובמבר 1993, נמנתה \"קשת\" יחד עם שתי זכייניות נוספות, \"רשת\" ו\"טלעד\". בעקבות פיצול ערוץ 2, ערוץ \"קשת 12\" הושק ב-1 בנובמבר 2017, והחל מינואר 2019 משדר באופן בלעדי את תוכני חברת החדשות של ערוץ 2 לשעבר, הנקראת היום חדשות 12.\nבערוץ משודרות תוכניות טלוויזיה מסוגות שונות, בהן ריאליטי, סאטירה, סדרות דרמה וקומדיה, ותוכניות בידור ומגזין. בין התוכניות המזוהות עם הערוץ: \"עובדה\", \"ארץ נהדרת\", \"נינג'ה ישראל\", \"הכוכב הבא\", \"מאסטר שף\", \"בשבילה גיבורים עפים\", \"צומת מילר\", \"חתונה ממבט ראשון\", \"אופירה וברקוביץ\", \"חדשות הבוקר\", \"ערב טוב עם גיא פינס\", \"אנשים\", \"יצאת צדיק\", \"המתחזים\", \"מועדון לילה\", \"MKR המטבח המנצח\", \"כפולים\" ועוד.",
    "pageid": 1516403
  },
  {
    "title": "רבקה",
    "extract": "רִבְקָה היא דמות מקראית המופיעה בספר בראשית, השנייה בארבע האמהות של עם ישראל. בתו של בתואל ואחות לבן הארמי, אשתו של יצחק, אם יעקב ועשו. אביה של רבקה היה בנו של נחור אחי אברהם, מכאן שאביה של רבקה היה בן דודו של יצחק.\nהמקור העיקרי לידע על רבקה הוא המסופר בספר בראשית, ומדרשי חז\"ל העוסקים בסיפורים אלה. רבקה נזכרת במקרא בשמה 30 פעמים, מספר האזכורים הקטן ביותר מבין האמהות בספר בראשית. לאחר מותה, נקברה רבקה במערת המכפלה, שם נקברו, מלבד רחל, כל אבות ואמהות האומה. לפי האגדה, הייתה רבקה בת 133 שנים במותה.\nשמה של רבקה נגזר מלשון 'מרבק', שפירושו מקום פיטום העגלים, או דישת העגלים.",
    "pageid": 63316
  },
  {
    "title": "רצועת הביטחון",
    "extract": "רצועת הביטחון הייתה שטח בדרום לבנון הסמוך לגבול עם ישראל, שבו שהו צה\"ל וצד\"ל מיוני 1985 ועד לנסיגה לגבול הבין-לאומי ב-24 במאי 2000. ב-10 ביוני 1985 השלים צה\"ל את היערכותו על גבול רצועת הביטחון לאחר שנסוג מרוב השטח שנכבש בשנת 1982 במלחמת לבנון הראשונה. השם רצועת הביטחון ניתן על ידי ישראל, כדי לשקף את מטרתה: יצירת שטח המפריד בין יישובי קו העימות שבצפון ישראל ובין מחבלים השוהים בלבנון, ובכך להגן על יישובים אלה.\nהרצועה כללה כ-10% מהשטח הכולל של לבנון, שכנו בה כ-150,000 תושבים שחיו ב-67 כפרים ועיירות שיעים, מרונים, ועיירה דרוזית אחת, חאצביא. מרכז הרצועה היה העיירה המרונית מרג' עיון, שנחשבה לעיירה החשובה ברצועה. בתקופת קיומה של הרצועה רבים מתושבי הכפרים שבה נמלטו אל מצפון לה. לתושבים שנותרו ברצועה היו קשרים רבים עם ישראל, רבים מהם עבדו בה, וקיבלו ממנה שירותים שונים. יחידת הקישור ללבנון הנפיקה אישורי עבודה לאלפי תושבי דרום לבנון שקרוביהם שירתו בצד\"ל. הכניסה לישראל התקיימה דרך מעברי הגדר הטובה (מעבר ראש הנקרה, מעבר בירנית, מעבר תורמוס, מעבר תבנית, שער עגל ושער פאטמה ליד מטולה, שהיה מעבר הגבול המרכזי).\nבמהלך שהותה של ישראל ברצועת הביטחון החזיק צה\"ל מספר מוצבים באזור, ותמך במיליציה מקומית – צד\"ל – צבא דרום לבנון. צד\"ל ניהל במידה רבה את חיי היום יום ברצועת הביטחון, והחזיק את כלא אל-ח'יאם. באזור שהו גם כוחות יוניפי\"ל מטעם האו\"ם, שנפרשו בדרום לבנון מתום מבצע ליטני ב־1978. רוחב הרצועה היה קילומטרים ספורים במערב, ומעט יותר במזרח.\nב-15 השנים שבהן שהה ברצועת הביטחון, בין 1985 ל-2000, צה\"ל איבד 559 חיילים; כמעט פי חמישה מאשר במלחמת לבנון השנייה, אך בתקופה זמן ארוכה פי 180. ישראל לא הכירה ב־18 שנות השהייה הצה\"לית בלבנון כמלחמה בפני עצמה, עד שבשנת 2020 החליט שר הביטחון וראש הממשלה החלופי, בני גנץ, לקבל את המלצת הרמטכ\"ל אביב כוכבי ולהכיר בה כאחת ממערכות ישראל.",
    "pageid": 44602
  },
  {
    "title": "רשימת פלאי תבל",
    "extract": "רשימות פלאי תבל הן רשימות שנערכו לאורך ההיסטוריה האנושית בניסיון לקטלג קבוצות של אתרים מרשימים ביותר או הישגים הנדסיים ייחודיים.\nשבעת פלאי תבל של העולם העתיק היא הרשימה הידועה הראשונה של מבנים יוצאי דופן. הרשימה הייתה מבוססת על כתבים הלניים שונים וכללה שבעה מבנים אשר הוקמו בעת העתיקה ונחשבו להישגים אנושיים יוצאי דופן.\nרשימת שבעת פלאי תבל הולידה מספר רב של גרסאות לאורך כל הדורות.\nבין הגרסאות המוקדמות הידועות היו אלו של המשורר הרומאי מארטיאליס, ושל הבישוף גרגוריוס מטור. עם הזמן, ובהשפעת גורמים כמו פגעי הטבע, השחתה ועליית הנצרות, אתרים רומיים כמו הקולוסיאום החלו להופיע ברשימות. היסטוריונים מודרניים, אשר יצאו מנקודת הנחה שרשימת הפלאים העתיקים הייתה מוגבלת בהיקפה הגאוגרפי, יצרו גרסאות חדשות לרשימה, שכללו אתרים מעבר לעולם ההלניסטי.\nכיום קיימות רשימות רבות שפורסמו על ידי ארגונים וכותבים שונים, בנושאים מגוונים – פלאי הטבע, הישגים הנדסיים, מבנים חשובים בימי הביניים. כמו כן קיימות רשימות שמטרתן, מעבר למניית מקומות מעניינים בסגנון מדריך טיולים, היא להוות אוסף של אתרים הזקוקים לשימור והגנה.",
    "pageid": 927274
  },
  {
    "title": "שוודיה",
    "extract": "שוודיה (נקראת רשמית: ממלכת שוודיה; בשוודית: Konungariket Sverige – \"קוניניאריקט סווריה\" או בקיצור סווריה ‏‏Ⓘ‏) היא מדינה בסקנדינביה אשר בצפון אירופה, הגדולה מבין המדינות הנורדיות והחמישית בגודל שטחה באירופה. היא גובלת בנורווגיה ממערב, בפינלנד מצפון-מזרח ובים הבלטי ובמפרץ הבוטני ממזרח. בדרום-מערב מפריד מצר קטגט את המדינה מדנמרק. בשל צפיפות האוכלוסין הנמוכה במדינה, נשמרו הנופים המייחדים את שוודיה ובהם היערות והשממות ההרריות.",
    "pageid": 3140
  },
  {
    "title": "שקל חדש",
    "extract": "שקל חדש או שקל ישראלי (בראשי תיבות: ש\"ח, סמל: ₪, בערבית: شيكل جديد או شيكل إسرائيلي) הוא ההילך החוקי של מדינת ישראל. שטרות ומטבעות של השקל החדש הוכנסו למחזור לראשונה ב-4 בספטמבר 1985, במסגרת תוכנית הייצוב הכלכלית של 1985, אולם המעבר הסופי, שכלל נקיבת מחירים בשקל חדש, נקבע ל-1 בינואר 1986. השקל החדש החליף את המטבע הקודם, השקל, לפי שער המרה של 1,000 שקלים = שקל חדש אחד. השקל החדש מחולק ל-100 אגורות. המעבר לשקל החדש נעשה בהתאם לחוק מטבע השקל החדש, התשמ\"ה-1985.\nהשקל החדש מסומן באמצעות הסימן ₪, שבא משמאל למספר.\nהסימון הרשמי של השקל על-פי תקן ISO 4217 הוא ILS (‏Israeli Shekel), אם כי במקרים רבים מסמנים אותו גם בראשי התיבות של שמו באנגלית – NIS (‏New Israeli Shekel).\nהחל מ-26 במאי 2008 השקל החדש הוא מטבע בר-המרה, לאחר שישראל צורפה באופן רשמי למערכת הסליקה הבין-לאומית.\nב-23 בדצמבר 2017 פורסם כי במשרד האוצר מעוניינים לקדם הנפקת מטבע דיגיטלי על ידי בנק ישראל – \"שקל דיגיטלי\", במטרה להגביל את השימוש בכסף מזומן, וכך לצמצם את פעילות השוק האפור.",
    "pageid": 391746
  },
  {
    "title": "שקשוקה (סדרת טלוויזיה)",
    "extract": "שקשוקה היא סדרת טלוויזיה ישראלית המשודרת בכאן חינוכית. הסדרה נוצרה על ידי אבנר ברנהיימר ואסיה לבטוב ובוימה על ידי אביעד קידר. הסדרה נכתבה בהשראת ספריה של גליה עוז \"שקשוקה\" ו\"אני מייקי\".\nהסדרה החלה את שידוריה ב־3 במרץ 2021. ב־13 במרץ 2022 עלתה העונה השנייה. העונה השלישית של הסדרה עלתה ב־12 במרץ 2023. יוצרי הסדרה הודיעה על עונה רביעית ועונה חמישית, העונה הרביעית עלתה ב-10 בספטמבר 2023. העונה החמישית עלתה ב-31 במרץ 2024. העונה השישית עלתה ב-4 באוגוסט 2024.",
    "pageid": 1957975
  },
  {
    "title": "קטגוריה:זוכי אוסקר: הסרט הטוב",
    "extract": "",
    "pageid": 660136
  },
  {
    "title": "קטגוריה:זמרות ישראליות",
    "extract": "",
    "pageid": 1377285
  },
  {
    "title": "אדם (זמר)",
    "extract": "חיים כהן (1 במאי 1960 – 27 ביוני 2024), הידוע בשם הבמה אדם, היה זמר-יוצר ושחקן ישראלי. במרוצת השנים הוציא שבעה אלבומי אולפן, שני אוספים ושני אלבומי הופעה. הוא החל את דרכו כרקדן של יזהר כהן באירוויזיון 1985. בשנת 1987 הוציא לאור את אלבום הבכורה, \"סוד\". האלבום נבדל מהפופ המקומי של התקופה בזכות סגנון שירתו הייחודי של אדם, וקולו העמוק והמחוספס. האלבום נמכר בלמעלה מ-45,000 עותקים בחודשים הראשונים להפצתו, וכלי התקשורת בישראל גילו בזמר התעניינות רבה. אדם זכה בתואר \"זמר השנה\" של רשת ג' באותה שנה וב-1988.\nבשנת 1991 הוא השתתף לראשונה בקדם-אירוויזיון עם השיר \"יחד נעמוד\", שכתב אורי סלע על פי לחן של הנרי ברטר. הוא הגיע למקום השני, אחרי אורנה ומשה דץ ושירם \"כאן\". לאחר שנתיים ניסה את מזלו פעם נוספת עם השיר \"עד\", שנכתב והופק על ידי אהוד מנור וקובי אשרת. \"עד\" הגיע למקום השלישי, אחרי \"ריח וצבע\" של דורון מזר ו\"שירו\" של להקת שירו ושרהל'ה שרון.\nבשנת 1999 פורסם אלבומו החמישי, \"סוד האחד\". יצירה זו הייתה שונה מאוד מקודמותיה: את מקומם של שירי פופ-דאנס, שהפכו ללהיטי מועדונים, תפסו שירים מספר הזוהר ומתורת הקבלה. האלבום לא זכה להצלחה, וסימן את תחילת ההפסקה הארוכה שלקח אדם מעולם המוזיקה. אלבומו השישי, \"רגעים קטנים\", יצא לאור לאחר 11 שנים. ארבע שנים אחר כך פורסם אלבום ההופעה הראשון שלו, \"LIVE זאפה – הלהיטים הגדולים\". בשנת 2019 הוציא את אלבום האולפן האחרון, \"גאולה\". שנה לפני מותו הועלה לשירותי הזרמת המוזיקה אלבום הופעה נוסף בשם \"לייב בגריי 2023\".",
    "pageid": 107997
  },
  {
    "title": "אושיק לוי",
    "extract": "אושיק (אושר) לוי (נולד ב-7 באפריל 1944) הוא זמר ושחקן ישראלי.",
    "pageid": 144847
  },
  {
    "title": "אזבסט",
    "extract": "אזבסט (מיוונית: ἄσβεστος: אַ - \"לא\" וזבֵסט - \"בעיר\") הוא שם לקבוצה של חומרים סיביים שמקורם בסלעים הבנויים ממינרלים סיליקטיים של מגנזיום ו/או ברזל הידרידי.\nהאזבסט נוצר בטבע בצורות רבות (ראו למטה); האזבסט מנוצל על ידי כרייתו ממכרות של סלעי אזבסט.\nסוגים רבים של סיבי אזבסט אשר נשברו לפיסות קטנות, פולטים \"אבק אזבסט\". לאבק האזבסט מיוחסת רשימה ארוכה של מחלות ריאה הכוללות את מחלת האזבסטוזיס וסרטן הריאה וזאת, בגלל שאיפה של חלקיקי האבק הקטנים אל תוך הריאות.\nשימושיו הרבים של האזבסט בתעשייה ובבנייה נאסרו בגלל סכנות אלו במדינות רבות, בהן ישראל.\nבשנים האחרונות מסולקים לוחות האזבסט מבתי ספר, ממחנות צבא ומקומות נוספים בהם נעשה בו שימוש רב בעבר.\nפיסות שלמות של אזבסט אינן מהוות סכנה אלא רק שבירה של לוחות הגורמת להיווצרות אבק.\nעמידותו של האזבסט לאש, חום ומים נוצלה לאורך ההיסטוריה למספר נרחב של מטרות, בעיקר עד שהתגלתה השפעתו המזיקה של האזבסט על הבריאות:\n\nסיבי האזבסט שימשו כאריג לבגדי קבורה בתקופת מצרים העתיקה וגם למפת השולחן של קרל הגדול כאשר, לפי האגדה, קרל זרק את מפתו לתוך האש כדי לנקותה.\nכאשר נעשה באזבסט שימוש להגנה כנגד אש וחום, סיבי האזבסט לרוב עורבבו עם בטון או שולבו בסיבי בד.\nהאזבסט שימש לרוב במנגנוני בלמים וגם בסוגי אטמים בגלל עמידותו לחום.\nמסיבי האזבסט מייצרים גם בידוד לחוטי חשמל.\nאזבסט משמש לייצור בגדים חסיני-אש ומוצרי בנייה שונים, משום שהוא אינו חדיר למים, אינו מוליך חשמל ומבודד חום היטב. בשנות החמישים, עם העלייה הגדולה לישראל, נעשה שימוש רב באזבסט מעורב בבטון לבניין בשל חוזקו, תכונותיו ומחירו הזול. שיכונים אלו כונו \"אזבסטונים\".",
    "pageid": 22152
  },
  {
    "title": "איימי ויינהאוס",
    "extract": "איימי ג'ייד ויינהאוס (באנגלית: Amy Jade Winehouse;‏ 14 בספטמבר 1983 – 23 ביולי 2011) הייתה זמרת-יוצרת יהודייה-בריטית, שהתפרסמה בזכות סגנונה האקלקטי, הכולל תערובת של ז'אנרים רבים, בהם סול, סקא, ג'אז, ורית'ם אנד בלוז.\nאלבומה הראשון של ויינהאוס, Frank, הצליח למדי, הן מסחרית והן בקרב המבקרים במולדתה, הממלכה המאוחדת. האלבום גם היה מועמד לפרס מרקיורי. אלבומה השני, Back to Black, שיצא ב-2006, הוביל לחמש זכיות בפרס גראמי והפך אותה לאמנית הבריטית הראשונה שזכתה בחמישה פרסי גראמי, כולל שלושה מתוך הארבעה הגדולים: \"תגלית השנה\", \"הקלטת השנה\" ו\"שיר השנה\". ב-14 בפברואר 2007 זכתה בפרס המוזיקה הבריטית בקטגוריית \"הזמרת הבריטית הטובה ביותר\".\nויינהאוס נפטרה בביתה בקמדן טאון שבלונדון ב-23 ביולי 2011 מהרעלת אלכוהול.",
    "pageid": 501520
  },
  {
    "title": "אצטדיון המושבה",
    "extract": "אצטדיון המושבה (נקרא גם \"אצטדיון שלמה ביטוח\") הוא אצטדיון כדורגל בפתח תקווה, בסמוך לדרך אם המושבות. באצטדיון 11,500 מקומות ישיבה, והוא נחנך ב-6 בדצמבר 2011. האצטדיון החליף את אצטדיון האורווה, כמגרש הביתי הקבוע של שתי הקבוצות העירוניות הבכירות – מכבי פתח תקווה והפועל פתח תקווה. עלות בניית האצטדיון מוערכת בכ-200 מיליון שקל, כאשר רובו מומן על ידי העירייה, ו-50 מיליון שקל מומנו על ידי המועצה להסדר ההימורים בספורט. האצטדיון הוא חלק מקומפלקס ספורט אשר כולל מגרש סינתטי משני, שלושה מגרשי קטרגל לאימונים, מתחם בילוי וסחר ותוכנית להקמת אולם רב תכליתי, ובין היתר משמש האצטדיון להופעות. בצמוד לאצטדיון נמצאת תחנת רכבת קריית אריה וכן הוקם בקרבתו הדיפו לקו האדום של הרכבת הקלה ועוברים בקרבתו כביש 5 וכביש 4, המקנים לאצטדיון נגישות גבוהה. מלבד הקבוצות העירוניות האצטדיון שימש כאצטדיון ביתי זמני לקבוצות נוספות מליגת העל שנדרשו לאצטדיון ראוי לליגה, גמרי גביע המדינה בכדורגל נשים וכדומה. לעיתים מארח האצטדיון משחקי ידידות של נבחרת ישראל הבוגרת, וכן למשחקים רשמיים של הנבחרת הצעירה עד גיל 21.",
    "pageid": 699033
  },
  {
    "title": "בית הספר לקצינים של צה\"ל",
    "extract": "בית הספר לקצינים של צה\"ל על שם חיים לסקוב (בה\"ד 1) הוא בסיס ההדרכה המרכזי להכשרת קצינים בצה\"ל, אשר בו מתבצעות רוב ההכשרות של קציני וקצינות צה\"ל, למעט טייסים, חובלים וקציני סייבר. הבסיס נמצא בקרבת מצפה רמון, ומפקדו הוא קצין בדרגת אלוף-משנה.\nיעוד הבה\"ד הוא \"להוות בסיס הדרכה להכשרת היסוד של הקצונה הזוטרה בצה\"ל, לחיילות במערך המתמרן, במערך הקרבי והסיוע המינהלתי ובסיס הדרכה להכשרת מפקדי מחלקות לחיל הרגלים\". בשעת חירום, הבה\"ד משמש כחטיבת חיל רגלים (חטיבה 261).",
    "pageid": 66205
  },
  {
    "title": "דניאל הגרי",
    "extract": "דניאל הָגָרִי (נולד ב-14 באוגוסט 1976) הוא קצין צה\"ל בדרגת תת-אלוף, המשרת כדובר צה\"ל. קודם לכן שימש ראש מספן הים, מפקד שייטת 13, עוזר הרמטכ\"ל וראש מחלקת המבצעים של חיל הים.",
    "pageid": 1994909
  },
  {
    "title": "האי (סדרת טלוויזיה)",
    "extract": "האי היא סדרת דרמה ומדע בדיוני ישראלית לילדים ונוער, אשר שודרה בערוץ הילדים החל מ-28 באוקטובר 2007 ועד לסיומה ב-1 במרץ 2010 בחברת HOT. הסדרה מציגה את סיפורם של חבורת ילדים שייעודם הוא להציל את העולם מאסטרואיד שאמור לפגוע בכדור הארץ ב-9 בספטמבר 2009. את הסדרה יצר וכתב גיורא חמיצר והיא בוימה על ידי עפר ויצמן.\nשיר הנושא של הסדרה, \"כאילו אין מחר\", נכתב על ידי גיורא חמיצר, הולחן על ידי דני רייכנטל ובוצע על ידי השחקנית והזמרת דנה ברגר (משחקת בסדרה בתפקיד סילביה).\nהסדרה הופקה בעלות של כ-150 אלף שקל לפרק בממוצע, והיא אחת מסדרות הילדים שהופקו בעלות הגבוהה ביותר בישראל. היא זכתה בפרס האקדמיה לטלוויזיה בקטגוריית תוכנית לילדים ונוער הטובה ביותר לשנת 2008. כוכב הסדרה יון תומרקין זכה בפרס שחקן השנה בטקס נבחרי ערוץ הילדים על תפקידו בסדרה שלוש פעמים.",
    "pageid": 439627
  },
  {
    "title": "היא יושבה לחלון",
    "extract": "\"הִיא יוֹשְׁבָה לַחַלּוֹן\" הוא שיר אהבה של המשורר חיים נחמן ביאליק. השיר נדפס בשבועון של ההסתדרות הציונית, \"העולם\", ב-1 בספטמבר 1910, והוא השמיני בסדרת שירי עם שפרסם ביאליק בכתב העת.",
    "pageid": 1005368
  },
  {
    "title": "הלוח העברי",
    "extract": "הלוח העברי הוא לוח שנה המבוסס על שילוב מחזור הירח ומחזור השמש (לוח ירחי-שמשי) עם התחשבות בימות השבוע. כל שנה מכילה בדרך כלל 12 חודשים (שנה פשוטה) ולעיתים 13 חודשים (שנה מעוברת) המתחילים כל אחד בסמוך למולד הירח. המספר המשתנה של חודשי השנה שומר על הקבלה בין שנה עברית ממוצעת למחזור השמש. אורך שנה פשוטה בלוח העברי הוא 353–355 ימים, ואורך שנה מעוברת הוא 383–385 ימים (בעוד מחזור השמש הוא בן כ-365 ימים).\nהיממה בלוח העברי מתחילה עם שקיעת החמה או צאת הכוכבים.\nבעבר, נקבעו חודשי הלוח העברי על ידי בית דין לפי עֵדוּת-רְאִיָּה, אף שבית הדין ידע לחשב את מועד המולד האסטרונומי, מכיוון שהתורה מצווה לקדש את החודשים על-פי עדים (מצוות קידוש החודש). כיום הלוח העברי הוא לוח מחושב. המסורת מייחסת שינוי זה לתקנה של רבי הלל נשיאה בשנת ד'קי\"ט (359 לספירה).\nעל-פי הלוח העברי נקבעים חגי ישראל ומועדיו. במדינת ישראל הלוח העברי הוא לוח השנה הרשמי, לצד הלוח הגרגוריאני, המשמש כלוח השנה האזרחי הבין-לאומי.",
    "pageid": 865
  },
  {
    "title": "זאב ז'בוטינסקי",
    "extract": "זאב (ולדימיר) יבגנביץ' זַ'בּוֹטִינסקי (בכתיב יידי: זשאַבאָטינסקי; בכתיב רוסי: Влади́мир (Зеэв) Евге́ньевич Жаботи́нский) (י\"ב בחשוון תרמ\"א, 17 באוקטובר 1880, אודסה, האימפריה הרוסית – כ\"ט בתמוז ת\"ש, 3 באוגוסט 1940, האנטר, ניו יורק) היה מנהיג ציוני, סופר, משורר, עיתונאי, מתרגם, פובליציסט ונואם, ממחדשי הצבאיות העברית (כונה: החייל הראשון ליהודה) וממקימי הגדוד העברי במסגרת הצבא הבריטי במלחמת העולם הראשונה ויחידת הגנה עצמית של יהודי אודסה, מכונן הציונות הרוויזיוניסטית, ראש בית\"ר, מפקד האצ\"ל ונשיא הצה\"ר. זאב נמנה בין ההוגים היהודים הליברלים הבולטים בעת החדשה.",
    "pageid": 367
  },
  {
    "title": "חטיבה 55",
    "extract": "חטיבה 55 (במלחמת יום הכיפורים - חטיבה 247, מאוחר יותר חטיבה 623), המכונה גם \"עוצבת חוד החנית\" ו\"המרכזית\", בשל שייכותה ההיסטורית לפיקוד המרכז, היא חטיבת צנחנים במילואים, שהוקמה רשמית בשנת 1966. החטיבה כפופה לעוצבת האש.\nהחטיבה נטלה חלק במלחמות ישראל מעת הקמתה. במלחמת ששת הימים, נטלה החטיבה חלק מרכזי בקרב על ירושלים. במהלך מלחמת ההתשה, השתתפה החטיבה באופן אינטנסיבי בלחימה, במרדפים בבקעת הירדן ובתפיסת קו על גדות תעלת סואץ. במלחמת יום הכיפורים, צלחה את תעלת סואץ (מבצע אבירי לב), וניהלה קרבות להרחבת ראש הגשר בגדה המערבית, מפרברי איסמעליה, העיר סואץ ועד הק\"מ ה-101 מקהיר, במסגרת אוגדה 143.\nבמלחמת לבנון הראשונה, השתתפה החטיבה בקרבות בגזרה המזרחית. החטיבה נטלה חלק גם במבצע חומת מגן, במלחמת לבנון השנייה, במלחמת חרבות ברזל ובפעילות בט\"ש לאורך גבולותיה של ישראל.\nהחטיבה מונה 5 גדודים: 66 (בעבר 7063), 28 (בעבר 8150), 71 (בעבר 9264), גדס\"ר (כולל את פלוגות הסיירת, החה\"ן והפלנ\"ט) 6623 ויחס\"מ (כולל את יחידת הרפואה יר\"א, ניוד ואספקה), מספר יחידות חטיבתיות (פלחי\"ק, פלוגת תצפיות, חפ\"קים ועוד) וכן מפקדת עורף, יחידת התמד\"ה (רקמ\"ה, חש\"ל, שב\"ה, חניכה ושדכנים) ומכלול \"קדמית\".\nגדודי החטיבה מוזנים בעיקר מיוצאי גדוד 101 וסיירת של חטיבת הצנחנים הסדירה. היא אחת משלוש חטיבות צנחנים במילואים, יחד עם חטיבה 226 וחטיבה 646.",
    "pageid": 557686
  },
  {
    "title": "חיים הרצוג",
    "extract": "חיים הֶרְצוֹג (17 בספטמבר 1918; י\"א בתשרי ה'תרע\"ט – 17 באפריל 1997; י' בניסן ה'תשנ\"ז) היה איש צבא, פוליטיקאי, עורך דין וסופר ישראלי שכיהן כנשיאהּ השישי של מדינת ישראל בשנים 1983–1993. בין תפקידיו היה שגריר ישראל באו\"ם, אלוף בצה\"ל וחבר הכנסת.\nהרצוג, יליד בלפסט, הממלכה המאוחדת, היה בנו של הרב יצחק אייזיק הלוי הרצוג, לימים הרב הראשי האשכנזי לישראל. בצעירותו עלה ארצה ושירת ב\"הגנה\" במהלך המרד הערבי הגדול. בהמשך שב לבריטניה, למד משפטים והצטרף לשירות הצבא הבריטי במלחמת העולם השנייה. שב לארץ ב-1947, שירת במלחמת העצמאות והיה מעורב בהקמת אגף המודיעין בצה\"ל. לאחר הקמת המדינה המשיך בקריירה צבאית. הרצוג השתתף במלחמת סיני, התמנה לראש מטה פיקוד הדרום ופרש משירות קבע ב-1962 בדרגת אלוף. הרצוג נמנה בין מקימי מפלגת רפ\"י ובעקבות מלחמת ששת הימים התמנה למושל הצבאי של הגדה המערבית (כולל מזרח ירושלים). מאוחר יותר הוא ניהל קריירה משפטית, והיה שגריר ישראל באו\"ם.\nלאחר סיום כהונתו נבחר הרצוג לחבר הכנסת מטעם סיעת המערך השני ב-1981 וב-1983 ניצח בבחירות לנשיאות בהתמודדות צמודה מול השופט מנחם אלון. הרצוג כיהן בתפקיד נשיא המדינה כעשור, ובמהלך כהונתו העניק חנינה לאנשי השב\"כ הנחקרים במסגרת מעורבותם בפרשת קו 300. נוסף על כך תמך בהקמתה של ממשלת אחדות לאומית (ממשלת ה\"רוטציה\" בין שמעון פרס ליצחק שמיר) בעקבות הבחירות לכנסת האחת עשרה. הרצוג היה לנשיא הראשון שערך ביקור בגרמניה המערבית (ב-1986) כמו גם ביקור רשמי ראשון בארצות הברית (ב-1987). ב-1992 חתמו הנשיא הרצוג מטעם ישראל והמלך חואן קרלוס הראשון מטעמה של ספרד על ביטולו הסמלי של גירוש ספרד במלוא 500 שנה לגירוש. ב-1993 סיים הרצוג את כהונתו השנייה כנשיא ופרש מן החיים הציבוריים. בנו, יצחק הרצוג, מכהן כנשיא מדינת ישראל ה-11.",
    "pageid": 2785
  },
  {
    "title": "חסן יוסף ח'ליל",
    "extract": "שייח' חסן יוּסֶף ח'ליל (בערבית: حسن بن يوسف بن خليل; נולד ב-1955 באל ג'אנייה) הוא בכיר בארגון חמאס ביהודה ושומרון.",
    "pageid": 930185
  },
  {
    "title": "טוביה צפיר",
    "extract": "טוביה צפיר (נולד ב-31 בדצמבר 1945) הוא שחקן, קומיקאי, חקיין, זמר, מדבב, כוכב ילדים ומנחה טלוויזיה ישראלי. מתחילת המאה ה-21 מוכר גם בשם הבמה והדמות שלו סבא טוביה.",
    "pageid": 93052
  },
  {
    "title": "מערך המבצעים המיוחדים",
    "extract": "מערך המבצעים המיוחדים (מ\"מ) הוא מערך באגף המודיעין של צה\"ל, העוסק במבצעים לאיסוף מודיעין. בראשו עומד קצין בדרגת תת-אלוף.\nתפקיד היחידה, לפי מפקד המערך לשעבר, לפתור את ה\"בעיות הגדולות, הביטחוניות, של מדינת ישראל\". עוד לדבריו: \"המ\"מ לא מקבל פקודות ספציפיות, המ\"מ מקבל בעיות. אנחנו לומדים את הבעיה, מפרקים אותה לגורמיה ומביאים את הפתרון. זה יכול לקחת שבוע, חודש או שנתיים\".",
    "pageid": 902097
  },
  {
    "title": "עידו טאקו",
    "extract": "עידו טאקו (נולד ב-4 בנובמבר 2001) הוא שחקן ישראלי.",
    "pageid": 2169438
  },
  {
    "title": "עסקת שחרור החטופים ישראל–חמאס (2023)",
    "extract": "עסקת שחרור החטופים (נקרא גם: מבצע \"דלתות שמיים\") בין מדינת ישראל לארגון הטרור חמאס, במהלך מלחמת חרבות ברזל, התקיימה בין 24 בנובמבר 2023 לבין 1 בדצמבר באותה שנה, והושגה בתיווך קטר. העסקה כללה הפוגה הדדית בלחימה ברצועת עזה במלחמת חרבות ברזל, שחרור אסירים ביטחוניים תמורת שחרור חטופים ישראלים וזרים, בעיקר נשים וילדים, והכנסת דלק וסיוע הומניטרי לרצועת עזה.\nבמסגרת העסקה חמאס התחייב לשחרר 50 ישראלים שנחטפו לעזה במתקפת הפתע על ישראל, בתמורה לכל משוחרר התחייבה ישראל לשחרר שלושה אסירים ביטחוניים פלסטיניים. הצדדים התחייבו להפוגה של ארבעה ימים בלחימה ברצועת עזה, וישראל התחייבה לאפשר הכנסת סיוע הומניטרי ודלקים. הצדדים הסכימו שניתן יהיה להאריך את ההפוגה, בתמורה לשחרור חטופים נוספים, עד עשרה ימים ממועד סיום הפעימה הראשונה, כאשר אם תוצע עסקה נוספת תצטרך הממשלה לדון בה ולאשר אותה מחדש.\nביצוע העסקה החל בהפוגה הדדית בלחימה ביום שישי 24 בנובמבר בשעה 7:00 בבוקר. העסקה הוארכה פעמיים ביומיים, בהם שוחררו 40 חטופים נוספים. בפועל ההפוגה בלחימה נמשכה 7 יממות ושוחררו במסגרתה 80 ישראלים תמורת שחרור 240 אסירים. בנוסף, שוחררו שלא במסגרת העסקה, ישראלי אחד בעל אזרחות רוסית, ו-24 בעלי אזרחות זרה (23 תאילנדים ופיליפיני אחד) שנחטפו מישראל.",
    "pageid": 2280575
  },
  {
    "title": "פיקוד הדרום",
    "extract": "פיקוד הדרום (בר\"ת: פָּדָ\"ם) הוא פיקוד מרחבי בצה\"ל. הפיקוד, שמפקדתו הראשית שוכנת בבית הסראייה בבאר שבע, אחראי לכל היחידות הממוקמות בגזרת עזה, הנגב, הערבה ואילת. מטה הפיקוד צפוי עד 2023 לעבור למתחם בצמוד לקריית התקשוב שמוקמת במזרח באר שבע. מפקד הפיקוד הנוכחי הוא אלוף ירון פינקלמן.",
    "pageid": 89174
  }
]