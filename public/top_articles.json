[
  {
    "title": "אולימפיאדת פריז (2024)",
    "extract": "המשחקים האולימפיים של קיץ 2024 הם המשחקים האולימפיים ה-33 בעת החדשה. הם החלו ב-26 ביולי 2024 ויימשכו עד 11 באוגוסט 2024. בכינוס ה-131 שנערך בלימה בשנת 2017 בחר הוועד האולימפי הבינלאומי את פריז, בירת צרפת, כמארחת של המשחקים. פריז מארחת את האולימפיאדה 100 שנים לאחר שאירחה את המשחקים האולימפיים בפעם האחרונה ובפעם השלישית בתולדותיה, לאחר שאירחה את המשחקים האולימפיים בשנת 1900 ובשנת 1924. אירוח האולימפיאדה בשנת 2024 הפך את פריז לעיר השנייה שמארחת שלוש אולימפיאדות, אחרי לונדון. טקס הפתיחה נערך על נהר הסן, כמו גם תחרויות טריאתלון ושחייה במים פתוחים.",
    "pageid": 1507202
  },
  {
    "title": "אנסטסיה גורבנקו",
    "extract": "אנסטסיה (נסטיה) גּוֹרְבֶּנְקוֹ (נולדה ב-7 באוגוסט 2003) היא שחיינית אולימפית ישראלית, סגנית אלופת העולם, אלופת העולם בבריכת 25 מטרים, 6 פעמים אלופת אירופה, אלופת ישראל ושיאנית ישראל בשחייה. \nגורבנקו היא סגנית אלופת העולם (דוחה 2024) ואלופת אירופה (בלגרד 2024) במשחה ל-400 מטר מעורב אישי, אלופת עולם בבריכת 25 מטר (אבו דאבי 2021) במשחה ל-50 מטר חזה ובמשחה ל-100 מטר מעורב אישי, ובכך הייתה לשחיינית הישראלית הראשונה והיחידה שזכתה בתואר עולמי. היא זכתה שלוש פעמים ברציפות באליפות אירופה (בודפשט 2021, רומא 2022 ובלגראד 2024) במשחה ל-200 מטר מעורב אישי, אלופת אירופה בבריכת 25 מטר (קאזאן 2021) ואלופת אולימפיאדת הנוער (בואנוס איירס 2018) במשחה ל-200 מטר מעורב אישי. שיאנית ישראל ב-10 משחים אישיים, בסגנונות חזה, גב, חופשי ומעורב אישי. היא השחיינית הישראלית הראשונה שעלתה לגמר אולימפי בשחייה (אולימפיאדת טוקיו 2020) במשחה ל-100 מטר גב.",
    "pageid": 1612574
  },
  {
    "title": "ארטיום דולגופיאט",
    "extract": "אַרְטְיוֹם אוֹלֵגוֹבִיץ' דּוֹלְגוֹפְּיַאט (באוקראינית: Арте́м Олегович Долгопят; נולד ב-16 ביוני 1997) הוא מתעמל ישראלי, אלוף אולימפי (טוקיו 2020), אלוף עולם (2023), פעמיים אלוף אירופה (2020 ו-2022) ואלוף ישראל בתרגיל הקרקע.",
    "pageid": 1505166
  },
  {
    "title": "בלקספייס",
    "extract": "בלקספייס היא סדרת דרמת מתח ישראלית. הסדרה שודרה החל מ-13 בדצמבר 2020 ברשת 13. במאי 2021    \nשידור גם בשירותי הסטרימינג של Netflix העולמית.\nב-10 ביוני 2024 עלתה לשידור העונה השנייה של הסדרה.",
    "pageid": 1897325
  },
  {
    "title": "בנימין נתניהו",
    "extract": "בִּנְיָמִין (בִּיבִּי) נְתַנְיָהוּ (‏‏?‏; נולד ב-21 באוקטובר 1949, כ\"ח בתשרי ה'תש\"י) הוא ראש ממשלת ישראל, יושב ראש מפלגת הליכוד וחבר הכנסת מטעמה.\nנתניהו הוא ראש הממשלה הישראלי הראשון שנולד לאחר הקמת מדינת ישראל. בשנים 1984–1988 כיהן כשגריר ישראל באו\"ם, ולאחר מכן הצטרף למפלגת הליכוד והיה חבר הכנסת השתים עשרה וסגן שר החוץ. ב-1993 נבחר ליושב ראש הליכוד. כיהן שש כהונות כראש ממשלה, בשלוש תקופות לא רצופות: בין 1996–1999 בראשות ממשלת ישראל העשרים ושבע; בין 2009–2021 בראשות הממשלה השלושים ושתיים, השלושים ושלוש, השלושים וארבע והשלושים וחמש; ומאז דצמבר 2022 בראשות ממשלת ישראל השלושים ושבע. במצטבר, נתניהו הוא האדם שכיהן כראש ממשלת ישראל במשך התקופה הארוכה ביותר: כ-16 שנים, והוא גם ראש הממשלה שכיהן את התקופה הרצופה הארוכה ביותר: כ-12 שנים. בנוסף כיהן כשר האוצר, שר הביטחון, שר החוץ, שר התקשורת ותפקידים נוספים, חלקם במקביל לכהונותיו כראש ממשלה. בתקופות בהן לא היה חלק מהממשלה כיהן כראש האופוזיציה, למעט השנים 1999–2002 בהן פרש מהפוליטיקה. נכון ל-2024, נתניהו הוא זקן חברי הכנסת בכנסת העשרים וחמש.\nב-24 במאי 2020 החל להתנהל בבית המשפט המחוזי בירושלים משפט נתניהו לאחר שהוגשו נגדו כתבי אישום בעבירות שוחד (בתיק 4000), מרמה והפרת אמונים בשלושה תיקי חקירה (תיק 1000, 2000 ו-4000). בכך, היה נתניהו לראש ממשלת ישראל היחיד, עד היום, שהואשם וניהל משפט פלילי בזמן כהונתו.\nאירועים מדיניים מרכזיים במהלך כהונותיו כראש ממשלה כללו חתימה על הסכם חברון והסכם וואי עם הרשות הפלסטינית (במהלך כהונתו הראשונה), העברת השגרירות האמריקאית לירושלים בשנת 2018, וכן חתימה על הסכמי שלום עם איחוד האמירויות הערביות, בחריין, מרוקו וסודאן במסגרת הסכמי אברהם\" בשנת 2020. בנוסף, אירעו מספר אירועים ביטחוניים במהלך כהונותיו, בהם מבצע עמוד ענן, מבצע צוק איתן, מבצע שומר החומות ומתקפת הפתע של חמאס באוקטובר 2023 שהובילה למלחמת חרבות ברזל. אירועים בולטים נוספים במהלך כהונתו כללו את המחאה החברתית ועסקת שליט בשנת 2011, מגפת הקורונה ב-2020 עד 2021, קידום הרפורמה המשפטית בשנת 2023, והתקיפה האיראנית על ישראל בשנת 2024.\nכשר אוצר (בין השנים 2003–2005), הוביל נתניהו רפורמות משמעותיות בכלכלה הישראלית ובין היתר קידם הפרטה, הורדת מיסים, וקיצוץ בקצבאות הביטוח הלאומי.\n\n",
    "pageid": 127857
  },
  {
    "title": "ברוך שמאילוב",
    "extract": "ברוך שמאילוב (נולד ב-2 בספטמבר 1994) הוא ג'ודוקא ישראלי המתחרה בקטגוריית המשקל עד 66 ק\"ג, זוכה מדליית ארד מאולימפיאדת טוקיו 2020 בקטגוריית הנבחרות המעורבות כחלק מנבחרת ישראל. שמאילוב מחזיק בשלוש מדליות מטורניר המאסטרס ובשבע מדליות מטורנירי גראנד סלאם. נכון ליולי 2024, שמאילוב מדורג במקום העשרים וארבעה בעולם, לקטגוריית המשקל שלו.\n\n",
    "pageid": 1575709
  },
  {
    "title": "ג'ודו",
    "extract": "ג'וּדוֹ (קאנג'י: 柔道, רומאג'י: Jūdō, מילולית: \"הדרך הרכה\") היא אמנות לחימה יפנית מודרנית (גנדאי בודו) וספורט לחימה מקטגוריית הגראפלינג שנוסדה בסוף המאה ה-19 ביפן על ידי פרופ' ג'יגורו קאנו. אדם המתאמן בג'ודו נקרא ביפנית \"ג'ודוקא\" ובעברית \"ג'וּדַאי\".",
    "pageid": 8257
  },
  {
    "title": "גפן פרימו",
    "extract": "גפן פרימו (נולדה ב-26 במרץ 2000) היא ג'ודוקא ישראלית המתחרה בקטגוריית המשקל עד 52 ק\"ג, זוכת מדליית ארד באליפות העולם 2021 ומחזיקה בשתי מדליות ארד מאליפויות אירופה בשנים 2018 ו-2021.",
    "pageid": 1583834
  },
  {
    "title": "דגל הדרוזים",
    "extract": "דגל הדרוזים הוא סמלה של  העדה הדרוזית ומייצג למעשה את האמונה והדת הדרוזית ואת בסיסה. ישנן שתי צורות שונות לדגל הדרוזים. האחת, דגל רגיל – והאחרת, דגל בצורת כוכב בעל חמישה קודקודים. בשתי הצורות באים לידי ביטוי חמישה צבעים: ירוק, אדום, צהוב, כחול, ולבן, כאשר לכל צבע משמעות מיוחדת ומרכזית החשובה לדרוזים.\nהדגל, בצורתו הקונבנציונלית, שימש כדגל הישות האוטונומית מדינת ג'בל א-דרוז שהתקיימה בהר הדרוזים בין השנים 1921 ו-1936.\nמשמעות הצבעים בדגל לפי ספר הדת הדרוזי \"איגרות החוכמה\":\n\nהירוק: מסמל את חמזה בן-עלי (ממקימי הדת הדרוזית).\nהאדום: מסמל את אבו אבראהים בן מוחמד בן חאמד א-תמימי (ממנהיגי הדת).\nהצהוב: מסמל את אבו עבדללה מוחמד בן וַהְב אל-קרשי (ממנהיגי הדת).\nהכחול: מסמל את אבו אל-ח'יר סלאמה בן עבד אל-והאב א-סאמרי (ממנהיגי הדת).\nהלבן: מסמל את בהאא א-דין אבו אל-חסן עלי בן אחמד א-סמוקי (ממנהיגי הדת).\n\nלפי פרשנות אחרת שנפוצה רק בישראל, כל אחד מן הצבעים מסמל היבטים שונים על הדת הדרוזית: \n\nאדום: מסמל את הגבורה, האומץ והאהבה\nצהוב: הידע, ההארה והחיטה\nירוק: אדמה וטבע\nכחול: סבלנות, סלחנות, אחווה, שמים ומים\nלבן: שלום, פיוס וטוהר\nמשמעויות הצבעים בדגל על פי פרשנות אחרת: \n\nאדום (א-נפס – הנשמה): מייצג את \"הנשמה\", הירח מקבל האור (מחזיר האור האציל של השמש) ושהיד (עד) של האמת בכל תקופה ודור.\nצהוב (אל-כלימה – המילה): מייצג את \"המילה\", המתווך בין ממלכת העד וממלכת החומר. \"המילה\" היא צורת הביטוי הטהורה ביותר וההתגלמות הרכה ביותר של האמת.\nירוק (אל-עקל – השכל): מייצג את \"השכל\", תודעה משיחית, המראה הקדמונית של האמת, השמש שאורה יוצר את הידע של האמת אפשרי.\nכחול (א-סאבק – הקודם): מייצג את הפוטנציאל, הכוח הנפשי של היות הרצון.\nלבן (א-תאלי – הבא): מייצג את מימוש \"היות הרצון\", את התהוות הכוח של היות הרצון, התממשות מלאה של החומריות של העולם האפלטוני בעולם החומר.\nכדוגמה, ניתן לציין שהשיח'ים הדרוזים לובשים כובע שצורתו כצורת תרבוש טורקי, אך צבעו – לבן במעטפת, ואדום בבסיסו העליון – צבעים שעל פי משמעותם מסמלים את הטוהר והאהבה שהן מידותיו העליונות של השיח'.\n\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n",
    "pageid": 29991
  },
  {
    "title": "דדפול & וולברין",
    "extract": "דדפול & וולברין (באנגלית: Deadpool & Wolverine, נהגה \"דדפול ווולברין\") הוא סרט גיבורי-על אמריקאי המבוסס על הדמויות דדפול ווולברין מבית מארוול קומיקס, שמופק בשיתוף פעולה בין אולפני מארוול ואולפני \"Maximum Effort\" ומופץ על ידי סרטי אולפני וולט דיסני. הסרט מהווה המשכון לסרט \"דדפול 2\", וכן את סרטו ה-34 של היקום הקולנועי של מארוול. \nאת הסרט מביים שון לוי על פי תסריט שכתב יחד עם רט ריס, פול ורניק, זב ולס וראיין ריינולדס, שאף שב לגלם את דמותו של וייד וילסון / דדפול לצדו של יו ג'קמן כג'יימס \"לוגאן\" האולט / וולברין, בנוסף למורנה בקארין ובריאנה הילדברנד.\nבנובמבר 2016, נמסר לראשונה על פיתוחו של סרט שלישי בכיכובו של דדפול באולפני המאה ה-20, שהוקפא לאחר רכישת החברה על ידי חברת וולט דיסני במרץ 2019. עם רכישת האולפנים, הועברה השליטה בדמות לאולפני מארוול, שהחלו לפתח מחדש את הסרט בשיתוף פעולה עם ריינולדס. הסרט מכניס לראשונה את דמותו של דדפול אל היקום הקולנועי של מארוול תוך שמירה על סיווג הצפייה \"R\" לו זכו הסרטים הקודמים. בנובמבר 2020, נמסר על שכירתם של התסריטאים ונדי מולינו וליזי מולינו-לוגלין לכתיבת התסריט, אך במרץ 2022, נמסר כי יחליפו אותן ריס וורניק, שהיו אמונים על כתיבת שני הסרטים הראשונים והופקדו על שכתוב התסריט, לצד האישור כי את הסרט יביים לוי. צילומי הסרט החלו בשלהי מאי 2023 בלונדון ובאולפני \"פיינווד\" שבבקינגהמשייר, אנגליה, והתקיימו גם בוונקובר, קנדה.\n\n",
    "pageid": 2111711
  },
  {
    "title": "דוקטור דום",
    "extract": "דוקטור דום (באנגלית: Doctor Doom) הוא דמות בדיונית של נבל-על המופיעה בחוברות הקומיקס ביקום מארוול קומיקס. דמותו הופיעה לראשונה בחוברת Fantastic Four #5 מיולי 1962, ונוצרה על ידי הכותב סטן לי והמאייר ג'ק קירבי. דום הוא שליט אומת לאטבריה הבדיונית. משמש כאויבם המושבע של ארבעת המופלאים, אם כי נלחם לעיתים נגד ספיידרמן, דוקטור סטריינג', האוונג'רס, אקס-מן, המעניש, בלייד והגולש הכסוף בין היתר.\nדוקטור דום הוא האלטר אגו של ויקטור וון דום, מדען מבריק וממציא גאון שנולד לפני מאות שנים, ונשבע לנקום את העוול אשר נגרם להוריו הצוענים. בבגרותו, ויקטור החל להשתמש באמצעים טכנולוגים ובכישוף כדי לפתח מכשירים מופלאים שיעזרו לו להגן על בני שבטו. הוא התקבל לאוניברסיטת האמפייר סטייט, שם ניסוי שהשתבש גרם לצלקות על פניו ולסילוקו. הוא יצר לעצמו חליפה, ונעשה נבל-על. החל מאוקטובר 2016, דום משמש כאיירון מן ביקום מארוול בעקבות אירועי מלחמת האזרחים השנייה.\nדמותו של דוקטור דום מדורגת במקום השלישי ברשימת מאה נבלי-העל הגדולים של כל הזמנים לפי אתר IGN, במקום הרביעי ברשימת מאה הנבלים הגדולים של כל הזמנים לפי מגזין ויזארד וכן במקום ה-25 ברשימת 50 דמויות הקומיקס הגדולות של כל הזמנים לפי מגזין אמפייר. את דמותו בסרטי הלייב אקשן \"ארבעת המופלאים\" ו\"ארבעת המופלאים: עלייתו של הגולש הכסוף\" גילם השחקן ג'וליאן מקמהון, בסרט האתחול ארבעה מופלאים מ-2015 השחקן טובי קבל ובסרט אתחול נוסף שעתיד לצאת לאקרנים ב-2026 יגלם אותו רוברט דאוני ג'וניור.",
    "pageid": 168971
  },
  {
    "title": "דרוזים",
    "extract": "דרוזים (בערבית: دُرُوز, דֻרוּז; צורת היחיד: دُرْزِيّ, דֻרְזִיּ) הם קבוצה אתנו-דתית דוברת ערבית במזרח התיכון, המקיימת דת אתנית ייחודית שהתפצלה מהאסלאם השיעי-איסמאעילי במאה ה-11.\nעל פי העדויות ההיסטוריות, האמונה הדרוזית - דין א-תַּוְחִ֫יד (دين التوحيد, ובעברית: דת הייחוד), צמחה במצרים בתחילת המאה ה-11, ובמרכזה עמדה דמותו של אל-חאכם באמר אללה (الحاكم بامر الله), הח'ליף ה-6 בשושלת הפאטמית. על פי המסורת הדרוזית, אל-חאכם היה התגלמות הרוח האלוהית. בשנת 1021 הוא נעלם אבל לפני שנעלם הוא הורה לאנשיו להפיץ את אמונתו[דרוש מקור: האם זוהי מסורת או נתמך על ידי מקורות היסטוריים?], ומי שהמשיכו להפיץ את בשורתו ואת האמונה שהוא התגלות האלוהות היו חמזה בן-עלי ומוחמד בן אסמאעיל א-דרזי. השניים הסתכסכו וא-דרזי הואשם במעשים שליליים, ועל כן הכינוי \"דרוזי\" נחשב דווקא לשלילי בעיני הדרוזים, והם מעדיפים להיקרא בשם \"בַּ֫נִי מערוף\" (بني معروف) שפירושו \"בני החסד\". אחרים גורסים שבני מערוף היו שבט שאימץ את הדת הדרוזית בעבר הרחוק. על פי מסורות דרוזיות לדרוזים שורשים קדומים בהרבה, שהתנהלו לאורך שנים באופן מחתרתי.\nהדרוזים במזרח התיכון הם דוברי השפה הערבית הדומה לניבים סוריים. כמעט כל הדרוזים במזרח התיכון חיים באזור הגאוגרפי הכולל את לבנון, דרום סוריה וצפון ישראל (ראו הדרוזים בישראל). התיישבותם הררית, במטרה להישמר מאוכלוסייה עוינת. רובם אזרחים סורים, אך יש קהילה דרוזית גדולה בין אזרחי לבנון. בסוף שנת 2024 נמנו 160 אלף דרוזים תושבי קבע בישראל, מהם כ-120 אלף אזרחים ישראלים, והיתר חלק מתושבי רמת הגולן המסרבים לקבל אזרחות ישראלית. ישנה קהילה דרוזית גדולה בוונצואלה וזאת בשל הגירה מסיבית, מסוף המאה ה-18, מהמזרח התיכון, לצורכי עבודה. כמו כן, ישנן קהילות דרוזיות גדולות בארצות הברית, בקנדה, באוסטרליה, בגרמניה, בשוודיה ובקולומביה.\nהדרוזים בישראל מהווים כ-1.6% מכלל אוכלוסיית המדינה.\n\n",
    "pageid": 9880
  },
  {
    "title": "דרוזים בישראל",
    "extract": "הדרוזים בישראל (בערבית: الدروز في إسرائيل) הם קבוצה אתנו-דתית דוברת-ערבית בישראל, ומקיימים דת ייחודית שהתפצלה מהאסלאם השיעי-איסמאעילי במאה ה-11. הם מתגוררים בעיקר בכפרים בכרמל, בגליל, וברמת הגולן. דרוזים שומרים על השפה והתרבות הערבית כחלק בלתי נפרד מזהותם, והערבית היא השפה העיקרית שלהם.\nבסוף שנת 2021 נמנו כ-150,000 דרוזים מבין תושבי הקבע בישראל, מהם כ-125,400 אזרחים ישראלים, והיתר תושבי רמת הגולן בצידו הישראלי שמרביתם מסרבים להתגייס או אף לקבל אזרחות ישראלית (רבים מהם מזדהים כתומכי משטר אסד בסוריה). היישובים עם מספר הדרוזים הגדול ביותר היו דלית אל-כרמל (18 אלף), ירכא (17.7 אלף) מע'אר (13.8 אלף) בית ג'ן (12.5 אלף) ועספיא (9.7 אלפים).\nהדרוזים הם דוברי ערבית (דרוזית) בניב המיוחד להם, הדומה לדיאלקטים סוריים של השפה הערבית. כמעט כל הדרוזים מתגוררים באזור הגאוגרפי הכולל את לבנון, דרום סוריה וצפון ארץ ישראל. התיישבותם הררית ברובה, במטרה להישמר מאוכלוסייה עוינת. רובם אזרחים סורים, אך יש קהילה דרוזית גדולה גם מבין הלבנונים.\nלדרוזים כיום דת הנחשבת בעיני רבים כעצמאית ונפרדת (מונותאיסטית, אברהמית ואתנית) יוצאת-האסלאם השיעי איסמאעילי לפני כאלף שנה במצרים, שעיקריה נשמרים בסודיות. כך גם מגדיר אותם החוק בישראל, על אף שישנן מדינות אחרות במזרח התיכון, כמו איחוד האמירויות הערביות ולבנון, שם הדרוזים נחשבים כחלק מהאוכלוסייה המוסלמית. מבחינה לשונית, לדרוזים שפה הדומה לערבית של המוסלמים והנוצרים שבלבנט. רוב הדרוזים בישראל מגדירים עצמם בתור \"ערבים\" (71%), והשאר מגדירים עצמם כ\"דרוזים\" או \"דרוזים-ערבים\".\nנכון ל-2019 מהווים הדרוזים כ-1.5% מכלל אוכלוסיית מדינת ישראל.",
    "pageid": 514523
  },
  {
    "title": "דריק שארפ",
    "extract": "דריק לאנוריס שארפ (באנגלית: Derrick Lanorris Sharp; נולד ב-5 באוקטובר 1971) הוא כדורסלן עבר אמריקאי-ישראלי. בין היתר שימש כקפטן קבוצת מכבי תל אביב, ובין השנים 2011–2013 היה גם עוזר המאמן בקבוצת מכבי תל אביב.\nשארפ נולד באורלנדו שבפלורידה, ארצות הברית. ב-1993 הגיע לראשונה לישראל, שיחק במכבי חדרה ובבית\"ר מגדל העמק ובעקבות יכולת טובה עבר בשנת 1996 למכבי תל אביב בה שיחק במשך 15 שנים עד פרישתו ממשחק בשנת 2011. בשש עונותיו האחרונות במכבי תל אביב שימש כקפטן הקבוצה. במשחקו שארפ התאפיין בעיקר ביכולת קליעה מטווח שלוש הנקודות ומקו העונשין. אחד מרגעי השיא שלו בקריירה היה בנס ז'לגיריס, אז קלע שלשה בשנייה האחרונה של משחק היורוליג נגד ז'לגיריס קובנה בעונת 2003/2004, אשר כפתה הארכה שבסיומה ניצחה מכבי והעפילה לפיינל פור שנערך באותה שנה בתל אביב, בו זכתה לאחר מכן.\nשארפ הוא אחד השחקנים המעוטרים בתולדות הכדורסל הישראלי. הוא זכה ב-13 אליפויות, 11 גביעי מדינה, ובשלוש אליפויות אירופה. כמו כן זכה להוקרה מטעם היורוליג ומנהלת ליגת העל כאחד הסמלים הגדולים של מכבי תל אביב בכל הזמנים. שארפ הוא השחקן המבוגר ביותר שלבש אי פעם את מדי מכבי תל אביב.",
    "pageid": 67199
  },
  {
    "title": "האח הגדול עונה 14",
    "extract": "האח הגדול עונה 14 היא העונה ה-14 של תוכנית המציאות \"האח הגדול\", והעונה השמינית (כולל עונות ה-VIP) של התוכנית במצטבר שמשודרת ברשת 13. העונה עלתה לשידור ב-2 ביוני 2024. את העונה מנחים גיא זו-ארץ ולירון ויצמן.",
    "pageid": 2329341
  },
  {
    "title": "האמת (סדרת טלוויזיה)",
    "extract": "האמת היא סדרת דרמת מתח ישראלית מאת דפנה לוין (\"אופוריה\", \"בטיפול\"). הסדרה משודרת החל מ-15 ביולי 2024 בכאן 11.\nהסדרה הייתה אמור לעלות לשידור בסוף 2023, אך עקב מלחמת \"חרבות ברזל\" עלייתה לשידור נדחתה.\nהסדרה נמכרה לתאגיד השידור AMC, ויופץ בשירותי הסטרימינג AcronTV בארצות הברית, בריטניה ואוסטרליה.\nאף על פי שלא מדובר בסדרת דוקו, הסדרה נכתבה בחלקה בהשראת פרשת רצח תאיר ראדה אשר התרחש בשנת 2006 וכלל סיקור תקשורתי נרחב ותיאוריות רבות לגבי זהות הרוצח.",
    "pageid": 2357454
  },
  {
    "title": "היקום הקולנועי של מארוול",
    "extract": "היקום הקולנועי של מארוול (באנגלית: Marvel Cinematic Universe, מוכר גם בראשי התיבות MCU) הוא זיכיון קולנועי של סרטי גיבורי-על שמופק על ידי אולפני מארוול, המבוססים על חוברות הקומיקס של חברת מארוול קומיקס. הזיכיון כולל סרטי קולנוע וסדרות טלוויזיה נפרדים המתרחשים באותו יקום בדיוני ונמצאים על אותו ציר זמן.\nהסרט הראשון שהתחיל את היקום הקולנועי של מארוול היה \"איירון מן\" משנת 2008, כשלב ראשון בסדרת סרטים שהסתכמו בסרט \"הנוקמים\" של שנת 2012. השלב השני החל עם צאתו של הסרט \"איירון מן 3\" משנת 2013 והסתכם בצאת הסרט \"אנטמן\" משנת 2015. השלב השלישי החל עם צאתו של הסרט \"קפטן אמריקה: מלחמת האזרחים\" משנת 2016 והסתכם בסרט \"ספיידרמן: רחוק מהבית\" משנת 2019. שלושת השלבים מכונים \"סאגת האינסוף\". השלב הרביעי החל עם צאתו של הסרט \"האלמנה השחורה\" משנת 2021 והסתכם בסרט \"הפנתר השחור: ואקאנדה לנצח\" משנת 2022. השלב החמישי החל עם צאתו של הסרט \"אנטמן והצרעה: קוונטומאניה\" משנת 2023 ויסתכם בסרט \"קפטן אמריקה: עולם חדש מופלא\" משנת 2025. בנוסף הוכרז גם על שלב שישי, שיתחיל עם צאת הסרט \"ת'אנדרבולטס\" משנת 2025 ויסתכם בסרט \"הנוקמים: מלחמות סודיות\" משנת 2027. שלושת השלבים הללו מכונים \"סאגת המולטיוורס\" היקום הקולנועי החל להתרחב עם שחרורם של סרטונים קצרים למדיות הביתיות בשנת 2011, וכן בשידורן של סדרת טלוויזיה ברשתות טלוויזיה שונות. סדרות טלוויזיה נוספות נמצאות בשלבי פיתוח.\nלאחר צאת \"הנוקמים: עידן אולטרון\", היקום הקולנועי של מארוול עבר את רף ההכנסות של זיכיון סרטי \"הארי פוטר\" והפך לזיכיון הסרטים בעל ההכנסות הגבוהות ביותר בעולם. הסרטים שבעצמם התבססו על חוברות קומיקס זכו לגרסה משלהם של חוברות קומיקס וסרטים קצרים. \"הנוקמים: סוף המשחק\", שהוא הסרט הרביעי מסדרת הנוקמים של מארוול, היה הסרט בעל ההכנסות הגבוהות ביותר בהיסטוריה, לאחר שעקף את הסרט \"אווטאר\". נכון לשנת 2022, הוא הסרט השני בעל ההכנסות הגבוהות בהיסטוריה, בהפרש של כחמישים מיליון דולר מ\"אווטאר\", שהופץ להקרנה מחודשת בסין ב-2021.",
    "pageid": 1125013
  },
  {
    "title": "המירוץ למיליון (תוכנית טלוויזיה ישראלית)",
    "extract": "המירוץ למיליון היא הגרסה הישראלית לתוכנית המציאות האמריקאית \"The Amazing Race\". שידור הגרסה הישראלית של התוכנית החל בפברואר 2009, בערוץ 2, על ידי הזכיינית \"רשת\". החל מ-1 ביולי 2024 משודרת העונה התשיעית של התוכנית, והראשונה בקשת 12, בהנחייתו של יהודה לוי.\nבטקס פרסי האקדמיה הישראלית לטלוויזיה לשנת 2014 זכתה העונה הרביעית של התוכנית בפרס \"תוכנית המציאות הטובה ביותר\".",
    "pageid": 632003
  },
  {
    "title": "המשחקים האולימפיים",
    "extract": "המשחקים האולימפיים הם אירוע עולמי של תחרויות ספורט רב-ענפיות הנערך אחת לשנתיים – פעם משחקי קיץ ופעם משחקי חורף. לאחר המשחקים האולימפיים מתקיימים המשחקים הפאראלימפיים (מהמילה היוונית \"Para\", ליד) בהשתתפות ספורטאים בעלי מוגבלויות. במשחקים האולימפיים משתתפים טובי הספורטאים מכל העולם, והם נחשבים במרבית הענפים האולימפיים לאירוע השיא העולמי של אותו ספורט.\nכיום נערכים המשחקים האולימפיים העיקריים בקיץ מדי ארבע שנים, ומשחקי החורף המצומצמים יחסית נערכים שנתיים לאחר מכן. משחקי הקיץ הם האירוע הספורטיבי הגדול ביותר בעולם מבחינת היקף ההשתתפות. היקף הצפייה במשחקים בכלי התקשורת נחשב השני בגודלו לאחר היקף הצפייה במשחקי גביע העולם בכדורגל (המונדיאל).\nהמונח \"אולימפיאדה\" התייחס בעבר לתקופה בת 4 השנים שבין המשחקים האולימפיים, אך כיום הוא משמש בקרב דוברי עברית לתיאור האירוע עצמו, ובהשאלה כדי לציין אירועים תחרותיים כלל-עולמיים נוספים. באנגלית נפוץ המונח \"The Olympics\" (\"האולימפיים\") כהתייחסות לאירוע ולמשחקים.",
    "pageid": 9813
  },
  {
    "title": "התעמלות מכשירים",
    "extract": "התעמלות מכשירים היא אחד מענפי ההתעמלות. זהו ספורט אולימפי בו מתחרים בנפרד גברים ונשים. חוקת הענף, והחלטות רשמיות אחרות נקבעות על ידי הפדרציה הבינלאומית להתעמלות (Federation Internationale de Gymnastique, בראשי תבות FIG). הענף נחשב לאחד משלושת הענפים האולימפיים החשובים, לצד האתלטיקה והשחייה.\nהגברים מתחרים בשישה מכשירים: קרקע, סוס סמוכות, טבעות, קפיצות, מקבילים ומתח, נשים מתחרות בארבעה מכשירים: קפיצות, מקבילים מדורגים, קורה וקרקע. כן נערכות תחרויות קרב-רב, בהן מתחרים המתעמלים בכל המכשירים ומדורגים על פי הניקוד המצטבר שלהם, ותחרויות קבוצתיות, בהן מכל קבוצה או נבחרת מתחרה מתעמל אחד על כל מכשיר.",
    "pageid": 110100
  },
  {
    "title": "וליד ג'ונבלאט",
    "extract": "וליד ג'ונבלאט (בערבית: وليد جنبلاط, תעתיק מדויק: וליד גֻ'נבלאט, ובשפות מסוימות נהגה: \"ג'ומבלאט\", נולד ב-7 באוגוסט 1949) הוא פוליטיקאי לבנוני דרוזי ממוצא כורדי, אשר עומד בראש המפלגה הסוציאליסטית הפרוגרסיבית בלבנון. המנהיג הבולט ביותר של הקהילה הדרוזית במדינה.",
    "pageid": 229477
  },
  {
    "title": "חוק יסוד: ישראל – מדינת הלאום של העם היהודי",
    "extract": "חוק יסוד: ישראל – מדינת הלאום של העם היהודי (מכונה גם: חוק הלאום או חוק יסוד: הלאום), מעגן בחוק-יסוד את זהותה של מדינת ישראל כמדינת הלאום של העם היהודי, ומוסיף סדרת הוראות העוסקות במאפייניה היסודיים של המדינה כמדינה יהודית. רוב ההוראות המופיעות בחוק כבר עוגנו בחוקים רגילים או בחוקי היסוד. החוק אושר בכנסת ב־19 ביולי 2018 ברוב של 62 בעד, 55 נגד ושני נמנעים. \nחוק-היסוד קובע כי מדינת ישראל היא מדינת הלאום של העם היהודי, שבה זכותו הטבעית להגדרה עצמית, זכות שבמדינת ישראל היא ייחודית לעם היהודי. החוק מעגן בחוק יסוד את מעמדם של סמל מדינת ישראל, דגל ישראל והתקווה כהמנון המדינה, לוח השנה העברי, חגי ישראל ומועדיו והשפה העברית כשפת המדינה. כמו כן קובע החוק שהמדינה תעודד התיישבות יהודית, שירושלים השלמה והמאוחדת היא בירת ישראל, וכי הערבית לא תיחשב שפה רשמית אלא שפה בעלת מעמד מיוחד.\nנוסח החוק שהתקבל עורר מחלוקת, בעיקר על כך שנעדר ממנו אזכורה של ישראל כמדינה דמוקרטית המקנה שוויון לכל אזרחיה.",
    "pageid": 1231023
  },
  {
    "title": "חזבאללה",
    "extract": "חִזְבְּאַללַּה (בערבית: حزب الله – \"אנשי האל\" או \"מפלגת האל\", בתעתיק מדויק: חזב אללה) היא מיליציית גרילה וטרור ומפלגת ימין אסלאמיסטית-שיעית בלבנון. המפלגה הפרלמנטרית שהוקמה על ידי חזבאללה נחשבת כנציגה בולטת של בני העדה השיעית בלבנון, יחד עם מפלגת אמל הנחשבת למתונה יותר. הארגון נוקט בפעולות גרילה וטרור נגד מטרות ישראליות, פנים-לבנוניות, סוריות, ואף בין-לאומיות. הארגון כולו (או הזרוע הצבאית שלו) מוגדר כארגון טרור על ידי מדינות וישויות מדיניות רבות, ובהן אוסטרליה, ניו זילנד, ארצות הברית, האיחוד האירופי, גרמניה, הממלכה המאוחדת, אוסטריה, ליטא, סרביה, אסטוניה, הולנד, סלובניה, ישראל, מדינות המפרץ, רוב מדינות הליגה הערבית, קולומביה, ארגנטינה, פרגוואי, הונדורס וקנדה. אנשי הארגון עצמו וגורמים אסלאמיים אחרים נוהגים לכנותו \"אל-מוקַאוַמַה\" (בערבית: المقاومة – \"ההתנגדות\").\nחזבאללה הוקם כמיליציה ב־1982 (באופן רשמי ב־1984). קיימות עדויות רבות לכך שאיראן בנתה, מימנה וציידה את חזבאללה, ולכך שפעולות הטרור של הארגון נעשות בשיתוף פעולה מלא עם המשטר האיראני ובהוראתו. בנוסף, איראן עזרה לחזבאללה להקים מנגנון פוליטי שמטרתו להפוך את לבנון למדינה שיעית פונדמנטליסטית. מיום הקמתו רואה הארגון במדינת ישראל אויב ועוסק בפעילות עוינת נגדה. בהודעות רשמיות של הארגון לא מכונה ישראל בשמה אלא \"פלסטין הכבושה\" או \"האויב הציוני\". הארגון תובע מישראל להשיב את חוות שבעא, את שבעת הכפרים ואת צפון הכפר עג'ר לריבונות לבנונית. במהלך מלחמת האזרחים בסוריה השתתף חזבאללה באופן פעיל לצד המשטר הסורי, ואיבד מאות מלוחמיו.\nחזבאללה מחזיק בתפיסת הפעלה ייחודית, ורואה עצמו הן כארגון צבאי והן כארגון גרילה, בו-זמנית.\nמזכ\"ל הארגון משנת 1992 הוא סייד חסן נסראללה.",
    "pageid": 1318
  },
  {
    "title": "טאי זקס",
    "extract": "מחלת טאי זקס או טיי זקס (באנגלית: Tay-Sachs Disease) היא מחלה תורשתית קטלנית, שרוב הילדים הלוקים בה מתים בשנות חייהם הראשונות בשל נזק מוחי קשה הנובע מחוסר באנזים חיוני האחראי על חילוף חומרים של שומנים. המחלה אינה ניתנת לריפוי.\nהמחלה הוגדרה על ידי הרופאים ווארן טאי וברנרד זקס בסוף המאה ה-19 ועל שמם קרויה המחלה.\nיילוד עלול ללקות במחלת טאי זקס רק אם שני הוריו הם נשאים של האלל הרצסיבי הגורם לה. במקרה כזה, יש סיכוי של 25% שהיילוד ילקה במחלה, וסיכוי של 50% שהוא יהיה נשא של הגן. מחלת טאי-זקס נפוצה בקרב יהודים אשכנזים בשיעור ניכר פי כמה מאשר תפוצתה בקרב אוכלוסיות אחרות; 1 מכל 27 יהודים אשכנזים בארצות הברית, למשל, נושא את הגן הפגום, לעומת 1 מתוך 200 בקרב האוכלוסייה הכללית.\nמאז שנות ה-70, בדיקות גנטיות למניעה היו יעילות למדי לחיסול המחלה מהאוכלוסייה היהודית האשכנזית.\nבישראל, מסבסד משרד הבריאות בדיקת סקר גנטי לגילוי המחלה לכל אדם הרוצה בכך. אם האדם נמצא נשא, ייבדקו בשנית שני בני הזוג. אם שניהם ימצאו נשאים (והאישה בהריון או שתיכנס להריון בעתיד) - יהיה צורך לבצע בדיקת מי שפיר או בדיקת סיסי שליה כדי לגלות אם העובר לוקה במחלה הקטלנית.\nיש צורה נוספת של המחלה, המתבטאת רק בגיל מבוגר. צורה זו נקראת \"הופעה מאוחרת של טאי-זקס (LOTS - Late Onset Tay-Sachs). מחלה זו התגלתה רק בראשית שנות התשעים על ידי פרופ' רות נבון מאוניברסיטת תל אביב. הקושי באבחון המחלה נובע מכך שהתסמינים שלה דומים למחלות זיקנה, ובעיקר לניוון שרירים. המחלה יכולה להתבטא בקשיי תנועה, קשיי דיבור, ניוון המערכת העצבית ובעיות נפשיות כגון הפרעה דו-קוטבית (מאניָה-דיפּרסיה ומאניה חריפה) וסכיזופרניה. חשוב לדאוג לאבחון נכון של המחלה גם מפני שהטיפול התרופתי המקובל במחלות נפשיות התגלה כמזיק לחולה ומחמיר את מצבו במקום להיטיב לו.\nלמרות כל זאת, אדם הלוקה במצב זה יכול להמשיך לתפקד, בהתחשב במוגבלויותיו, ולרוב בסיוע משפחתו וחבריו. טיפול תרופתי מבוקר (לעיתים נדרש פיקוח והתערבות אסרטיבית לוודא שהחולה אינו מזניח את התרופות), משולב בהתאמת הסביבה לצרכיו יועיל להשתלבות החולה בחברה. כיוון שההתנוונות היא מתמשכת, נדרשת תשומת-לב להתאים את הסיוע למצב הנתון בכל עת.",
    "pageid": 319585
  },
  {
    "title": "טהיטי",
    "extract": "טהיטי (בצרפתית: Tahiti) הוא האי הגדול ביותר בפולינזיה הצרפתית, ובו שוכנת גם בירתה פפאטה.\n\n",
    "pageid": 12652
  },
  {
    "title": "טייגה",
    "extract": "טייגה או טַיְגָּה (ברוסית: тайга́, [tɐjˈɡa]); במקור ממשפחת השפות האלטאיות) היא ביומה המאופיינת ביערות מחטנאים המורכבים בעיקר מאורנים, אשוחיות וארזיות.\nהטייגה נחשבת לביומה היבשתית הגדולה בעולם. בצפון אמריקה מכסה הטייגה את רוב שטחיהן של קנדה, אלסקה ומעט מאוד מאזוריה הצפוניים של ארצות הברית. באירואסיה היא מכסה את כמעט רובה המוחלט של פינלנד וכן חלקים נרחבים של שוודיה, נורווגיה ורוסיה, החל מקרליה שבמערבה לכל אורכה (כולל סיביר) עד האוקיינוס הפסיפי שבמזרחה. כמו כן, הביומה גדלה באזורים מצומצמים יותר במדינות כמו סין, מונגוליה, קזחסטן ויפן (באי הוקאידו בלבד). מספר מאפיינים של טייגה קיימים גם בההיילנדס הסקוטיים ובכך מהווים נוכחות בבריטניה הגדולה וכן באיסלנד. בניגוד להיילנדס הסקוטיים ואיסלנד, באסטוניה קיימת הטייגה המגוונת ביותר ביחס לשאר אזורי הטייגה בעולם.\nמיני העצים העיקריים, אורך עונת הצמיחה וטמפרטורות הקיץ משתנים מסביב לעולם. לדוגמה, הטייגה הצפון אמריקאית מורכבת ברובה מאשוחיות, הסקנדינבית והפינית מורכבות מבליל אשוחיות, אורנים ושדרים, הרוסית מורכבת גם היא ממיני עצים עיקריים שמשתנים על פי האזורים: הטייגה המזרח סיבירית הנרחבת מורכבת מארזיות לרוב בעוד ששאר הטייגה בתחומי רוסיה מאופיינת בהרבה אשוחיות, אורנים ושדרים.\nהטייגה במתכונתה הנוכחית נחשבת לתופעה יחסית חדשה וקיימת רק ב-12,000 השנים האחרונות מאז תחילת עידן ההולוקן. היא מכסה אדמות שהיו בעברן ערבות ממותות , או שהיו מצויות מתחת למעטפות הקרח הסקנדינבית באירואסיה והלורנטידית בצפון אמריקה בתקופת הפליסטוקן המאוחרת.\nלמרות שבגובה רב הטייגה נהפכת בהדרגה לטונדרה אלפינית באמצעות תהליך הקרומהולץ, היא איננה רק ביומה אלפינית, ובניגוד ליער סאב-אלפיני, חלק ניכר מהטייגה קיים בשפלות.\nהמונח \"טייגה\" אינו אחיד בקרב כל התרבויות השוכנות בתחומיה. באנגלית, המונח \"יער בוריאלי\" משמש בארצות הברית וקנדה לתיאור הטייגה בתחומיה הדרומיים יותר, בעוד ש\"טייגה\" משמש לרוב לתיאור החלקים הצפוניים יותר, האזורים שמתקרבים לקו העצים ולתחומי הטונדרה.\nבין האיומים העיקריים על הביומה ניתן למנות את שינוי האקלים, כריתת עצים וכן שריפות נרחבות שבאמצעות פליטות הפחמן דו-חמצני תורמות לשינויי האקלים.\nבטייגה חיים מינים אוכלי זרעים רבים של ציפורים (בהם הקיכלי הסיבירי , קיכלי לבן  וקיכלי שחור צוואר ) הנודדים לאזור כדי לנצל את ימי הקיץ הארוכים בו ומזון החרקים השופע בעונה זו. אוכלי כל והניזונים מפגרים או מטרף חי נשארים באזור בחורף. עמם נמנים מיני צלוב מקור, עיט זהוב, עורבים ועקב מכנסיים.\nעם החורפים הקשים באזור יכולים להתמודד יונקים מעטים יחסית, בהם האייל הקורא, האייל הסיבירי, צפיר הקורדילרים, כבש דאל, כבש השלג, מושק סיבירי, שונר צפוני, שונר קנדי, הבונה, ארנבת השלג, הלמינג, הקאריבו ומספר מינים של משפחת הסמוריים כמו הגרגרן ודלק האורן.\nהטייגות הגדולות בעולם הן הטייגה הסקנדינבית-רוסית, הטייגה המזרח סיבירית והטייגה הקנדית.",
    "pageid": 77096
  },
  {
    "title": "ימי בין המצרים",
    "extract": "יְמֵי בֵּין הַמְּצָרִים הם שלושת השבועות שבין צום שבעה עשר בתמוז (היום שבו הובקעה חומת ירושלים בחורבן בית שני) לצום תשעה באב (היום שבו חרבו שני בתי המקדש).\nימים אלה מציינים את ימי הצרה והמצוקה הקשורים לחורבן בית המקדש הראשון והשני, וחלים בהם מנהגי אבלות ההולכים ומחמירים ככל שקרבים לתשעה באב.\nבשלוש השבתות של ימי בין המצרים קוראים לאחר קריאת התורה שלוש הפטרות העוסקות בפורענות ובעונשים שיבואו על חטאי העם. הפטרות אלו מכונות \"תלת דפורענותא\".",
    "pageid": 35015
  },
  {
    "title": "יניב פולישוק",
    "extract": "יניב (פולי) פולישוק (נולד ב-27 ביוני 1969) הוא שחקן, כוכב ילדים, תסריטאי וקומיקאי ישראלי. הוא ידוע בעיקר בשל גילום דמותו של גרי מנדלבאום ב\"הפיג'מות\" וב\"מנדלבאום בלש פרטי\" וכאחד מיוצריה ושחקניה של \"סברי מרנן\".",
    "pageid": 376864
  },
  {
    "title": "ישראל",
    "extract": "יִשְׂרָאֵל היא מדינה במזרח התיכון, בדרום-מערב אסיה, השוכנת על החוף הדרום־מזרחי של הים התיכון. ישראל הוקמה בשטחי ארץ ישראל, ביתו הלאומי וארץ מולדתו של העם היהודי. המדינה הכריזה על עצמאותה בה' באייר תש\"ח, 14 במאי 1948 ושיטת הממשל בה היא דמוקרטיה פרלמנטרית.\n\nישראל גובלת בים התיכון ובמצרים במערב, בים האדום בדרום, בירדן במזרח, בסוריה בצפון־מזרח ובלבנון בצפון. בין ישראל ומצרים, לחוף הים התיכון, נמצאת רצועת עזה, שבשליטת חמאס. באזור ההר המרכזי והבקעה שבין ישראל לירדן נמצאים שטחי יהודה ושומרון, המוחזקים בידי ישראל תחת תפיסה לוחמתית. שטחה של המדינה הוא 22,072 קמ\"ר (כולל מזרח ירושלים ורמת הגולן, עליהן הכריזה ריבונות, ללא אזור יהודה ושומרון ורצועת עזה). אוכלוסייתה מנתה בשנת 2024, על־פי נתוני הלשכה המרכזית לסטטיסטיקה, 9.9 מיליון תושבים. מבחינה דמוגרפית, רוב הישראלים הם יהודים (73.2%), אך יש בה מיעוט ערבי גדול (כ־21.1%, מרביתו מוסלמי) וקבוצות מיעוט אחרות (5.7%).\nבמהלך המאה ה־19 חלה התעוררות לאומית בקרב יהודי אירופה שהביאה להקמת התנועה הציונית ולגלי עלייה לארץ ישראל. ב־1917, במהלך מלחמת העולם הראשונה, כבשה האימפריה הבריטית את ארץ ישראל מידי העות'מאנים ופורסמה הצהרת בלפור. בתקופת המנדט הבריטי מאבקים ממושכים בין היישוב היהודי וערביי ארץ ישראל הביאו את בריטניה למסור את שאלת המנדט בארץ לאו\"ם, שהמליץ ב־1947 לחלק את ארץ ישראל לשתי מדינות, יהודית וערבית. התוכנית התקבלה על ידי הסוכנות היהודית, אך נדחתה בידי ההנהגה הערבית; עימות צבאי שניצת בין הצדדים התפתח למלחמת העצמאות, שבמהלכה הוכרזה הקמתה של מדינת ישראל. בתום המלחמה והסכמי שביתת הנשק, שלטה ישראל במרבית שטח המנדט לשעבר, אף מעבר למה שהוקצה למדינה היהודית בתוכנית החלוקה. יהודה ושומרון ורצועת עזה נכבשו על ידי ירדן ומצרים, בהתאמה. המדינה הערבית לא הוקמה, ומאות אלפי ערבים־פלסטינים נסו או גורשו מבתיהם במסגרת הנכבה. במקביל עלו לישראל מאות אלפי פליטים יהודים ממדינות ערב.\nב־1967, במלחמת ששת הימים, כבשה ישראל את יהודה ושומרון, רצועת עזה וחצי האי סיני ואת רמת הגולן. מלבד סיני, שהחזירה ישראל למצרים במסגרת הסכם השלום ביניהן, ורצועת עזה, שממנה נסוגה באופן חד־צדדי ב-2005, המשיכה ישראל לשלוט בשאר השטחים האמורים. חוקי המדינה הוחלו במלואם על מזרח ירושלים ורמת הגולן, ובאופן חלקי על יהודה ושומרון. בעקבות הסכמי אוסלו, ניתנה אוטונומיה חלקית לרשות הפלסטינית בכ־40% משטחי יהודה ושומרון ובעבר גם על רוב שטח רצועת עזה. מאמצים לפתור את הסכסוך הישראלי־פלסטיני לא הבשילו לכדי הסכם שלום סופי; ברם, נחתמו הסכמי שלום ונורמליזציה אחרים בין ישראל למדינות ערביות.\nבחוקי היסוד שלה מוגדרת ישראל כ\"מדינה יהודית ודמוקרטית\". ישראל היא דמוקרטיה ייצוגית, עם מערכת פרלמנטרית, ייצוג בשיטה היחסית וזכות בחירה אוניברסלית. ראש הממשלה הוא ראש הרשות המבצעת והכנסת היא הרשות המחוקקת. על פי החוק הישראלי, בירת ישראל היא ירושלים. למדינות רבות יש הסתייגויות לגבי מעמדה של ירושלים כבירת ישראל, ועל כן נמצאות רוב השגרירויות הזרות בישראל בגוש דן ובפרט בתל אביב, המרכז הכלכלי והטכנולוגי של המדינה.\nישראל היא מדינה מפותחת וחברה בארגון לשיתוף פעולה ולפיתוח כלכלי (OECD). כלכלת המדינה דורגה ב־2023 במקום ה־27 בעולם, על פי תוצר מקומי גולמי נומינלי, כלכלתה בין המפותחות והמתקדמות בעולם. לישראל כוח עבודה מיומן, והיא אחת המדינות המשכילות בעולם, על פי אחוז אזרחים בעלי תואר דוקטור. רמת החיים בישראל היא הגבוהה ביותר במזרח התיכון, ובמדד הפיתוח האנושי של האומות המאוחדות היא מדורגת במקום ה-19. תוחלת החיים בה היא אחת הגבוהות בעולם.",
    "pageid": 320304
  },
  {
    "title": "ישראל באולימפיאדת פריז (2024)",
    "extract": "אולימפיאדת פריז תהיה האולימפיאדה ה-18 שבה תשתתף משלחת ישראלית מאז החלה ישראל את השתתפותה במשחקים האולימפיים בהלסינקי בשנת 1952. המשלחת הישראלית תמנה 88 ספורטאיות וספורטאים שיתחרו ב-17 ענפי ספורט. המשלחת תתחרה לראשונה בענף אופני מסלול. מנגד, המשלחת לא תתחרה בענף הרמת משקולות, לאחר ששלחה נציגים לענף זה בשתי האולימפיאדות האחרונות. נציגי המשלחת שבו להתחרות בענפי הכדורגל והסיף לאחר שנציגים ישראלים לא העפילו אליהם מאז אולימפיאדת מונטריאול (1976) ואולימפיאדת בייג'ינג (2008), בהתאמה. הג'ודוקא פיטר פלצ'יק והשחיינית אנדראה מורז נבחרו על ידי הוועד האולימפי בישראל לשאת את דגל ישראל בטקס הפתיחה.",
    "pageid": 2133539
  },
  {
    "title": "ישראל במשחקים האולימפיים",
    "extract": "ישראל משתתפת באופן סדיר במשחקים האולימפיים החל משנת 1952 באולימפיאדת הלסינקי. לאחר שלא זכתה במדליה אולימפית בארבעת העשורים הראשונים, מאז שנות ה-90 הצליחה ישראל לזכות ב-13 מדליות בכל המשחקים שנערכו משנת 1992 מלבד אולימפיאדת לונדון ב-2012 .\nהישגי השיא של מדינת ישראל במשחקים האולימפיים הם זכייה ב-13 מדליות: הראשונה בהן היא מדליית הכסף היחידה של ישראל עד היום, שבה זכתה יעל ארד באולימפיאדת ברצלונה (1992) ובהמשך זכו ישראלים בשלוש מדליות זהב, הראשונה של גל פרידמן בגלישת רוח על גלשן מדגם \"מיסטרל\" באולימפיאדת אתונה (2004), השנייה של ארטיום דולגופיאט במדליית זהב בתרגיל הקרקע בהתעמלות מכשירים באולימפיאדת טוקיו (2020) והשלישית של לינוי אשרם בתחרות קרב רב אישי בהתעמלות אומנותית באולימפיאדת טוקיו (2020). מלבד זאת, זכתה ישראל ב-9 מדליות ארד נוספות על ידי אורן סמדג'ה, גל פרידמן, מיכאל קולגנוב, אריק זאבי, שחר צוברי, ירדן ג'רבי, אורי ששון, אבישג סמברג, וכן ארד אחד לנבחרת ישראל בג'ודו בתחרות קבוצתית מעורבת. גל פרידמן הוא הספורטאי היחיד שזכה בשתי מדליות אישיות, ואורי ששון הוא הספורטאי היחיד שזכה גם במדליה אישית וגם מדליה קבוצתית. כמו כן, נציגי המשלחת הישראלית הצליחו להגיע לשלבי גמר בתחרויות רבות לאורך השנים.\nמתוך 13 המדליות, שש הן בענף הג'ודו, שלוש בענף השיט (גלישת רוח), שתיים בענף ההתעמלות, אחת בענף הטאקוונדו והמדליה הנוספת, בענף הקיאקים. שמונה מהמדליות הושגו על ידי גברים, ארבע על ידי נשים ואחת קבוצתית בנבחרת מעורבת.\nישראל השתתפה בכל אולימפיאדות הקיץ מאז 1952, מלבד החרמת אולימפיאדת מוסקבה בשנת 1980 יחד עם מדינות מערביות רבות בשל פלישת ברית המועצות לאפגניסטן. באולימפיאדת החורף החלה ישראל להשתתף באולימפיאדת לילהאמר (1994), כששלחה לאולימפיאדה זו נציג בודד, המחליק האמנותי על קרח מיכאל שמרקין, ומאז היא משתתפת בקביעות.\nעד היום שלחה ישראל שני ספורטאים ערבים להתחרות באולימפיאדה: אדוארד מרון ורפעת טורק.",
    "pageid": 336841
  },
  {
    "title": "ישראלים זוכי מדליות אולימפיות",
    "extract": "ישראל משתתפת באופן סדיר במשחקים האולימפיים החל משנת 1952 באולימפיאדת הלסינקי. לאחר שלא זכתה במדליה אולימפית  בארבעת העשורים הראשונים, מאז אולימפיאדת ברצלונה (1992) ועד אולימפיאדת טוקיו (2020), זכתה ישראל ב-13 מדליות, כאשר באולימפיאדת לונדון (2012) היא לא זכתה באף מדליה.\nהישגי השיא של מדינת ישראל במשחקים האולימפיים הם זכייה בשלוש מדליות זהב, הראשונה של גל פרידמן בגלישת רוח על גלשן מסוג \"מיסטרל\" באולימפיאדת אתונה (2004), השנייה של ארטיום דולגופיאט בהתעמלות מכשירים בתרגילי קרקע באולימפיאדת טוקיו (2020) והשלישית של לינוי אשרם בהתעמלות אמנותית בתחרות קרב רב אישי גם מאוליפיאדת טוקיו. מלבד זאת, זכתה ישראל במדליית כסף אחת על ידי יעל ארד באולימפיאדת ברצלונה (1992) (המדליה הראשונה שישראל זכתה בה) וב-9 מדליות ארד על ידי אורן סמדג'ה, גל פרידמן, מיכאל קולגנוב, אריק זאבי, שחר צוברי, ירדן ג'רבי, אורי ששון, אבישג סמברג ונבחרת ישראל בג'ודו. נציגיה הצליחו להגיע לשלבי גמר בתחרויות רבות לאורך השנים.\nמתוך 13 המדליות שהשיגה ישראל, שש הן בתחום הג'ודו, שלוש נוספות בתחום השיט (גלישת רוח), ומדליה אחת בתחומי התעמלות אמנותית, התעמלות מכשירים, טאקוונדו וקיאקים. שמונה מהמדליות הושגו על ידי גברים, ארבע על ידי נשים ואחת על ידי קבוצה מעורבת.",
    "pageid": 2006934
  },
  {
    "title": "כנף ציון",
    "extract": "כנף ציון (מכונה גם: מטוס ראשי המדינה או מטוס ראש הממשלה) הוא מטוס נשיאותי המשמש את ראש ממשלת ישראל ואת נשיא מדינת ישראל, לטיסות הרשמיות מחוץ לגבולות המדינה.\nהמטוס הוא מטוס נוסעים מדגם בואינג 767-338ER, שבעת רכישתו בידי ישראל היה בן כ-20 שנה מתוכן טס רק 11 שנים. עד לרכישתו על ידי ישראל המטוס היה באחסנה באוסטרליה ובארצות הברית ולאחר הרכישה היה בשיפוץ בישראל. ב-3 בנובמבר 2019 ערך המטוס את טיסת הניסוי הראשונה שלו. למטוס נבנה מתחם מיוחד בטייסת התובלה בבסיס נבטים. באמצעי התקשורת מקובל לעיתים לכנות את המטוס \"אייר פורס 1 הישראלי\", על שמו של אייר פורס 1.\nבאוגוסט 2020 הורה משרד ראש הממשלה לתעשייה האווירית לקרקע את המטוס. בדצמבר 2021, באיחור של שלוש שנים בהשוואה לתכנון הראשוני, קיבל המטוס תעודת כושר טיסה, אך לא נעשה בו שימוש. בתחילת ינואר 2023, עם שובו לכהונת ראש ממשלת ישראל, הורה בנימין נתניהו להכין את המטוס לפעילות.\nטיסה מבצעית ראשונה של ראש הממשלה נתניהו ורעייתו, לארצות הברית, התקיימה ב-22 ביולי 2024.\n\n",
    "pageid": 1401029
  },
  {
    "title": "לבנון",
    "extract": "לְבָנוֹן, או בשמה הרשמי הרפובליקה הלבנונית (בערבית: الجمهوريّة اللبنانيّة, אַל-גֻ'מְהוּרִ֫יַּה א-לֻּבְּנַאנִ֫יַּה; בצרפתית: République libanaise, רפּוּבּליק ליִבּאַנּז); היא מדינה ערבית במזרח התיכון. היא גובלת בישראל בדרום, בסוריה במזרח ובצפון, ובים התיכון במערב. שטחה כ־10,400 קמ\"ר, ואוכלוסייתה מונה כ־5.3 מיליון בני אדם (2023) – המשתייכים לדתות ולעדות שונות. מהקמתה בשנת 1943, המדינה רוויה סכסוכים אתניים ומלחמות אזרחים על שליטה, שטח ומשאבים. בסכסוכים אלו מעורבות המדינות השכנות לה ומעצמות אחרות, דבר המתאפשר עקב השלטון המרכזי החלש, שלא הצליח לאכוף את מרותו על מלוא שטחה. רוב הלבנונים הם בני דת האסלאם (כולל המיעוט הדרוזי, הנספר כחלק מהאוכלוסייה המוסלמית), אך יש בה מיעוט נוצרי גדול (בערך שליש מהאוכלוסייה). מחוץ ללבנון ישנה פזורה לבנונית גדולה, שהיא נוצרית בעיקרה.\nהארץ נקראת על שם הר הלבנון, הקרוי כך על שום צבעו הלבן. שם זה הוא גם שמה המקראי של הארץ, ושמה בשפות אחרות, ובהן ערבית. בערבית הוא נכתב لُبْنَان ונהגה: לֻבְּנָאן (בערבית ספרותית) או לְבְּנֵין (בערבית סורית ולבנונית). בצרפתית: Le Liban. השפה הרשמית של לבנון היא ערבית, ושפה נוספת שמוכרת בה היא צרפתית.\nהיא חברה בארגון לשיתוף פעולה אסלאמי.",
    "pageid": 221222
  },
  {
    "title": "ליהיא רז",
    "extract": "ליהיא רז (נולדה ב-14 בספטמבר 2003) היא מתעמלת ישראלית, אלופת ישראל לשנת 2019 ו-2023, וזוכת מדליית הארד בתרגיל קרקע באליפות אירופה לשנת 2020. ייצגה את ישראל באולימפיאדת טוקיו (2020). ב-2021 נבחרת לרשימת \"30Under30\" של \"פורבס ישראל\". אלופת המכביה ה-21 ואלופת ישראל בקרב-רב לשנת 2022, ובעלת מדליית זהב קבוצתית עם נבחרת ישראל במכביה ה-21.\n\n",
    "pageid": 1761849
  },
  {
    "title": "לינוי אשרם",
    "extract": "לינוי אשרם (נולדה ב-13 במאי 1999) היא מתעמלת עבר ישראלית, בהתעמלות אמנותית, האלופה האולימפית (טוקיו 2020) בתחרות קרב רב אישי, סגנית אלופת העולם (סופיה 2018) ואלופת אירופה (קייב 2020) בקרב-רב. בעלת 11 מדליות מאליפויות העולם, מהן שש כסף וחמש ארד, ושלוש מדליות מאליפויות אירופה, מהן אחת זהב ושתיים ארד. היא זכתה ב-47 מדליות מתחרויות הסבב העולמי, מהן שלוש זהב בקרב-רב. אשרם היא הישראלית היחידה בענף שזכתה במדליה בתחרות קרב-רב במשחקים האולימפיים ובאליפות העולם.",
    "pageid": 1308319
  },
  {
    "title": "מג'דל שמס",
    "extract": "מַגְ'דַל שַׁמְס (בערבית: مجدل شمس) היא מועצה מקומית דרוזית במחוז הצפון בישראל, השוכנת צפונית לרמת הגולן, במורדות הר החרמון. היישוב ממוקם מאות מטרים ספורים מערבית לגבול ישראל–סוריה, בצמידות לגדר הגבול, ופחות מק\"מ דרומית לגבול ישראל–לבנון. הוא נחשב לפיכך ליישוב השני הצפוני ביותר בישראל, אחרי מטולה. גובהו הממוצע הוא 1,229 מטר מעל גובה פני הים, ולפיכך הוא נחשב ליישוב הגבוה בישראל. רבים מתושבי מג'דל שמס, כמו רבים מהדרוזים ברמת הגולן, מגדירים עצמם כאזרחים סוריים, ובחרו במעמד תושבי קבע בישראל ולא אזרחים ישראליים. ב-1982 הוכרזה מג'דל שמס כמועצה מקומית, ובראשה עומד כיום דולאן אבו סלאח.",
    "pageid": 7974
  },
  {
    "title": "מוואפק טריף",
    "extract": "מוואפק טריף (בערבית: موفق طريف; נולד ב-1963) הוא המנהיג הרוחני וחכם העדה הדרוזית בישראל.\n\n",
    "pageid": 759563
  },
  {
    "title": "מייקל פלפס",
    "extract": "מייקל פרד פֶלפּס (באנגלית: Michael Fred Phelps; נולד ב-30 ביוני 1985) הוא שחיין עבר אמריקאי, אלוף אולימפי, אלוף עולם ושיאן עולם. נחשב לשחיין הטוב בהיסטוריה ולאחד הספורטאים הטובים ביותר בכל הזמנים, זכה 8 פעמים בתואר שחיין השנה בעולם, יותר מכל שחיין אחר בהיסטוריה. פלפס הוא הספורטאי האולימפי המעוטר ביותר בהיסטוריה, עם 28 מדליות אולימפיות (מתוכן 16 מדליות אישיות), וגם האלוף האולימפי בעל מספר מדליות הזהב הרב ביותר בתולדות המשחקים האולימפיים המודרניים מכל ענפי הספורט – 23 מדליות זהב (מתוכן 13 אישיות). כמו כן, הוא אלוף העולם המעוטר ביותר, עם 33 מדליות, בהן 26 מדליות זהב, 6 מדליות כסף ומדליית ארד אחת מ-6 אליפויות עולם. הוא השחיין היחיד עד כה בהיסטוריה שזכה במדליית זהב בארבע אולימפיאדות רצופות במשחה ל-200 מטר מעורב אישי.\nבאולימפיאדת אתונה (2004) זכה ב-8 מדליות, מהן 6 מדליות זהב, שהושגו בארבעה משחים אישיים ובשני משחי שליחים.\nבאולימפיאדת בייג'ינג (2008) זכה ב-8 מדליות זהב בחמישה משחים אישיים ושלושה משחי שליחים, תוך שבירת שבעה שיאי עולם ושיא אולימפי אחד; בכך שבר את שיאו של מארק ספיץ מאולימפיאדת מינכן ב-1972, שבה זכה ב-7 מדליות זהב בארבעה משחים אישיים ושלושה משחי שליחים עם שבעה שיאי עולם. לאחר הישגיו באולימפיאדת בייג'ינג הוכרז כספורטאי השנה של ספורטס אילוסטרייטד לשנת 2008.\nבאולימפיאדת לונדון (2012) זכה פלפס ב-6 מדליות, מהן 4 זהב ו-2 כסף והיה השחיין המעוטר ביותר בתחרות בפעם השלישית ברציפות.\nבאולימפיאדת ריו דה ז'ניירו (2016) זכה ב-6 מדליות, 5 מהן זהב והיה השחיין המעוטר ביותר בתחרות בפעם הרביעית ברציפות. נוסף על כך, הוא זכה 4 פעמים ברציפות במשחה ל-200 מטר מעורב אישי, הישג יחיד בהיסטוריה של המשחקים.\nבאליפות העולם במלבורן שבאוסטרליה ב-2007 זכה ב-7 מדליות זהב, על אף שנבחרתו נפסלה במשחה השליחים 4X100 מטרים מעורב. בשנים 2001–2011 זכה ב-5 אליפויות עולם במשחה ל-200 מטר פרפר (ב-2005 הוא לא שחה משחה זה), ובכך היה לשחיין היחיד בהיסטוריה שזכה בחמש אליפויות עולם באותו משחה.",
    "pageid": 129113
  },
  {
    "title": "מלחמת חרבות ברזל",
    "extract": "מלחמת חרְבות ברזל היא מלחמה של מדינת ישראל נגד חמאס ושלטונו, ונגד ארגוני הטרור הנוספים ברצועת עזה, אשר פתחו במתקפת פתע רחבה על יעדים צבאיים ואזרחיים בישראל, ובפרט בעוטף עזה, ביום שבת וחג שמחת תורה, 7 באוקטובר 2023, כ\"ב בתשרי ה'תשפ\"ד, תוך שהפכו אותו ליום הקטלני ביותר ליהודים מאז השואה. לצד מוקד המלחמה ברצועת עזה, למלחמה חזיתות נוספות, בגבולות ישראל עם לבנון וסוריה, ביהודה ושומרון, בים האדום ומול איראן.\nארגוני הטרור ברצועת עזה פתחו את מתקפת הפתע במטחי ירי רקטי מסיביים של אלפי רקטות ופצצות מרגמה לעבר יישובי עוטף עזה ולעבר באר שבע, חבל לכיש, גוש דן, השפלה, השרון ומאוחר יותר גם לירושלים וגוש עציון. בחסות מטחים אלו, חדרו לישראל כשלושת אלפים מחבלים שפלשו לבסיסי צה\"ל וליישובים בעוטף עזה, הרגו וטבחו ב-1,145 ישראלים ואזרחים זרים (364 מתוכם נרצחו בטבח בפסטיבל נובה שהיה לפיגוע הקטלני בתולדות ישראל). במהלך מתקפת חמאס נהרגו גם 301 חיילים, 55 שוטרים ו-10 אנשי שב\"כ. המחבלים ביצעו פשעים נגד האנושות ומעשי אונס והתעללות שיטתיים. בנוסף לכך חטפו לרצועת עזה 251 בני אדם, בהם חיילים וחיילות, אזרחים ישראלים וזרים. נכון ליולי 2024, 116 מהחטופים שוחררו בחיים, ועוד 24 גופות הושבו לישראל. 111 חטופים נותרו בשבי, מתוכם 39 הוכרזו כחללים שגופתם חטופה. לגבי 72 הנוספים אין מידע מאומת האם הם בחיים.\nישראל הופתעה מהמתקפה. כוחות צה\"ל לא היו ערוכים להגן כראוי על האזרחים וגם בשל חדירת החמאס למפקדת אוגדת עזה (אוגדה 143) לקו התגובה והתיאום בחסר. חלק מהאזרחים ביישובים שהותקפו נותרו נצורים בבתיהם, ונלחמו על חייהם עם חברי כיתות הכוננות במשך שעות ארוכות ללא סיוע צבאי. לבסוף, הרגו כוחות הביטחון הישראליים, בהובלת צה\"ל ומשטרת ישראל, מעל 1,550 מחבלים בשטח ישראל ושבו מעל 200 מחבלים. לאחר שחרור היישובים פינתה ישראל 29 יישובים בעוטף עזה מיושביהם. תושבי 22 יישובים בצפון ישראל קיבלו המלצה מהרשויות להתפנות, בעקבות חשש שארגון הטרור חזבאללה יעצים גם הוא את תקיפותיו.\nבעקבות המתקפה הכריזה מדינת ישראל מלחמה על ארגון חמאס וקבעה שני יעדים למלחמה: חיסול התשתית הצבאית של חמאס, והסרת שלטונו ברצועה. אחר כך נוסף יעד שלישי: החזרת החטופים בשלום. צה\"ל גייס למילואים למעלה מ־360,000 חיילים (גיוס המילואים הגדול בתולדות המדינה), ואלפי כלי רכב אזרחיים. המלחמה הציתה שיח עולמי ער, הפגנות תמיכה ומחאות התנגדות, וגל אנטישמיות חסר-תקדים בהיקפו ברחבי תבל, ובמערב בפרט.\nהלחימה ברצועת עזה, אשר הוגדרה כחזית הראשית בלחימה, התנהלה בשלבים: טיהור שטח ישראל ממחבלים, פינוי אוכלוסייה אזרחית מיישובים סמוכים לגדר (בדרום ובצפון), תקיפות אוויריות וימיות על רצועת עזה, סיכולים ממוקדים של מחבלים ומפקדים בחמאס, פשיטות קרקעיות נקודתיות ברצועה, פינוי אוכלוסייה מצפון הרצועה, תמרון קרקעי מלא בצפון הרצועה, השתלטות על מוקדי טרור ושלטון בצפון הרצועה, הפוגה קצרה בלחימה במקביל לעסקת חטופים, תמרון קרקעי גם בדרום הרצועה ובמרכזה וטיהור האזורים שנכבשו ממחבלים. לאחר התמרון, הלחימה אופיינה בפשיטות מבוססות מודיעין.\nזירת יהודה ושומרון הייתה אחת מזירות הלחימה העיקריות מחוץ לרצועת עזה. ארגוני הטרור הפלסטינים ביהודה ושומרון, בעיקר חמאס, הגבירו מאמצים להוציא פיגועים, ולגרום לתסיסה ציבורית על רקע אירועי המלחמה. כוחות צה\"ל פעלו למיגור וסיכול תשתיות הטרור ברחבי יהודה ושומרון. בפעילות זו היו לצה\"ל 7 הרוגים ולפחות 27 פצועים. בקרב הפלסטינים היו 553 הרוגים, מעל 5,500 פצועים ומעל 4,150 עצורים.\nבחזית הצפונית התקיימה לחימה בין ישראל לארגון הטרור האסלאמיסטי-שיעי חזבאללה וארגוני טרור נוספים בגבול ישראל–לבנון ובגבול ישראל–סוריה.\nב-8 באוקטובר 2023, ביומה השני של המלחמה, שיגר חזבאללה רקטות מונחות ופגזי ארטילריה לעבר עמדות צה\"ל בהר דב וחוות שבעא. ישראל הגיבה בתקיפות מל\"טים וירי ארטילרי על עמדות חזבאללה ליד גבול ישראל–לבנון. חילופי ירי, שכללו גם טילי נ\"ט ותקיפות מהאוויר, נמשכו לאורך המלחמה. עם תחילת המלחמה פינתה ישראל יישובים בעומק של שני קילומטר מגבול ישראל–לבנון, והם נותרו שוממים למעט חיילי צה\"ל וכיתות כוננות. חזבאללה מטווח את היישובים הנטושים באופן יומיומי בירי נשק מדויק נגד טנקים והרס שיטתי של הבתים ביישובים. עם הימשכות הלחימה חזבאללה החל לשגר גם טילים וכטב\"מים חמושים ומתאבדים לעומק רב יותר. מתחילת המלחמה ועד סוף מאי 2024 שיגר חזבאללה כ-2,500 כטב\"מים לעבר ישראל. העיר קריית שמונה פונתה חלקית, ונזק ואבדות נגרמו לבסיסי צה\"ל באזור הצפון. צה\"ל הגיב בפעולות סיכול ממוקד של מחבלים, בעיקר בדרום לבנון אך גם בביירות, ובתקיפת בסיסי מחבלים בדרום לבנון. צה\"ל גם נהג לתקוף מהאוויר את חוליות משגרי הנ\"ט לפני הירי. כ-94,000 מתושבי דרום לבנון פונו מבתיהם, הרס רב נגרם ביישובי דרום לבנון הסמוכים לגבול ונזק כבד נגרם לחקלאות בדרום לבנון. בלחימה זו נהרגו בישראל 19 חיילי צה\"ל, 23 אזרחים ועובד זר אחד. בלבנון נמנו מעל 527 הרוגים.\nהחות'ים, ארגון טרור שיעי השולט בצפון תימן ונתמך וממומן על ידי איראן, ומשמש להם כשליח במלחמותיהם באזור, תקפו את ישראל מספר פעמים במהלך המלחמה, בטילים בליסטיים, טילי שיוט, וכלי טיס בלתי מאוישים בכדי להפריע לה במלחמה בעזה. ספינות חיל הים האמריקני ומערכות הגנה אווירית ומטוסי חיל האוויר הישראלי יירטו את הטילים והכטב\"מים. לאחר שהתברר לחות'ים שלא הצליחו במשימה זו, הם הטילו מצור ימי על אוניות סוחר שהפליגו לנמלי ישראל. ספינות חיל הים האמריקאי פעלו בים סוף בתחילה להקרנת כוח והרתעה אסטרטגית ובהמשך תקפו ביחד עם בעלי ברית נוספים בסיסים של החות'ים בתימן. ב-20 ביולי 2024 הגיב צה\"ל למתקפות החות'ים במבצע יד ארוכה, שבו מטוסי קרב תקפו מטרות צבאיות של החות'ים באזור העיר אל-חודיידה שבמערב תימן: מתקני זיקוק, תחנת כוח לייצור חשמל ויעדים צבאיים בהם מחסני כטב\"מים וטילים ומאגרי דלק.\nאיראן מעורבת במלחמה באמצעות נשק, כסף, אימון, תיאום והשפעה פוליטית על כל הכוחות התוקפים את ישראל, ובהם חמאס והג'יהאד האסלאמי בעזה, חזבאללה בלבנון והחות'ים בתימן. כמו כן איראן מתאמת מהלכים מדיניים מול מדינות נוספות האוהדות את חמאס, כמו סוריה וטורקיה. ב-1 באפריל 2024 ערכה ישראל את ההתנקשות במוחמד רזא זאהדי - תקיפה אווירית על מבנה הקונסוליה האיראנית בדמשק, הצמוד לשגרירות האיראנית בסוריה. בתקיפה נהרג בריגדיר גנרל מוחמד רזא זאהדי, מפקד כוח קודס בסוריה ובלבנון ובכיר במשמרות המהפכה האסלאמית של איראן, ועימו נהרגו לפחות 16 בני אדם. בתגובה תקפה איראן את ישראל בלילה שבין 13 ל-14 באפריל ושיגרה לעבר ישראל כ-185 כלי טיס בלתי מאוישים, כ-110–130 טילים בליסטיים ו-36 טילי שיוט. התגובה האיראנית גררה תקיפה ישראלית באספהאן שבאיראן ב-19 באפריל, שבה נפגעו מתקנים צבאיים של משמרות המהפכה באספהאן ובנתנז שבאיראן.\n\n",
    "pageid": 2267137
  },
  {
    "title": "מלחמת לבנון השנייה",
    "extract": "מלחמת לבנון השנייה התנהלה בין ישראל לחזבאללה בקיץ 2006 בלבנון ובצפון ישראל. המלחמה נפתחה בשם מבצע שכר הולם עקב חטיפתם של שני חיילי צה\"ל אלדד רגב ואהוד גולדווסר שלאחר מכן שונה לשם מבצע שינוי כיוון, אולם לאחר סיומה נקבע שמה למלחמת לבנון השנייה. בלבנון מכונה המלחמה מלחמת 34 הימים או מלחמת יולי (בערבית: حرب تَمُّوز, תעתיק מדויק: חַרְבּ תמוּז). המלחמה נמשכה 34 ימים, מ־12 ביולי (ט\"ז בתמוז ה'תשס\"ו) עד הפסקת האש ב־14 באוגוסט (כ' באב ה'תשס\"ו), אם כי כוחות צה\"ל המשיכו לפעול בלבנון עד 1 באוקטובר 2006.\nהעילה למלחמה הייתה תקיפה מתוכננת של חזבאללה באזור גבול ישראל–לבנון, בתקרית שבה נחטפו שני חיילי צה\"ל ונהרגו שלושה, במקביל להפגזה ארטילרית כבדה. בעקבות האירוע הגיבה ישראל בתקיפה מסיבית, ראשית מן האוויר, ולאחר מכן גם בעזרת יחידות הקרקע שנלחמו נגד כוחות החזבאללה בדרום לבנון.\nכחלק מתוצאות המלחמה, קיבלה מועצת הביטחון של האומות המאוחדות את החלטה 1701, האוסרת על הכנסת כל נשק לדרום לבנון. עם זאת, חזבאללה התעצם ברקטות ארוכות טווח, באיכויות ובהיקפים גדולים משמעותית ממה שהיו לו טרם המלחמה, אך נשמר שקט יחסי באזור הגבול.\nהמלחמה נתפסה בקרב הציבור הישראלי ככישלון ונמתחה ביקורת קשה על הדרג המדיני ועל הפיקוד הצבאי הבכיר על דרך ניהול המלחמה. הקמת ועדת וינוגרד ומחאה ציבורית גרמה, בין השאר, להתפטרותם של הרמטכ\"ל דני חלוץ ושל אלוף פיקוד הצפון אודי אדם.",
    "pageid": 217369
  },
  {
    "title": "סדאם חוסיין",
    "extract": "סדאם חוסיין עבד אל-מג'יד א-תיכּריתי (בערבית: صدام حسين عبد المجيد التكريتي, תעתיק מדויק: צדאם חסין עבד אלמג'יד אלתכּריתי; 28 באפריל 1937 – 30 בדצמבר 2006), היה נשיא עיראק החל משנת 1979 ועד לכיבוש בירת עיראק, בגדאד, על ידי ארצות הברית במלחמת עיראק ב-9 באפריל 2003.\nחוסיין היה איש מפלגת הבעת' והיווה דמות מרכזית בהפיכת 1968 בעיראק, אשר הובילה את מפלגתו לשלטון עוצמתי ארוך שנים. ממשלו של סדאם הוביל בין השאר, למלחמת איראן–עיראק בין השנים 1980–1988 וכן למלחמת המפרץ בשנת 1991.\nכהונתו כנשיא עיראק התאפיינה בשלטון סמכותי וכוחני אשר דיכא זכויות אדם, דיכא ומנע זכויות מקבוצות אתניות ומגזרים דתיים אשר נחשבו למאיימים על השלטון וכן מכאלה אשר דרשו אוטונומיה או עצמאות, בעוד הוא עצמו חי חיי פאר והדר בארמונות שונים אשר בנה מכספי המדינה ברחבי עיראק.\nחוסיין דגל בפאן-ערביות חילונית ובסוציאליזם. ברבות ממדינות ערב נחשב חוסיין לגיבור בשל יחסו השלילי לארצות הברית ולישראל. בקרב מדינות המערב ובקהילה הבינלאומית חשו אליו איבה ואי-אמון, בעקבות פעולותיו במלחמת המפרץ.\nבשנת 2003, במהלך מלחמת עיראק, הודח חוסיין מנשיאות עיראק על ידי ארצות הברית ובעלות בריתה והועמד לדין על ביצוע פשעים נגד האנושות בפני בית הדין העיראקי המיוחד שהוקם על ידי ממשלת הביניים העיראקית. בנובמבר 2006 נגזר עליו מוות בתלייה, וגזר הדין בוצע ב-30 בדצמבר 2006 על ידי תליין שיעי, בנוכחות מספר עדים מהממשל העיראקי ואיש דת מוסלמי.",
    "pageid": 1268
  },
  {
    "title": "סימון ביילס",
    "extract": "סימון אריאן ביילס (באנגלית: Simone Arianne Biles; נולדה ב-14 במרץ 1997) היא מתעמלת אמריקאית, אלופה אולימפית בקרב רב אישי, קפיצות, קרקע וקבוצתי (ריו דה ז'ניירו 2016), 6 פעמים, מהן 3 פעמים ברציפות, אלופת העולם בקרב-רב אישי ובעלת 37 מדליות אולימפיות ומאליפויות העולם, מהן 27 מדליות זהב. היא בעלת המספר הגדול ביותר של מדליות, ובעלת מספר מדליות הזהב הגדול ביותר באליפויות העולם בהתעמלות.\nביילס היא המתעמלת האפרו-אמריקנית הראשונה בהיסטוריה שזכתה במדליית זהב אישית באליפות עולם.\nבעלת עיטור מדליית החירות הנשיאותית (2022)",
    "pageid": 1273180
  },
  {
    "title": "סלין דיון",
    "extract": "סלין מרי קלודט דיון (בצרפתית: Céline Marie Claudette Dion, ‏‏?‏, נולדה ב-30 במרץ 1968) היא זמרת קנדית. דיון ייצגה את שווייץ במסגרת אירוויזיון 1988 וזכתה במקום הראשון. היא מכרה כ-240 מיליון תקליטים ונחשבת לאחת מהמוזיקאים הנמכרים ביותר בעולם. נכון ל-2023 הונה עומד על כ-480 מיליון דולר מה שהופך אותה למוזיקאית ה-5 העשירה ביותר בצפון אמריקה\n\n",
    "pageid": 79493
  },
  {
    "title": "על השחיטה",
    "extract": "על השחיטה הוא שיר מאת חיים נחמן ביאליק משנת 1903, שנכתב מיד לאחר פרעות קישינב.",
    "pageid": 1363340
  },
  {
    "title": "עמוס הוכשטיין",
    "extract": "עמוס ג'יי הוכשטיין (באנגלית: Amos J. Hochstein; נולד ב-4 בינואר 1973) הוא איש עסקים, יועץ לענייני אנרגיה, דיפלומט ולוביסט אמריקאי-ישראלי, המשמש כיום כשליח ומתווך מטעם ממשל ביידן לסכסוך הגבול הימי שבין ישראל ללבנון ותיווך בהסכם הגבול הימי בין ישראל ללבנון בנושא.",
    "pageid": 2120452
  },
  {
    "title": "ענת ליליאור",
    "extract": "ענת ליליאור (נולדה ב־29 באפריל 2000) היא גולשת גלים ישראלית שייצגה את ישראל באולימפיאדת טוקיו (2020) ובאולימפיאדת פריז (2024).\n\n",
    "pageid": 1999774
  },
  {
    "title": "פגיעת הרקטה במג'דל שמס (יולי 2024)",
    "extract": "",
    "pageid": 2359879
  },
  {
    "title": "פלק 1",
    "extract": "פלק-1 (בפרסית فلق ۱) היא רקטה ארטילרית מתוצרת איראן.\n\n",
    "pageid": 2359646
  },
  {
    "title": "קמלה האריס",
    "extract": "קמלה דווי האריס (באנגלית: Kamala Devi Harris; נולדה ב-20 באוקטובר 1964) היא פוליטיקאית ומשפטנית אמריקאית המכהנת כסגנית נשיא ארצות הברית ה-49 תחת הנשיא ג'ו ביידן. קודם לכן כיהנה כסנאטורית מטעם קליפורניה מאז 2017 וכן כתובעת הכללית של קליפורניה. האריס, חברת המפלגה הדמוקרטית, היא האישה הראשונה בתולדות ארצות הברית המכהנת כסגנית הנשיא. בנוסף, היא האדם הראשון בתפקיד ממוצא אפרו-אמריקאי וממוצא דרום-אסייתי.\nהיא נולדה באוקלנד שבקליפורניה ולמדה באוניברסיטת הווארד בוושינגטון ובמכללת הייסטינגס למשפטים שבאוניברסיטת קליפורניה. היא החלה את דרכה כעורכת דין במשרדו של התובע המחוזי (DA) של מחוז אלאמדה , ובהמשך הצטרפה למשרד התובע של מחוז סן פרנסיסקו. בשנת 2003 נבחרה לתפקיד פרקליטת מחוז סן פרנסיסקו. ב-2010 וב-2014 נבחרה לשמש כתובעת הכללית של קליפורניה. בבחירות לסנאט של ארצות הברית בקליפורניה ב-2016 היא ניצחה את לורטה סנצ'ז והפכה לאישה האפרו-אמריקאית השנייה והאמריקאית הדרום-אסייתית הראשונה שכיהנה בסנאט. כסנאטורית דגלה האריס במתן אזרחות למהגרים ללא מסמכים, בחוקי פיקוח על נשק ובביצוע רפורמה במערכת הבריאות והמיסוי.\nהאריס התמודדה על מועמדות המפלגה הדמוקרטית לנשיאות ב-2020, אך טרם הבחירות פרשה מהמרוץ. ביידן מינה אותה לעמיתתו למרוץ בבחירות לנשיאות ארצות הברית, וביום הבחירות הם גברו על דונלד טראמפ ועל מייק פנס. ב-20 בינואר 2021 הושבעה לתפקידה.",
    "pageid": 1279729
  },
  {
    "title": "אבישג סמברג",
    "extract": "אבישג סמברג (נולדה ב-16 בספטמבר 2001) היא לוחמת טאקוונדו ישראלית המתחרה בקטגוריות המשקל של עד 49 ק\"ג ועד 53 ק\"ג. זוכת מדליית ארד מאולימפיאדת טוקיו 2020 ואלופת אירופה (2020) במשקל עד 49 ק\"ג.\n\n",
    "pageid": 1920400
  },
  {
    "title": "אוטה אבה",
    "extract": "אוטה אבה (ביפנית: 阿部詩; נולדה ב-14 ביולי 2000) היא ג'ודוקא יפנית המתחרה בקטגוריית המשקל עד 52 ק\"ג, האלופה האולימפית מטוקיו 2020 וארבע פעמים אלופת עולם מהשנים 2018, 2019, 2022 ו-2023.\n\n",
    "pageid": 1999169
  },
  {
    "title": "אולימפיאדת טוקיו (2020)",
    "extract": "משחקי הקיץ האולימפיים של 2020 היו המשחקים האולימפיים ה-32 בעת החדשה. הם החלו ב-23 ביולי 2021 והסתיימו ב-8 באוגוסט 2021. בהתאם להחלטת הוועד האולימפי הבין-לאומי, שהתקבלה בכינוס ה-125 של הוועד, בבואנוס איירס בשנת 2013, המשחקים נערכו בטוקיו, בירת יפן, שאירחה את האולימפיאדה בפעם השנייה בתולדותיה, אחרי שאירחה את המשחקים האולימפיים בשנת 1964. סה\"כ 205 מדינות השתתפו במשחקים. טוקיו אירחה גם את המשחקים הפראלימפיים של 2020.\nלאור מגפת הקורונה הוחלט על ידי הוועדה המארגנת של המשחקים והוועד האולימפי הבינלאומי לדחות את מועד המשחקים בשנה מקיץ 2020 לקיץ 2021. עם זאת, הוחלט כי לא יהיה שינוי בשם המשחקים. הוועדה המארגנת עדכנה במהלך כינוס הוועד האולימפי ה-136 שנערך באופן מקוון כי היא הבטיחה את השימוש בכלל המתקנים עבור המשחקים שנדחו, ופרסמה את לוח הזמנים החדש של התחרויות.\nהאולימפיאדה התנהלה באופן שונה מתחרויות קודמות, כתוצאה ממשבר הקורונה. הספורטאים חויבו להוריד אפליקציית מעקב מטעם הממשלה ולא הורשו לבקר באתרי תיירות, על המלווים נאסר לשיר ולעודד (מה שבפועל לא קרה). הוועדה המארגנת של המשחקים החליטה במרץ 2021 כי לא תתאפשר כניסה של צופים ממדינות זרות לתחרויות. ב-8 ביולי 2021, הוחלט שהמשחקים יתקיימו ללא קהל.\n93 משלחות זכו באולימפיאדה זו לפחות במדליה אחת, יותר מדינות מאשר בכל האולימפיאדות שקדמו לה בהיסטוריה.\n\n",
    "pageid": 1132916
  },
  {
    "title": "אולימפיאדת לוס אנג'לס (2028)",
    "extract": "המשחקים האולימפיים של קיץ 2028, האולימפיאדה ה-34 בעת החדשה, צפויים להיות אירוע הספורט הגדול והמרכזי של שנה זו. לפי החלטת הוועד האולימפי הבינלאומי, שהתקבלה בכינוס ה-126 של הוועד בלימה שבפרו ב-13 ספטמבר 2017, הם ייערכו בלוס אנג'לס, ארצות הברית, שתארח את האולימפיאדה בפעם השלישית בתולדותיה (1932 ו-1984), 44 שנים לאחר שאירחה את המשחקים האולימפיים בפעם האחרונה. לאחר שפריז ולוס אנג'לס התחרו על אירוח המשחקים ב-2024, הוחלט בוועד האולימפי לקדם הסדר לפיו לא יתקיים כלל מכרז לאירוח המשחקים ב-2028 אלא שהמשחקים ב-2024 יתקיימו בפריז ואילו לוס אנג'לס תארח אותם ב-2028. בנוסף, באולימפיאדה הקודמת שאירחה לוס אנג'לס ב-1984, האירוח נקבע על פי הסדר דומה כשלוס אנג'לס התחרתה על אירוח אולימפיאדת 1980 מול מוסקבה, והוחלט על הסדר לפיו שתי הערים יזכו לארח וכך מוסקבה אירחה ב-1980 ולוס אנג'לס אחריה ב-1984.",
    "pageid": 1507370
  },
  {
    "title": "אורי ששון",
    "extract": "אוֹר (אוֹרי) שָׂשׂוֹן (נולד ב-18 באוגוסט 1990) הוא ג'ודוקא עבר ישראלי, זוכה מדליית ארד מאולימפיאדת ריו דה ז'ניירו 2016 בקטגוריית המשקל של מעל 100 ק\"ג ומדליית ארד מאולימפיאדת טוקיו 2020 בקטגוריית הנבחרות המעורבות. פעמיים ברציפות סגן אלוף אירופה (באקו 2015 וקאזאן 2016).",
    "pageid": 1289702
  },
  {
    "title": "אמבה",
    "extract": "אָמֶבָּה (שם מדעי: Amoeba; בעברית: חִלּוּפִית) היא סוג של יצור זעיר שגופו בנוי מתא אחד בלבד. הוא משויך לקבוצת הפרוטיסטים, אף שבעבר התייחסו אליו כאל בעל חיים. האמבה נמנית עם על-מערכת החד-תאיים, ולמרות ממדיה הקטנים נחשבת לאחד היצורים הגדולים שבמערכת זו.\n\n",
    "pageid": 11825
  },
  {
    "title": "אמל אסעד",
    "extract": "אמל אסעד (נולד ב-7 בספטמבר 1955) הוא קצין צה\"ל דרוזי-ישראלי בדימוס בדרגת תת-אלוף. במהלך שירותו הצבאי לחם בקרב החווה הסינית, פיקד על גדוד 932 בחטיבת הנח\"ל, היה מפקד חטיבת מנשה, סגן מפקד היק\"ל ומפקד מנהלת תיאום וקישור.",
    "pageid": 1000887
  },
  {
    "title": "אריק זאבי",
    "extract": "אריאל (אריק) זאבי (נולד ב-16 בינואר 1977) הוא ג'ודוקא עבר ישראלי, הנחשב לאחד מהג'ודוקא הישראלים הטובים ביותר בכל הזמנים. התמודד בקטגוריית המשקל עד 100 ק\"ג והוא בעל חגורה אדומה לבנה, דאן 6. בין תאריו הבולטים: מדליסט ארד אולימפי (אתונה 2004), סגן אלוף העולם, 4 פעמים אלוף אירופה ואלוף ישראל בג'ודו.",
    "pageid": 22759
  },
  {
    "title": "בדמינטון",
    "extract": "בדמינטון (באנגלית: Badminton; בעברית: נוצית) הוא ענף ספורט ממשפחת משחקי הכדור והמחבט, שבו ה\"כדור\" מורכב מבסיס ונוצות, ונקרא נוֹצִית (כשם המשחק). במשחק מתחרים שני יחידים או שני זוגות, שמטרתם היא לחבוט את הנוצית מעל הרשת כדי שתפגע ברצפת מגרשו של היריב, או שהוא לא יוכל להחזיר אותה בהצלחה. בעברית נקראים שחקני המשחק נוצאים או שחקני נוצית. המשחק נערך במגרש עם רשת באמצעו. בדמינטון הוא ספורט אולימפי, ונערכות בו תחרויות בישראל ובעולם.",
    "pageid": 124759
  },
  {
    "title": "בוקעאתא",
    "extract": "בוקעאתא (בערבית: بقعاثا, תעתיק מדויק: בקעאת'א) היא מועצה מקומית במחוז הצפון בישראל. היא הוכרזה כמועצה מקומית בשנת 1982. בוקעאתא הוא אחד מארבעת היישובים הדרוזיים ברמת הגולן שנכבשו מסוריה במלחמת ששת הימים, תושבי הכפר זכאים לאזרחות ישראלית מתוקף חוק הגולן (1981) אולם רובם אינם מחזיקים בתעודת זהות ישראלית.\nהיישוב ממוקם בצפון רמת הגולן, בגובה של 1,070 מטרים מעל פני הים, בין הר חרמונית והר ורדה.\nשמורת הר חרמונית נמצאת דרומית מזרחית לכפר. שמורת יער אודם נמצאת מערבית לכפר. \nעיקר כלכלת היישוב מתבססת על גידול תפוחים ודובדבנים ועל עבודות מחוץ ליישוב – ביישובי הסביבה.\nבבוקעאתא שני בתי ספר יסודיים, כל אחד עם מגרש כדורגל, ובית ספר מקיף שש שנתי. \nיש שני מקומות קדושים בבוקעאתא לנביא אל-ח'דר, שני בתי תפילה, מגרש כדורגל גדול ואולם ספורט.",
    "pageid": 7907
  },
  {
    "title": "ג'ודו במשחקים האולימפיים",
    "extract": "תחרויות ג'ודו נערכו לראשונה במסגרת המשחקים האולימפיים באולימפיאדת טוקיו (1964) והן נערכות בקביעות מאז אולימפיאדת מינכן (1972). טורניר ג'ודו לנשים התקיים לראשונה מחוץ למסגרת התחרותית באולימפיאדת סיאול (1988), ורק באולימפיאדת ברצלונה (1992) נוסף למשחקים באופן רשמי.",
    "pageid": 1277717
  },
  {
    "title": "גלישת גלים באולימפיאדת פריז (2024)",
    "extract": "גלישת גלים התקיימה כענף אולימפי באולימפיאדת פריז (2024) בפעם השנייה בתולדות המשחקים האולימפיים. התחרויות מתקיימות בסמוך לטהיטי, אי המהווה חלק מפולינזיה הצרפתית ומרוחק 17,705 ק\"מ מפריז. בתחרויות לוקחים חלק 48 ספורטאים: 24 גברים ו-24 נשים.",
    "pageid": 2359645
  },
  {
    "title": "דאגלס אמהוף",
    "extract": "דאגלס קרייג \"דאג\" אמהוף (באנגלית: Douglas Emhoff;‏ נולד ב-13 באוקטובר 1964) הוא משפטן יהודי-אמריקאי. מתוקף היותו נשוי לסגנית נשיא ארצות הברית, קמלה האריס, הוא נושא בתואר \"האדון השני של ארצות הברית\" החל מינואר 2021. אמהוף הוא הגבר והיהודי הראשון בהיסטוריה האמריקאית לשאת בתואר זה.",
    "pageid": 1906566
  },
  {
    "title": "די ג'יי שארפ",
    "extract": "דריק לאנוריס נתנאל (די ג'יי) שארפ ג'וניור (נולד ב-19 בדצמבר 1996) הוא כדורסלן ישראלי-אמריקאי המשחק בעמדת הקלע במכבי חיפה.",
    "pageid": 1526455
  },
  {
    "title": "דרגות צה\"ל",
    "extract": "דַרְגות צה\"ל מחולקות לשלוש קבוצות: דרגות חוגרים, טוראי עד סמל ראשון; דרגות נגדים, מדרגת רב־סמל עד דרגת רב־נגד; ודרגות קצינים, מדרגת סגן־משנה עד דרגת רב־אלוף. סימני הדרגה של החוגרים נענדים על הזרוע, בין המרפק לכתף, ואילו דרגות הנגדים והקצינים נענדות על כותפות  החולצה.\nדרגות רבות בצה\"ל נקראות ביום־יום בראשי התיבות שלהן. נהוג לבטא ראשי תיבות בני שלוש אותיות כמילה המנוקדת בשני קמצים, אחד בכל אחת משתי האותיות הראשונות בראשי התיבות. כך, למשל, רב־סמל בכיר נכתב רס\"ב ומבוטא רָסָ\"בּ או רָסָ\"ב.",
    "pageid": 15810
  },
  {
    "title": "הבנים (סדרת טלוויזיה)",
    "extract": "הבנים (באנגלית: The Boys) היא סדרת גיבורי-על סאטירית אמריקאית שנוצרה על ידי אריק קריפקי  עבור אמזון פריים וידאו. הסדרה מבוססת על סדרת קומיקס באותו השם שנכתבה על ידי גארת' אניס ואוירה על ידי דאריק רוברטסון . עלילת הסדרה עוקבת אחרי \"הבנים\", צוות של ויג'ילנטים שיוצאים להילחם בגיבורי-על מושחתים שמנצלים את כוחם לרעה בסתר, ובתאגיד הבידור שמממן ומשווק אותם.\nהסדרה עלתה לשידור בשירות הזרמת המדיה פריים וידאו ב-26 ביולי 2019. ב-10 ביוני 2022, נמסר על חידוש הסדרה לעונה רביעית. בתחילה, הסדרה עלתה בישראל עם כתוביות בעברית בלבד, אך ב-30 בינואר 2023 נוסף לסדרה דיבוב בעברית.",
    "pageid": 1659688
  },
  {
    "title": "החזית הצפונית במלחמת חרבות ברזל",
    "extract": "החזית הצפונית במלחמת חרבות ברזל היא חזית הלחימה בין מדינת ישראל לארגון הטרור האסלאמיסטי-שיעי חזבאללה וארגוני טרור נוספים בגבול ישראל–לבנון ובגבול ישראל–סוריה במלחמת חרבות ברזל.\nב-8 באוקטובר 2023, ביומה השני של המלחמה, שיגר חזבאללה רקטות מונחות ופגזי ארטילריה לעבר עמדות צה\"ל בהר דב וחוות שבעא. ישראל הגיבה בתקיפות מל\"טים וירי ארטילרי על עמדות חזבאללה ליד גבול ישראל–לבנון. התקיפות הגיעו לאחר שחזבאללה הביע תמיכה במתקפת הפתע על ישראל. חילופי ירי, שכללו גם טילי נ\"ט ותקיפות מהאוויר, נמשכו לאורך המלחמה.\nעם תחילת המלחמה פינתה ישראל יישובים בעומק של שני קילומטר מגבול ישראל–לבנון, בהם מטולה, קיבוץ חניתה, קיבוץ מנרה, קיבוץ ראש הנקרה ועשרות אחרים, והם נותרו שוממים למעט חיילי צה\"ל וכיתות כוננות. חזבאללה מטווח את היישובים הנטושים באופן יומיומי על ידי ירי נשק מדויק נגד טנקים והרס שיטתי של הבתים ביישובים. עם הימשכות הלחימה ארגון הטרור החל לשגר גם טילים וכטב\"מים חמושים ומתאבדים לעומק רב יותר. מתחילת המלחמה ועד סוף מאי 2024 שיגר חזבאללה כ-2,500 כטב\"מים לעבר ישראל. העיר קריית שמונה פונתה חלקית, ונזק ואבדות נגרמו לבסיסי צה\"ל באזור הצפון.\nצה\"ל הגיב בפעולות סיכול ממוקד של מחבלים, בעיקר בדרום לבנון אך גם בביירות, ובתקיפת בסיסי מחבלים בדרום לבנון. צה\"ל גם נהג לתקוף מהאוויר את חוליות משגרי הנ\"ט לפני הירי. כ-94,000 מתושבי דרום לבנון פונו מבתיהם, הרס רב נגרם ביישובי דרום לבנון הסמוכים לגבול ונזק כבד נגרם לחקלאות בדרום לבנון.",
    "pageid": 2267759
  },
  {
    "title": "הילה חדד-חמלניק",
    "extract": "הילה חדד-חמלניק (נולדה ב-3 במרץ 1984) היא מהנדסת חלל ואווירונאוטיקה אשר כיהנה כמנכ\"לית משרד החדשנות, המדע והטכנולוגיה. קודם לכן שימשה כסמנכ\"לית אסטרטגיה וחדשנות בחברת נתיבי ישראל.",
    "pageid": 2032678
  },
  {
    "title": "ויאם עמאשה",
    "extract": "ויאם עמאשה (בערבית: وئام عماشة; נולד ב-8 באוגוסט 1985) הוא כדורגלן דרוזי יליד רמת הגולן המשחק בעמדת החלוץ במועדון ספורט טירה מליגה א'.",
    "pageid": 887320
  },
  {
    "title": "חטיפת טירן פרו",
    "extract": "ב-23 בנובמבר 2022 נחטף טירן פרו, נער דרוזי־ישראלי, בעודו מאושפז ומונשם בבית חולים בעיר ג'נין לאחר שעבר תאונת דרכים. גופתו הוחזרה לישראל למחרת.\n\n",
    "pageid": 2165769
  },
  {
    "title": "טג'יקיסטן",
    "extract": "רפובליקת טג'יקיסטן (בטג'יקית: Ҷумҳурии Тоҷикистон, ברוסית: Республика Таджикистан) היא מדינה השוכנת במרכז אסיה. בעברה הייתה חלק מברית המועצות והפכה למדינה עצמאית ב-9 בספטמבר 1991.\nהמדינה גובלת באפגניסטן בדרום, בסין במזרח, בקירגיזסטן בצפון ובאוזבקיסטן במערב ובצפון.\nרוב תושבי טג'יקיסטן הם מוסלמים, והיא אף חברה בארגון לשיתוף פעולה אסלאמי.",
    "pageid": 30892
  },
  {
    "title": "טדי רינר",
    "extract": "טדי פייר-מארי רינר (בצרפתית: Teddy Pierre-Marie Riner; נולד ב-7 באפריל 1989) הוא ג'ודוקא צרפתי המתחרה בקטגוריית המשקל של 100 ק\"ג ומעלה. רינר הוא פעמיים ברציפות האלוף האולימפי וגם זוכה מדליית זהב קבוצתית (לונדון 2012, ובריו דה ז'ניירו 2016, טוקיו 2020), וזכה 10 פעמים באליפות העולם, יותר מכל ג'ודוקא אחר בהיסטוריה ו-5 פעמים באליפות אירופה.\nבטקס הפתיחה של אולימפיאדת פריז 2024 זכה לכבוד להדליק את הלפיד האולימפי ביחד עם האתלטית מארי-ז'וזה פרק.",
    "pageid": 1308065
  },
  {
    "title": "טורקיה",
    "extract": "טוּרְקִיָּה (מקובל גם: תורכיה; בטורקית: Türkiye), שמה הרשמי רפובליקת טורקיה (Türkiye Cumhuriyeti \"טורְקִיֶה גֻ'מְהוּרִיֶּתִי\"), היא מדינה מוסלמית המשתרעת בימינו על כל חצי האי אסיה הקטנה שב מזרח התיכון, איים מסוימים במזרח הים התיכון, ושטח קטן במערב חבל הבלקן שבדרום-מזרח אירופה. טורקיה גובלת כיום בדרום בים התיכון, בסוריה ובעיראק, במערב בים האגאי, בצפון-מערב ביוון ובבולגריה, בצפון בים השחור, בצפון-מזרח בגאורגיה ובמזרח בארמניה, באזרבייג'ן (דרך נחיצ'יבאן) ובאיראן. שפתה הרשמית היא הטורקית (שעד 1928 נכתבה באותיות האלפבית הערבי, ומאז נכתבת באותיות המבוססות על   האלפבית הלטיני).\nהאזור בו נוסדה טורקיה המודרנית היה ערש הולדתן של תרבויות חשובות, בהן האימפריות הביזנטית והעות'מאנית. בשל המיקום האסטרטגי של טורקיה, בנקודת המפגש בין אסיה ואירופה, התרבות הטורקית היא מיזוג אחד ויחיד במינו של המסורת המערבית והמזרחית. יש לה גם חשיבות גאו-פוליטית אסטרטגית משמעותית. רוב תושבי טורקיה מוסלמים.\nטורקיה היא רפובליקה מאוחדת וחוקתית. בשנת 2018 הוחלפה בה שיטת הממשל מפרלמנטרית לנשיאותית לאחר משאל עם.\nמוסטפא כמאל אטאטורק הקים את המערכת הפוליטית שלה ב-1923, לאחר נפילת האימפריה העות'מאנית. טורקיה נמנתה עם החברות המייסדות של האומות המאוחדות, וכמייסדת-חברה בארגון לשיתוף פעולה אסלאמי, והצטרפה לנאט\"ו ב-1952. טורקיה של אטאטורק התאפיינה בחילוניות ופתיחות למערב, מאפיינים שנחלשו בתקופתו של ארדואן.\nמאז 2005 מנהלת טורקיה משא ומתן להצטרפות לאיחוד האירופי, כשב-2017 היא נדחתה באופן רשמי על ידי האיחוד עקב \"צעדיה של טורקיה אל עבר משטר אוטוקרטי\". הממשל של ארדואן, מאז עלייתו לשלטון, הנהיג חוקים ותקנות שמגבירים את השפעת האסלאם, ובכך מערערים את השפעת עקרונות ששת החיצים ומחלישים את חופש העיתונות.",
    "pageid": 357
  },
  {
    "title": "יוסי פלד",
    "extract": "יוסי פלד (נולד ב-18 בינואר 1941) הוא פוליטיקאי ואיש צבא ישראלי. כיהן בעבר כשר בממשלת ישראל, וכחבר הכנסת מטעם מפלגת הליכוד. בתפקידו האחרון בצה\"ל שימש כאלוף פיקוד הצפון בשנים 1986–1991.",
    "pageid": 239294
  },
  {
    "title": "ישראל באולימפיאדת טוקיו (2020)",
    "extract": "אולימפיאדת טוקיו הייתה האולימפיאדה ה-17 שבה השתתפה משלחת ישראלית מאז החלה ישראל את השתתפותה במשחקים האולימפיים בהלסינקי בשנת 1952. לאור מגפת הקורונה הוחלט על ידי הוועדה המארגנת של המשחקים והוועד האולימפי הבינלאומי לדחות את מועד המשחקים מקיץ 2020 לקיץ 2021, והם התקיימו מ-23 ביולי עד 8 באוגוסט.\nהמשלחת הישראלית מנתה 90 ספורטאיות וספורטאים שהתחרו ב-15 ענפי ספורט. זוהי המשלחת הגדולה ביותר ששלחה ישראל עד כה למשחקים האולימפיים. המשלחת התחרתה לראשונה בחמישה ענפי ספורט: בייסבול, גלישת גלים, קשתות, רכיבה ושחייה במים פתוחים. מנגד, המשלחת לא התחרתה בענף הטניס, לאחר ששלחה נציגים לענף זה בארבע האולימפיאדות האחרונות, ולא שבה להתחרות בענף ההיאבקות, לאחר ששבה להתחרות בו באולימפיאדה הקודמת. כמו כן המשלחת לא התחרתה בענף הגולף, לאחר שהשתתפה באולימפיאדה הקודמת לראשונה בענף זה. יעקב טומרקין וחנה קנייזבה-מיננקו נשאו את דגל המדינה בטקס הפתיחה ולינוי אשרם נשאה את הדגל בטקס הנעילה.\nזו הייתה האולימפיאדה המוצלחת ביותר של ישראל בתולדות המשחקים האולימפיים כאשר המשלחת הישראלית סיימה במקום ה-39 בטבלת המדליות עם ארבע מדליות; שתיים מזהב ושתיים מארד. ארטיום דולגופיאט זכה במדליית הזהב בתרגיל הקרקע, שהיא המדליה האולימפית הראשונה של ישראל בענף התעמלות המכשירים, ולינוי אשרם זכתה במדליית הזהב בקרב רב ליחידות, שהיא המדליה האולימפית הראשונה של ישראל בענף ההתעמלות האמנותית. אבישג סמברג זכתה במדליית ארד, שהיא המדליה האולימפית הראשונה של ישראל בענף הטאקוונדו, ונבחרת ישראל בג'ודו זכתה במדליית ארד בתחרות הקבוצתית המעורבת.\nבמהלך טקס הפתיחה ולאחר 49 שנים, נערך אזכור ראשון של 11 חללי הטבח באולימפיאדת מינכן. בתום המשחקים, התארחו ספורטאי המשלחת מטוקיו בבית הנשיא לטקס קבלת פנים חגיגי בנוכחות ראש הממשלה נפתלי בנט ונשיא המדינה יצחק הרצוג.",
    "pageid": 1614145
  },
  {
    "title": "כדורגל באולימפיאדת פריז (2024)",
    "extract": "אולימפיאדת פריז (2024) תערך בפריז, צרפת. משחקי הכדורגל האולימפיים כבר החלו באופן רשמי ב-24 ביולי 2024, יומיים לפני טקס הפתיחה הרשמי, כשהגמר עתיד להיערך ב-10 באוגוסט 2024. טורנירי הכדורגל יערכו בערים שונות ברחבי צרפת כולל בירתה פריז. בטורניר הגברים ישתתפו נבחרות אולימפיות מ-16 מדינות שונות, כשבטורניר הנשים תשתתפנה 12 נבחרות לאומיות.\nבטורניר הגברים ניתן לשתף את כדורגלני שנתון 2001 ואילך (כלומר: ילידי 1 בינואר 2001 ומאוחר יותר) ועוד 3 כדורגלנים נוספים ללא הגבלת גיל (מכונים גם \"חריגי גיל\") – בעוד שבטורניר הנשים אין הגבלות גיל לכדורגלניות.\nבזכות העפלת נבחרת ישראל בכדורגל עד גיל 21 לחצי הגמר באליפות אירופה בכדורגל עד גיל 21 - 2023, הובטחה השתתפות נבחרת ישראל האולימפית בכדורגל בטורניר זה.\n\n",
    "pageid": 2237339
  },
  {
    "title": "כדורגל במשחקים האולימפיים",
    "extract": "כדורגל הוא ספורט אולימפי מאז חידוש המשחקים האולימפיים בעת החדשה. טורניר כדורגל נערך בכל אחת מהאולימפיאדות מלבד אולימפיאדת אתונה (1896) ואולימפיאדת לוס אנג'לס (1932). ראשית התקיים רק טורניר כדורגל גברים, וטורניר כדורגל נשים הצטרף באולימפיאדת אטלנטה (1996).",
    "pageid": 146385
  },
  {
    "title": "כריש לווייתני",
    "extract": "כָּרִישׁ לִוְיְתָנִי (שם מדעי: Rhincodon typus) הוא מין כריש גדול-ממדים יחיד בסוגו (שם מדעי: Rhincodon) ובמשפחת הכרישים הלווייתניים\n(שם מדעי: Rhincodontidae). הכריש הלווייתני מצוי באזורים רבים בכדור הארץ, אך לא באזורים הארקטיים.\nכריש זה נחשב לדג הגדול בעולם. סקירה מדעית מ-2015 של דיווחים על גודלם של כרישים לוויתניים מצאה שהפרט הגדול ביותר שנמדד באופן אמין היה באורך 18.8 מטרים (62 רגל). דיווחים על פרטים בגודל של יותר מ-20 מטר נמצאו לא אמינים מספיק. מחקר שנעשה בשונית נינגלו ופורסם בשנת 2020 מצא שהאורך הממוצע של זכר בוגר הוא 8–9 מטר, בעוד אורכן שהממוצע של נקבות הוא 14.5 מטר. עם זאת, מחקרים במקומות אחרים הגיעו לתוצאות אחרות.\nלמרות גודלו, כריש זה אינו נחשב למסוכן לבני אדם, וצוללים רבים נוהגים ללוותו ואף להיצמד אליו תוך כדי תנועה. הכריש הלווייתני נצפה לעיתים קרובות בפיליפינים, בחופי תאילנד, באיים המלדיביים, במערב אוסטרליה, באיי גלאפגוס ואף בים-סוף. הכריש הלווייתני ניצוד לעיתים כחלק מדיג מסחרי או חובבני, לרוב במקומות בהם הוא מתקבץ באופן עונתי. גודל האוכלוסייה נמצא כיום בירידה, ומצב השימור שלו מוגדר כיום על ידי ה-IUCN כמין בסכנת הכחדה.",
    "pageid": 254530
  },
  {
    "title": "מדליות באולימפיאדת פריז (2024)",
    "extract": "באולימפיאדת פריז (2024) מתוכננים להשתתף כ-10,714 ספורטאים מ-206 משלחות, ב-329 תחרויות ב-32 ענפי ספורט שונים. סה\"כ הוכנו 5,084 מדליות אולימפיות  פיזיות.",
    "pageid": 2357897
  },
  {
    "title": "מוחמד דף",
    "extract": "מוחמד דיאב אבראהים אל־מצרי (בערבית: محمد دياب إبراهيم المصري, בתעתיק מדויק: מחמד דיאב אבראהים אלמצרי; נולד ב־12 באוגוסט 1965), המוכר בכינוייו מוחמד דֶף (محمد الضيف; בתעתיק מדויק: מחמד אלצ'יף) ואבו ח'אלד, הוא טרוריסט פלסטיני, מפקד גדודי עז א-דין אל-קסאם – הזרוע הצבאית של חמאס.\nהוגדר על ידי מערכת הביטחון הישראלית כטרוריסט המבוקש ביותר בארגון הטרור לצד יחיא סנוואר. הכינוי \"דֶף\" (שפירושו \"אורח\"; בתעתיק מדויק מערבית: \"צ'יף\") ניתן לו ככל הנראה מכיוון שנהג להחליף באופן מתמיד את מיקומו.\n\n",
    "pageid": 11795
  },
  {
    "title": "מישה זילברמן",
    "extract": "מישה זילברמן (ברוסית: Миша Зильберман; נולד ב-30 בינואר 1989) הוא שחקן בדמינטון ישראלי, אלוף ישראל בבדמינטון 26 פעמים ביחידים ובזוגות מעורבים עם אימו, סבטלנה זילברמן בליאסובה. זילברמן ייצג את ישראל בארבע אולימפיאדות: לונדון (2012), ריו דה ז'ניירו (2016), טוקיו (2020) ופריז (2024), זוכה מדליית ארד במשחקי אירופה (מינסק 2019) וזוכה מדליית ארד באליפות אירופה (מדריד 2022).",
    "pageid": 1008692
  },
  {
    "title": "מנדלבאום בלש פרטי",
    "extract": "מנדלבאום בלש פרטי היא קומדיית מצבים בהפקת טדי יזמות והפקות, ששודרה בערוץ הילדים ובערוץ לוגי. סדרה זו היא ספין אוף של הסדרה המצליחה \"הפיג'מות\", ומתמקדת במעלליו של גרי מנדלבאום (יניב פולישוק) לאחר שהצטרף לצוות חקירות. העונה הראשונה שודרה בערוץ הילדים בשנת 2009, והשנייה שודרה בערוץ לוגי ב־2010.\nב־30 במאי 2019 הסדרה ירדה משירות ה-VOD של HOT. הסדרה זמינה במלואה בפרטנר TV, סלקום tv, FreeTV ובביגי.\nשיר הפתיח של הסדרה, \"ממש כמו כולם\", נכתב על ידי התסריטאי רובי דואניאס והולחן ועובד על ידי המוזיקאי טל ירדני. את השיר מבצעת השחקנית אפי בן ישראל, ואחד מהנגנים שהתלוו אליה הוא הסקסופוניסט פטר ורטהיימר. מיקס השיר עובד על ידי יובל סגל.",
    "pageid": 666183
  },
  {
    "title": "מתקפת הפתע על ישראל (2023)",
    "extract": "מתקפת הפתע על ישראל (מכונה גם השבת השחורה, טבח 7 באוקטובר וטבח שמחת תורה; השם שנתן חמאס למתקפה הוא عملية طوفان الأقصى, בתעתיק מדויק לעברית: עמליַת טופאן אלאקצא, בתרגום לעברית: מבצע מבול אל־אקצא) הייתה מתקפת פתע רחבת היקף שהוביל חמאס, ארגון טרור אסלאמיסטי-סוני פלסטיני, מרצועת עזה על ישראל, נגד יעדים צבאיים ואזרחיים, במיוחד בעוטף עזה, תוך ביצוע של טבח, אונס, פשעי מלחמה ופשעים נגד האנושות. במתקפת הפתע השתתפו ארגוני טרור נוספים מחדר המבצעים הפלסטיני המשותף, ובהם הג'יהאד האסלאמי.\nבבוקר 7 באוקטובר 2023, יום שבת וחג שמחת תורה, כ\"ב בתשרי ה'תשפ\"ד, החלה מתקפת הפתע במטח ירי רקטי מסיבי ומתמשך חריג בהיקפו של אלפי רקטות ופצצות מרגמה על אזורים נרחבים בישראל, בייחוד בדרום ובמרכז. בחסות המטחים התרחשה חדירה יבשתית, אווירית וימית של כ־4,000 מחבלים לשטח ישראל בחזית של כ־60 ק\"מ, שפתחו במתקפות והשתלטות על בסיסי צה\"ל ומוצביו וקרבות ירי עם כוחות הביטחון, בד בבד עם חדירה אל תוך יישובים אזרחיים, כיבושם, תקיפתם, חטיפת תושביהם ורציחתם.\nבמתקפה נרצחו ונהרגו כ־1,145 ישראלים וזרים, רובם אזרחים, ונפצעו יותר מ־1,941, בהם כ-360 במצב קשה-אנוש. כמה עשרות אזרחים ממדינות זרות נרצחו גם הם. במסגרת המתקפה התרחש גם הטבח במסיבת טבע \"פסטיבל נובה\" ליד קיבוץ רעים שהיה לפיגוע הטרור הבודד הגדול בתולדות מדינת ישראל. במהלך המתקפה נרצחו ונחטפו אזרחים רבים, ביניהם נשים, ילדים, וקשישים, כל זאת תוך כדי התעללות פיזית, נפשית ומינית. 251 אנשים, בהם אזרחים זרים, ישראלים וחיילי צה\"ל, ובכללם תינוקות, ילדים, נשים וזקנים, נחטפו לרצועת עזה. ביישובי עוטף עזה נגרם נזק רב, ונזק מפגיעת רקטות נגרם גם ביישובים נוספים.\nבמסגרת המתקפה הנרחבת נגד האוכלוסייה האזרחית ביצע חמאס פשעי מלחמה, ופשעים נגד האנושות בהיקף נרחב. לפי מספר גורמים, תוכנית חמאס הייתה נרחבת בהרבה. לפי גרסה אחת היא כללה המשך הסתערות על חלקים נוספים של הדרום, תוך משלוח חוליות מחבלים לערים במרכז. לפי הערכה אחרת חמאס תכנן, בסיוע כוחות נוספים, לכבוש את כל מדינת ישראל.\nהמתקפה, שהחלה ב-7 באוקטובר, הסתיימה לאחר כ-48 שעות, עם החזרת השליטה ביישובים הישראלים לידי צה\"ל ולכידת רוב המחבלים שהסתננו לישראל. זוהי המתקפה הקטלנית ביותר של ארגון טרור בהיסטוריה של מדינת ישראל. כמו כן, המתקפה נחשבת לאסון הקטלני ביותר שקרה לעם היהודי מאז השואה. המתקפה השפיעה על החברה הישראלית באופן מרחיק לכת, והיא אף תוארה כמשבר אמון בין הציבור למוסדות השלטון. בעקבות המתקפה יצאה מדינת ישראל למלחמת חרבות ברזל.",
    "pageid": 2266879
  },
  {
    "title": "נאט\"ו",
    "extract": "נאט\"ו – ארגון האמנה הצפון-אטלנטית (באנגלית: NATO, ‏North Atlantic Treaty Organization‏; בצרפתית: OTAN,‏ Organisation du traité de l'Atlantique nord) הוא ברית צבאית בין 32 מדינות צפון אמריקה ואירופה. הארגון מממש את האמנה הצפון-אטלנטית שנחתמה ב-4 באפריל 1949.",
    "pageid": 317433
  },
  {
    "title": "נגורנו קרבאך",
    "extract": "נַגוֹרְנוֹ-קַרָבָּאך (ברוסית: нагорный Карабах) הוא חבל ארץ בהרי הקווקז, אשר באופן היסטורי אוכלס על ידי ארמנים אתניים בני הדת הנוצרית. בחבל פרץ סכסוך נגורנו קרבאך בין האזרים לארמנים על הריבונות בו. אזרבייג'ן רואה בחבל חלק משטחה והוא הוכר ככזה על ידי הקהילה הבין-לאומית, אולם הארמנים הצליחו להשיג בו שליטה דה פקטו עד ספטמבר 2023.\nבתקופת השלטון הסובייטי בקווקז נגורנו קרבאך הייתה אובלסט אוטונומי בשליטת הרפובליקה הסובייטית הסוציאליסטית האזרית. בשנת 1988 החליט הפרלמנט של נגורנו קרבאך על עריכת משאל עם על איחוד עם הרפובליקה הסובייטית הסוציאליסטית הארמנית. החלטה זו הובילה לפרוץ מלחמת נגורנו קרבאך הראשונה בין אזרבייג'ן לארמניה. במהלך המלחמה התפרקה ברית המועצות, והאזור הוכר על ידי הקהילה הבין-לאומית כחלק מאזרבייג'ן.\nבין השנים 1988–1994 התחוללה מלחמת נגורנו קרבאך הראשונה, שבה נהרגו כ-30 אלף בני אדם, ומעל למיליון איש הפכו לפליטים. ארמניה ניצחה במלחמה ובשטח הוקמה \"רפובליקת ארצאך\"  העצמאית, לאחר משאל עם שהוחרם בידי המיעוט האזרי בחבל. אף מדינה לא הכירה בעצמאות הרפובליקה, ובפרט לא ארמניה, אך דה פקטו היא שלטה בחבל. בשנת 1994 השלימו הארמנים את ההשתלטות על החבל ואזור חיץ סביבו, המהווה 8% משטח אזרבייג'ן. אזור החיץ כולל גם את כל השטח שהפריד את המובלעת מארמניה, ויצרו רצף טריטוריאלי מארמניה לחבל העצמאי, תוך שהם השתלטו גם על שבעה מחוזות אזרים, ממזרח לאזור המריבה.\nבשנת 2020 פרצה מלחמת נגורנו קרבאך השנייה, בה איבדה ארמניה את השליטה על אזור החיץ, אך לא על המובלעת. בהסכם הפסקת האש שנחתם בסיום המלחמה, נקבע שהמעבר בין המובלעת לארמניה יתאפשר דרך מסדרון לצ'ין , מסדרון צר שבשליטת רוסיה. באפריל 2023 חסמה אזרבייג'ן את מסדרון לצ'ין, ובכך ניתקה את המובלעת מארמניה. באוגוסט 2023 עתרה ארמניה למועצת הביטחון של האו\"ם בבקשה לכנס דיון חירום בנושא. בספטמבר 2023 פתחה אזרבייג'ן במלחמת נגורנו קרבאך השלישית וכבשה את החבל תוך יום אחד, מרבית הארמנים תושבי החבל נטשו אותו, וממשלת ארצאך הודיעה על פירוקה.",
    "pageid": 104175
  },
  {
    "title": "נדיה קומנץ'",
    "extract": "נדיה אלנה קומנץ' (שיבוש נפוץ: \"קומנצ'י\"; ברומנית: Nadia Elena Comăneci‏; נולדה ב-12 בנובמבר 1961) היא מתעמלת רומנייה בעבר, אלופה אולימפית שזכתה ב-9 מדליות, מהן 5 מדליות זהב והראשונה שזכתה באולימפיאדה בציון מושלם של 10 בהתעמלות. אלופת עולם בעלת 4 מדליות, מהן 2 זהב, 3 פעמים ברציפות אלופת אירופה בתחרות הקרב רב אישי, בעלת 12 מדליות מאליפות אירופה מהן 9 זהב.\nקומנץ' נחשבת על ידי רבים כאחת הספורטאיות הגדולות של המאה ה-20 ואחת המתעמלות הגדולות בכל הזמנים.",
    "pageid": 26613
  },
  {
    "title": "סיף",
    "extract": "סיף הוא ספורט לחימה שהתפתח מתוך טכניקת קרב. מקור הסיוף בקרב חמוש, לרוב בין שני אנשים (דו-קרב), שבו משתמשים בנשק קר דמוי חרב קטנה בעל להב ארוך ובמגן יד. את התקפת אחד היריבים הודף היריב השני בעזרת הלהב של כלי הסיוף שלו. בסיוף מתקיים מגע ישיר בין כלי הנשק, בעוד שבקרב סכינים ההגנה מתבצעת באמצעות התחמקות או תקיפת היד, ובקרב חרבות בימי הביניים היו הודפים את היריב באמצעות מגן.\nהסיוף הוא ספורט אולימפי, ונמנה עם ענפי הספורט המייסדים עם חידוש המשחקים בעת החדשה. ענף הסיוף מחייב ריכוז, הפעלה של הגוף וקואורדינציה, ובאותה מידה גם כוח פיזי רב ומהירות מרובה ולכן נחשב לענף ספורט מתוחכם וקשה, פיזית ומנטלית.",
    "pageid": 25004
  },
  {
    "title": "עין קנייא",
    "extract": "עין קנייא (בערבית: عين قنية, תעתיק מדויק: עין קניה) הוא כפר דרוזי במורדות הר חרמון. הכפר הוכרז כמועצה מקומית בשנת 1982. \nלפי נתוני הלשכה המרכזית לסטטיסטיקה (הלמ\"ס) נכון לסוף מאי 2024 (אומדן), מתגוררים בעין קנייא 2,237 תושבים (מקום 250 בדירוג רשויות מקומיות בישראל). האוכלוסייה גדלה בקצב גידול שנתי של ‎1.7%‏.   אחוז הזכאים לתעודת בגרות מבין תלמידי כיתות י\"ב בשנת ה'תשפ\"ב (2021-‏2022) היה 97.3%. השכר החודשי הממוצע של שכיר במשך שנת 2021 היה 7,069 ש\"ח (ממוצע ארצי: 11,330 ש\"ח).\nהמילה \"קנייא\" פירושה תעלת מים – בשל תעלות המים הרבות באזור.",
    "pageid": 7997
  },
  {
    "title": "פצצה אלקטרומגנטית",
    "extract": "פצצה אלקטרומגנטית היא מתקן המחולל פעימה אלקטרומגנטית - גל אלקטרומגנטי רגעי בעל עצמה אדירה אשר הורס מערכות אלקטרוניות וחשמליות על ידי השראת עומס יתר.\nכמו כל פצצה, ניתן להפעיל פצצה אלקטרומגנטית בהשהייה, להטיל אותה ממטוס או לשגר אותה כראש קרב של טיל או רקטה. ישנם סוגים שונים של פצצות אלקטרומגנטיות המבוססים על דרכים שונות לחולל פעימה אלקטרומגנטית: דחיסת שטף מגנטי על ידי חומרי נפץ, או שידור הפעימה ממתח האגור בקבל או סוללת קבלים (מחולל מרקס), מתקן זה יכול להיות רב פעמי. יתרה מזאת, כל פצצת גרעין יוצרת גם פעימה אלקטרומגנטית כתופעת לוואי, ופיצוץ גרעיני מעל האטמוספירה מלווה בפעימה גדולה במיוחד המסוגלת לכסות יבשת שלמה ללא גרימת הנזק מהביקוע עצמו (הנזק שהיה נגרם מפיצוץ מעל פני האדמה), ובכך מהווה פצצה אלקטרומגנטית. במקרה כזה יש חשיבות לשדה המגנטי של כדור הארץ: הנשק יעיל יותר באזורים של כדור הארץ בהם השדה המגנטי חזק יותר, והפעימה מתפשטת לכיוון צפון פחות מאשר ליתר הכיוונים.\nמנגנון הנזק העיקרי כתוצאה מפעימה אלקטרומגנטית הפוגעת במעגל חשמלי מתואר בצורה הבאה: הפעימה האלקטרומגנטית החזקה שיוצרת הפצצה משרה שדה אלקטרומגנטי חזק ביותר. שדה זה יוצר בתורו מפלי מתח גבוהים מאוד, על פני מרחקים קטנים מאוד, במקטעי הולכה שבמעגל החשמלי המותקף. מפלי מתח אלה גורמים לזרמים חזקים מאוד במקטעי ההולכה שבמעגל והחום הרב שנוצר עקב הזרמים הללו גורם למקטעי ההולכה לנזק הרסני. מסיבה זו רכיבי אלקטרוניקה זעירים, פסי הולכה במעגלים מודפסים ומעגלים משולבים הופכים פגיעים במיוחד.\nמבטחים כלל אינם יעילים כהגנה על מעגלים אלקטרוניים במקרה של פעימה אלקטרומגנטית משום שעומס היתר מושרה בבת אחת ובכמה מקומות שונים במעגל ולא רק בכניסת הזרם למעגל, שאותה יכול המבטח לנתק.\nכלוב פאראדיי גם הוא אינו יעיל כהגנה מלאה מפני פעימה אלקטרומגנטית. הסיבה לכך היא שכלוב פאראדיי אידיאלי הוא תאורטי בלבד ולא ניתן לבנות במציאות כלוב שכזה, שיעצור חדירה של 100% מהקרינה האלקטרומגנטית. הבעיה ב\"איטום\" כנגד הקרינה נמצאת בעיקר בנקודות חיבור של יריעות המתכת המרכיבות את הכלוב. בנקודות חיבור אלה, גם אם מדובר בהלחמה ובוודאי אם מדובר בסימרור, נוצרת זליגה של קרינה המצליחה לחדור לפנים הכלוב. מאחר שפצצות אלקטרומגנטיות נועדו מראש לגרום נזק ועוצמת הקרינה האלקטרומגנטית שהן יוצרות חזקה וממוקדת, הרי שדי בזליגות אלה כדי לגרום לנזק במעגלים החשמליים ובאלקטרוניקה עדינה, שנמצאים בתוך כלוב הפאראדיי.\nבימי המלחמה הקרה נעשו מאמצים מצד ארצות הברית וברית המועצות לפתח פצצות אלקטרומגנטיות, וכן למגן את צבאותיהן ומתקני תשתית אסטרטגיים כנגד הפעימה האלקטרומגנטית המשתחררת במקרה של הפעלת פצצה כזאת. גם כיום ישנן מערכות הגנה מפני פעימה אלקטרומגנטית המיועדות לכלים צבאיים. פצצות אלקטרומגנטיות הופיעו במספר ספרים, סרטים ומשחקי וידאו, אך במציאות לא תועד שימוש בהן באף מלחמה (אם כי היו דיווחים בלתי מאומתים על שימוש שכזה במלחמת המפרץ הראשונה).",
    "pageid": 157387
  },
  {
    "title": "צבא טורקיה",
    "extract": "צבא טורקיה (בטורקית: Türk Kara Kuvvetleri – \"כוחות היבשה הטורקים\") הוא הזרוע היבשתית של הכוחות המזוינים של טורקיה. נכון לשנת 2021, הצבא הטורקי הוא הצבא ה-13 בגודלו בעולם (לשם השוואה צה\"ל הוא ה-18 בגודלו) והחמישי בגודלו מבין חברות נאט\"ו, והוא נחשב לצבא המוסלמי החזק בעולם.\nלצבא טורקיה בסיסים קבועים גם בסומליה, קטאר, קפריסין, עיראק וסוריה.",
    "pageid": 496282
  },
  {
    "title": "קבוצת וגנר",
    "extract": "קבוצת וגנר או כוח וגנר (ברוסית: Группа Вагнера, קרי: גְרוּפַּה וַגְנֶרַה. ידועה גם בכינויים: PMC וגנר (Частная Военная Компания Вагнера, ЧВК Вагнер); ו-ChVK וגנר) היא מיליציה רוסית המתוארת לעיתים כחברה צבאית פרטית. הקבוצה מבצעת בקבלנות פרויקטים בעלי אופי צבאי ברחבי העולם, כולל מעורבות בקרבות באזורי סכסוך.\nפעילותה זוהתה לראשונה ב-2014, כשהיא תמכה בכוחות פרו-רוסיים במזרח אוקראינה. בתחילת דרכה, נשענה בעיקר[דרוש מקור] על יוצאי הכוחות המיוחדים של צבא רוסיה ופרסה את כוחותיה במדינות רבות במזרח התיכון ואפריקה. הקבוצה נקשרה בין היתר במעורבות הרוסית במלחמת האזרחים בסוריה, במלחמה בדונבאס, במלחמת האזרחים השנייה בלוב, במהפכה הסודאנית וישנם פרשנים הסבורים כי הקבוצה הוקמה למעשה כיחידה לא רשמית של משרד ההגנה הרוסי. הם טוענים שזה איפשר לממשלת רוסיה גמישות לפעול בתחום האפור ולהשתמש ביכולת הכחשה סבירה. בנוסף, מטרת היחידה הייתה לטשטש את הנפגעים האמיתיים והעלויות הכספיות של התערבויות זרות של רוסיה.\nעד 2022, אז הודה מפקד הקבוצה בפעילותה במדינות שונות בעולם, נחשבה קבוצת וגנר לארגון חשאי שפועל מאחורי הקלעים. עם תחילת המלחמה באוקראינה בעקבות מאמצי גיוס המוני, הארגון גדל משמעותית ולקח חלק גלוי בלחימה ברוסיה.\nעד מרד קבוצת וגנר ב-24 ביוני 2023 עמד בראש החברה האוליגרך יבגני פריגוז'ין. בעקבות הפסקת המרד הוגלה פריגוז'ין לבלארוס ובמקומו עתיד להתמנות לראש הקבוצה מפקד חדש, בעוד רבים מהחיילים המשרתים בווגנר עזבו את הקבוצה וחתמו על חוזים בצבא הרוסי הרשמי. מפקד לשעבר מקבוצת וגנר שהתראיין לתקשורת המערבית אמר כי שכרם של הלוחמים יכול להגיע עד לכ־5,000 דולר בחודש.\nארצות הברית, בריטניה, קנדה, האיחוד האירופי ומדינות נוספות הטילו עיצומים ומגבלות כלכליות על אישים וחברות שקשורים לקבוצת וגנר, בהקשר לפעילותם באוקראינה ובאפריקה.",
    "pageid": 1563016
  },
  {
    "title": "רג'פ טאיפ ארדואן",
    "extract": "רֵגֵ'פּ טָאִיפּ אֶרְדוֹאָן (בטורקית: Recep Tayyip Erdoğan‏,  [ɾeˈd͡ʒep tajˈjip ˈæɾdo.an] ‏‏?‏; נולד ב-26 בפברואר 1954) הוא נשיא טורקיה ה-12 מאז 28 באוגוסט 2014. קודם לכן כיהן כראש ממשלת טורקיה ה-26 במניין, החל מ-14 במרץ 2003 ועד מינויו לנשיא.\nבתחילת כהונתו כראש ממשלה הנהיג מדיניות ליברלית במידה מסוימת, שהגיעה לכדי הסדר זמני של המאבק בכורדיסטן הטורקית וקידמה מגעים לנרמול יחסי ארמניה–טורקיה, וכן ניסיון כניסה טורקי לשורות האיחוד האירופי. החל מכהונתו השנייה כראש ממשלה ב-2007, השתנתה מדיניותו, והוא החל לנקוט עמדה אסלאמיסטית קיצונית יותר, החריף את המתיחות מול הכורדים, יוון וארמניה, וניסה להשפיע על תנועות מרדניות שונות בארצות ערב, שהתפרצו במסגרת האביב הערבי ב-2011. גל מחאות רחב נגדו ונגד שלטונו הסמכותני פרץ ב-2013, ובעקבות מדיניותו בוצע ניסיון הפיכה צבאית כושל נגדו ב-2016. ארדואן ניצל את הסערה הציבורית בעקבות ניסיון ההפיכה וקיים משאל עם ששינה את המשטר בטורקיה ממשטר פרלמנטרי למשטר נשיאותי, בעודו מכהן כנשיא.\nטורקיה בהנהגת ארדואן נוקטת מדיניות חוץ אקטיבית ושאפתנית, הכוללת מאבקים ויריבויות מול רוסיה במסגרת מלחמת האזרחים בסוריה ומלחמת האזרחים השנייה בלוב. מדיניותו הובילה אותו למאבק ישיר מול ארצות הברית כאשר ב-2018 ממשל טראמפ הטיל סנקציות כבדות על טורקיה, שהובילו, ביחד עם התפרצות מגפת הקורונה והתערבותו האישית של ארדואן בפעילות בנקאית, למשבר כלכלי כבד בטורקיה. נגד ארדואן הועלו חשדות שונים לשחיתות שלטונית וממשלו פועל נגד האופוזיציה ונגד גופי תקשורת המתנגדים לו באופן שמעמיד בסימן שאלה את מעמד זכויות האדם בטורקיה.\nבהנהגתו של ארדואן, יחסי טורקיה–ישראל הדרדרו לאור עמדות אנטי-ישראליות שמביע ארדואן לאורך שנות כהונתו.",
    "pageid": 68292
  },
  {
    "title": "רובע הדאחייה",
    "extract": "רובע הדאחִיֶיה (בערבית: الضاحية الجنوبية – הפרוור הדרומי; תעתיק מדויק: אלצ'אחיה אלג'נוביה) הוא פרוור שיעי מדרום-מזרח למרכז ביירות, בירת לבנון. בשוליו המזרחיים של הפרוור, בשכונות חארת חריכ, א-שיאח ובורג' אל-בראג'נה, מתגוררים גם נוצרים מרונים. הפרוור ממוקם צפונית לנמל התעופה הבינלאומי על שם רפיק אל-חרירי, והכביש המוביל לשדה התעופה חוצה אותו. עד שנת 2006 ומלחמת לבנון השנייה שימש הפרוור למגורים ולמסחר במרכזי קניות וחנויות. היה זה גם מעוזו של הארגון השיעי חזבאללה, שהחזיק באודיטוריום גדול בשכונת חארת חריכ שם היו מתנהלים כינוסי תומכי הארגון באירועים מיוחדים, אירועים שבהם השתתף באופן תדיר מנהיג הארגון חסן נסראללה.",
    "pageid": 684140
  },
  {
    "title": "רז הרשקו",
    "extract": "רז הרשקו (נולדה ב-19 ביוני 1998) היא ג'ודוקא ישראלית המתחרה בקטגוריית המשקל מעל 78 ק\"ג, אלופת אירופה (2024) וזוכת מדליית ארד באליפות העולם (2023). הרשקו מחזיקה במדליה אולימפית קבוצתית מאולימפיאדת טוקיו 2020 בקטגוריית הנבחרות המעורבות כחלק מנבחרת ישראל.",
    "pageid": 1994675
  },
  {
    "title": "רמת הגולן",
    "extract": "רמת הגולן (בערבית: هضبة الجولان; בתעתיק מדויק: הצ'בּת אלג'ולאן) היא אזור בצפון-מזרח מדינת ישראל, ממזרח לכנרת ולירדן ההררי. דיסציפלינות שונות מגדירות באופן שונה את גבולות השטח המוגדר כרמת הגולן:\n\nכאזור גאולוגי וביוגאוגרפי, רמת הגולן היא רמה שטוחה השוכנת בין אפיק הירמוך ומעיינות חמת גדר בדרומה, רכס החרמון בצפונה, הכנרת ועמק החולה במערבה, ומישורי הבשן והחורן במזרחה. זאת, אף כי הגבול הגאוגרפי בצד מזרח אינו ברור, כיוון שמישורי הבזלת של הבשן והחורן נמשכים עד להר הדרוזים, המרוחק מהגולן הישראלי.\nכאזור גאופוליטי, רמת הגולן היא השטח שישראל כבשה מסוריה במלחמת ששת הימים, והוחל עליו החוק הישראלי ב-1981 בחקיקת חוק רמת הגולן. אזור זה שייך מנהלית לנפת רמת הגולן ושטחו 1,154 קמ\"ר. הוא כולל כשני שלישים מרמת הגולן הגאולוגית, וכן את חלקו הישראלי של החרמון.\nשטח הרמה הוא כ-1,800 קילומטרים רבועים, מהם כ-1,200 קמ\"ר בשליטת ישראל. ברמת הגולן נחלים רבים, המספקים כשליש ממי הכנרת. שלושת הבולטים שבהם מחלקים את רמת הגולן לשלושה חלקים – הצפוני (בין החרמון לנחל גילבון), המרכזי (בין נחל גילבון לנחל דליות), והדרומי (בין נחל דליות לירמוך).\nמרבית הקהילה הבינלאומית רואה ברמת הגולן שטח כבוש. בהחלטה 497 של מועצת הביטחון של האו\"ם הוגדר סיפוח הרמה על ידי ישראל כמהלך בלתי חוקי, והחלטה זו אושרה גם על ידי העצרת הכללית של האומות המאוחדות. ב-25 במרץ 2019 חתם דונלד טראמפ, נשיא ארצות הברית, על צו נשיאותי המכיר בריבונות ישראל על רמת הגולן. מדינות רבות הביעו התנגדות לצעד זה.",
    "pageid": 11803
  },
  {
    "title": "רפאל נדאל",
    "extract": "רפאל \"רפא\" נדאל פרירה (בקטלאנית ובספרדית: Rafael \"Rafa\" Nadal Parera; הגייה בקטלאנית: rəfəˈɛɫ nəˈðaɫ pəˈɾeɾə; הגייה בספרדית: rafaˈel naˈðal paˈɾeɾa; ידוע בכינויו \"רפא\", \"השור ממאיורקה (El toro de Mallorca)\" ו\"מלך החימר (El rey de la arcilla)\"; נולד ב-3 ביוני 1986) הוא טניסאי מקצועני ספרדי. נדאל דורג במקום הראשון בעולם במשך 209 שבועות (לא ברציפות), מקום שישי בכל הזמנים. נחשב לאחד מהטניסאים הגדולים בכל הזמנים ויש המחשיבים אותו לגדול שחקני הטניס בכל הזמנים.\nבמהלך הקריירה שלו זכה נדאל ב-92 טורנירים לגברים יחידים (מקום חמישי בכל הזמנים), מהם זכה ב-22 תוארי גראנד סלאם (שני בכל הזמנים אחרי נובאק ג'וקוביץ' מסרביה - 24) ואלוף אולימפי (בייג'ינג 2008) לגברים יחידים. נדאל הוא הטניסאי השני בהיסטוריה של ה-ATP (בנוסף לאנדרה אגאסי מארצות הברית) שהשלים במהלך הקריירה \"גולדן סלאם\" - זכייה בכל ארבעת טורנירי הגראנד סלאם ובמדליית זהב אולימפית. הוא מכונה \"מלך החימר\" בזכות 14 הזכיות באליפות צרפת הפתוחה (2005–2008, 2010–2014, 2017–2020, 2022). נוסף לכך, הוא זכה ב-36 טורנירים מסדרת \"המאסטרס 1000\" (מקום שני בכל הזמנים).",
    "pageid": 89599
  },
  {
    "title": "שבעה עשר בתמוז",
    "extract": "י\"ז בתמוז (שִׁבְעָה עָשָׂר בְּתַמּוּז) הוא אחד מארבעת ימי התענית שנקבעו ביהדות לזכר חורבן בתי המקדש. תענית זו מציינת את היום שבו הובקעה חומת ירושלים והמצור על העיר הגיע לסופו, שבועות ספורים לפני החורבן. לכל הדעות, לפני חורבן בית המקדש השני נבקעה חומת ירושלים ביום זה. באשר לחורבן בית המקדש הראשון, על פי המקרא והתלמוד הבבלי נבקעה החומה בתשעה בתמוז, בעוד שלפי התלמוד הירושלמי התאריך היה שבעה עשר בתמוז אלא שבשל המצור טעו בספירת הימים. לפי חז\"ל, אירעו בי\"ז בתמוז כמה אסונות נוספים שפגעו בכבודה של התורה.\nצום שבעה עשר בתמוז נקרא גם צום הרביעי, מכיוון שתמוז הוא החודש הרביעי בשנה המקראית. הצום נמשך מעלות השחר ועד צאת הכוכבים. ביום זה מתחילים ימי בין המצרים, הנמשכים עד תשעה באב. בימים אלו נוהגים מנהגי אבלות ההולכים ומחמירים ככל שמתקרבים לתשעה באב.\nבדרך כלל תאריך הצום חופף בתחילתו או אמצעו של חודש יולי. לעיתים נדירות הצום חל בסופו של חודש יוני.",
    "pageid": 17388
  },
  {
    "title": "שגיא מוקי",
    "extract": "שגיא אהרון מוּקי (נולד ב-17 במאי 1992) הוא ג'ודוקא ושחקן טלוויזיה ישראלי, אלוף העולם (טוקיו 2019), פעמיים אלוף אירופה (באקו 2015 ותל אביב 2018), ואלוף ישראל בג'ודו. מחזיק במדליית ארד אולימפית מטוקיו 2020 עם נבחרת ישראל בקטגוריית הנבחרות המעורבות.",
    "pageid": 1282680
  },
  {
    "title": "שריף (זמר)",
    "extract": "מייק שריף (בערבית: مايك شريف; נולד ב-6 באפריל 1979 באילת), שנודע בעבר בשם הבמה שריף ילד הפלא הדרוזי, הוא זמר דרוזי-ישראלי השר מוזיקה ערבית ומוזיקה מזרחית. שריף מנגן על דרבוקה, עוד וקלידים.",
    "pageid": 255031
  },
  {
    "title": "תומר קאפון",
    "extract": "תומר קאפון (נולד ב-15 ביולי 1985) הוא שחקן ויוצר ישראלי.",
    "pageid": 1364188
  },
  {
    "title": "אדם מראענה",
    "extract": "אדם מראענה (נולד ב-7 ביולי 2003) הוא שחיין ישראלי, אלוף ישראל (2022), שיאן ישראל במשחה ל-100 מטר גב וחבר המשלחת הישראלית לאולימפיאדת פריז (2024).\nאביו של מרעאנה הוא ערבי-ישראלי, ומראענה יהיה לישראלי הראשון ממוצא ערבי שמשתתף במשחקים האולימפיים מאז רפעת טורק ב-1976.",
    "pageid": 2344317
  },
  {
    "title": "אהוד ברק",
    "extract": "אהוד ברק (במקור: ברוֹג; נולד ב־12 בפברואר 1942, כ\"ה בשבט ה'תש\"ב), הוא איש צבא, פוליטיקאי ואיש עסקים ישראלי, שכיהן כראש ממשלת ישראל העשירי (1999–2001). ברק כיהן גם כשר הביטחון (2007–2013), שר החוץ (1995–1996) וכרמטכ\"ל ה־14 של צה\"ל (1991–1995). ברק היה חבר הכנסת מטעם מפלגת העבודה ומפלגת העצמאות.\nבמהלך כהונתו בראשות ממשלת ישראל העשרים ושמונה נסוג צה\"ל מדרום לבנון, פרצה האינתיפאדה השנייה (לאחר כישלון המשא ומתן המדיני עם הרשות הפלסטינית בוועידת קמפ דייוויד ובוועידת טאבה), וישראל ניהלה שיחות שלום עם סוריה בוועידת שפרדסטאון. במהלך כהונתו כשר הביטחון תקף חיל האוויר את הכור הגרעיני בסוריה, והוצאו לפועל מבצע עופרת יצוקה ומבצע עמוד ענן.\nהוא חולק, עם נחמיה כהן, את התואר הלא רשמי \"החייל המעוטר ביותר בצה\"ל\".",
    "pageid": 524
  },
  {
    "title": "אולימפיאדת בריזבן (2032)",
    "extract": "המשחקים האולימפיים של קיץ 2032, האולימפיאדה ה-35 בעת החדשה, צפויים להיות אירוע הספורט הגדול והמרכזי של שנה זו. לפי החלטת הוועד האולימפי הבינלאומי, שהתקבלה בכינוס ה-138 של הוועד בטוקיו שביפן ב-21 ביולי 2021, הם ייערכו בבריזבן, אוסטרליה, שתארח את האולימפיאדה לראשונה. זאת העיר השלישית באוסטרליה המארחת את המשחקים אחרי מלבורן ב-1956 וסידני ב-2000.",
    "pageid": 2005716
  },
  {
    "title": "אורן סמדג'ה",
    "extract": "אורן סְמַדְגָ'ה (נולד ב-20 ביוני 1970) הוא ג'ודוקא עבר ישראלי והמאמן-הראשי של נבחרת הגברים של ישראל בג'ודו; סגן אלוף העולם (1995) וזוכה מדליית ארד אולימפית מאולימפיאדת ברצלונה 1992 (אחד משני הישראלים הראשונים אשר זכו במדליה אולימפית). הוא הישראלי הראשון שגם זכה במדליה אולימפית כספורטאי וגם הדריך חניכים למדליה (ריו דה ז'ניירו 2016 וטוקיו 2020).",
    "pageid": 25461
  },
  {
    "title": "אייר חיפה",
    "extract": "אייר חיפה היא חברה לטיסות חסך אשר עתידה להפעיל טיסות מנמל התעופה חיפה, לאילת, קפריסין ואיי יוון. בספטמבר 2023 העניק משרד התחבורה לחברה את הזכות להפעיל את הטיסות.\nצי המטוסים של החברה צפוי להיות מדגם ATR 72-600.",
    "pageid": 2262008
  },
  {
    "title": "אמין טריף",
    "extract": "שייח' אמין טריף (בערבית: أمين طريف; 1898−2 באוקטובר 1993) היה ראש מגזר הדרוזים בישראל הראשון, ושימש בתפקיד זה במשך כ-65 שנה. בשנת 1990 זכה בפרס ישראל.",
    "pageid": 301872
  },
  {
    "title": "אקס-מן (סדרת סרטים)",
    "extract": "אקס-מן הוא זיכיון קולנועי לעולם משותף של חברת ההפצה פוקס המאה ה-20 המאגד סדרת סרטי גיבורי-על המבוססים על הקומיקס \"אקס-מן\" של חברת ההוצאה לאור מארוול קומיקס.\nעלילתה של סדרת הסרטים מגוללת את סיפורם של המוטאנטים, גזע של בני אדם בעלי מוטציות המעניקות להם כוחות-על ויכולות מיוחדות. המוטאנט נלחמים נגד שלילת זכות קיומם כתוצאה מחריגותם והפחד שהם מעוררים באנשים הרגילים. בסכסוך זה, עומדים שני צדדים — האקס-מן של צ'ארלס אקסבייר, הדוגלים בדו-קיום ונלחמים להגן על אלה שפוחדים מהם ושונאים אותם; ואחוות המוטאנטים של מגנטו, שאינם מאמינים בדו-קיום בין בני אדם \"רגילים\" לבין המוטאנטים ושואפים לעליונות הגזע המוטאנטי ומחרחרים מלחמה. לעיתים, הקבוצות השונות נאלצות לשתף פעולה זו עם זו על מנת למנוע את כיליון העולם או את השמדת המוטאנטים. פרט לכך, סרטי ספין אוף שונים מתמקדים בקורותיהן של דמויות מסוימות בצורה ביוגרפית מבלי להתקשר בהכרח לעלילה המרכזית.\nנכון לנובמבר 2020, הסדרה כוללת שלושה עשר סרטים. לפי האתר \"Box Office Mojo\", הזיכיון הוא השביעי בהכנסותיו ברשימת הזיכיונות שוברי הקופות הגדולים בכל הזמנים.",
    "pageid": 550280
  },
  {
    "title": "ארצות הברית",
    "extract": "ארצות הברית של אמריקה (באנגלית: United States of America; בראשי תיבות: USA; בקיצור: United States; לעיתים מקוצר גם בראשי תיבות: US; בתרגום מילולי לעברית: \"המדינות המאוחדות של אמריקה\"), המוכרת בעברית בשם המקוצר ארצות הברית ובראשי תיבות ארה\"ב ובשפה מקובלת פשוט כאמריקה, היא מדינה פדרלית הנמצאת בעיקר ביבשת אמריקה הצפונית. המשטר בה הוא מסוג רפובליקה חוקתית והיא מורכבת מ-50 מדינות, מחוז פדרלי אחד ו-5 טריטוריות. 49 מהמדינות שלה שוכנות באמריקה הצפונית (ומהן 48 החולקות את השטח היבשתי הרציף), וכן מחוז קולומביה שבו נמצאת העיר וושינגטון, בירת המדינה. ארצות הברית גובלת בקנדה בצפון ובמקסיקו בדרום. מדינת אלסקה שוכנת בצפון-מערב היבשת, קנדה נמצאת מזרחית לה ורוסיה נמצאת בצד מערב, מעבר למצר ברינג. המדינה ה-50 היא הוואי, ארכיפלג השוכן באוקיינוס השקט. מאז התפרקות ברית המועצות בשנת 1991 ארצות הברית היא מעצמת-העל היחידה בעולם.\nשטחה של ארצות הברית הוא 9.834 מיליון קמ\"ר, ואוכלוסייתה, נכון ל-2024, נאמדת ב-340 מיליון תושבים. ארצות הברית היא אחת מהמדינות המגוונות ביותר מבחינה אתנית, כתוצאה מהגירה רחבת-היקף מחלקים רבים של העולם. כלכלת ארצות הברית היא הכלכלה הלאומית הראשונה בגודלה בעולם, והתוצר המקומי הגולמי שלה היה למעלה מ-25 טריליון דולר בשנת 2022.\nארצות הברית נוסדה על-ידי שלוש עשרה המושבות הבריטיות שקמו לאורך חוף האוקיינוס האטלנטי. המושבות הכריזו על עצמאותן ב-4 ביולי 1776. עימותים בין בריטניה הגדולה לקולוניות הביאו למלחמת העצמאות של ארצות הברית בין 1775 ל-1783, שהייתה למלחמת העצמאות הקולוניאלית המוצלחת הראשונה. ב-1787 אומצה חוקת ארצות הברית שנכנסה לתוקפה שנתיים אחרי כן ושבמסגרתה אורגנה מחדש מערכת הממשל המרכזי של ארצות הברית. מגילת הזכויות, שכללה עשרה תיקונים לחוקה, אושררה ב-1791.\nבמהלך המאה ה-19, רכשה ארצות הברית אדמות מצרפת, ספרד, הממלכה המאוחדת, מקסיקו ורוסיה, וסיפחה את רפובליקת טקסס והוואי. המחלוקות בין מדינות הדרום החקלאיות למדינות הצפון התעשייתיות בסוגיית זכויות המדינות והרחבת העבדות בארצות הברית הובילו לפריצתה של מלחמת האזרחים האמריקנית בשנות ה-60 של המאה ה-19. ניצחונו של הצפון מנע את פיצולה של המדינה, והוביל לסיומה של העבדות החוקית בארצות הברית. מלחמת ארצות הברית–ספרד ומלחמת העולם הראשונה חיזקו את מעמדה של ארצות הברית כמעצמה צבאית. ארצות הברית הייתה ב-1945 למדינה הראשונה שייצרה, צברה ואף השתמשה בנשק גרעיני. לאחר מלחמת העולם השנייה, הייתה לחברה קבועה במועצת הביטחון של האומות המאוחדות מ-17 בינואר 1946, והמייסדת של הברית הצפון אטלנטית ב-4 באפריל 1949, שבה היא נחשבת לציר המרכזי. כיום, לרשות ארצות הברית הצבא הנחשב לחזק והמתקדם בתבל, עם חילות הים והאוויר הגדולים בתבל.\nכיום, כשהיא מעצמת-העל הדומיננטית, ארצות הברית היא באופן רשמי מדינה בעלת נשק גרעיני וחברת ה-G7. היא בעלת חשיבות מכרעת בכלכלה, בביטחון וביחסי החוץ העולמיים כמו גם בתרבות הפופולרית, והציר המרכזי של מה שנהוג לכנותו הציוויליזציה המערבית.",
    "pageid": 330414
  },
  {
    "title": "בית הדרקון",
    "extract": "בית הדרקון (באנגלית: House of the Dragon) היא סדרת דרמת פנטזיה אמריקאית המשמשת כפריקוול לאירועי סדרת הטלוויזיה \"משחקי הכס\" ומבוססת על חלקים מהרומן \"אש ודם\" מאת ג'ורג' ר. ר. מרטין. הסדרה נוצרה על ידי מרטין וראיין קונדל עבור רשת \"HBO\"; מתרחשת כ-200 שנה לפני תחילת \"משחקי הכס\" והיא מתעדת את תחילת נפילת בית טארגאריין, שהחלה בעקבות מלחמת הירושה על כס הברזל, המכונה \"מחול הדרקונים\".\nעם עלייתה לשידור, זכתה הסדרה לביקורות חיוביות, ובטקס פרסי גלובוס הזהב 2022, ניצחה הסדרה בקטגוריית סדרת הדרמה הטובה ביותר.\nהסדרה עלתה לשידור ב-21 באוגוסט 2022 בארצות הברית; ובישראל, הסדרה עלתה לשידור ב-22 באוגוסט 2022 ב-HOT HBO,‏ yes וסלקום tv. ב-26 באוגוסט 2022, פחות משבוע לאחר עלייתה לשידור, הסדרה חודשה לעונה שנייה שעלתה לשידור ב-16 ביוני 2024.",
    "pageid": 1891542
  },
  {
    "title": "גלישת גלים במשחקים האולימפיים",
    "extract": "גלישת גלים הוכרה כענף אולימפי לראשונה באולימפיאדת טוקיו בשנת 2021.\n\n",
    "pageid": 2009011
  },
  {
    "title": "דדי שמחי",
    "extract": "דדי שמחי (נולד ב-25 במרץ 1965) הוא איש צבא ישראלי ששימש כנציב כבאות והצלה. קודם לכן שירת כקצין בדרגת תת-אלוף בצה\"ל וכיהן בין היתר כראש מטה פיקוד העורף.",
    "pageid": 1208422
  },
  {
    "title": "דולאן אבו סאלח",
    "extract": "דולאן אבו סאלח (בערבית: دولان أبو صالح, בתעתיק מדויק: דולאן אבו צאלח; נולד ב-1978) הוא ראש מועצת מג'דל שמס, וראש המועצה הראשון שנבחר בבחירות דמוקרטיות.\n\n",
    "pageid": 2359628
  },
  {
    "title": "דונלד טראמפ",
    "extract": "דונלד ג'ון טראמפ (באנגלית: ‏‏?‏; נולד ב-14 ביוני 1946), הוא פוליטיקאי, איש עסקים, יזם בנייה ולשעבר מפיק ומנחה ריאליטי אמריקאי, שכיהן כנשיא ארצות הברית ה-45 בין השנים 2017–2021.\nטראמפ הוא בעלים של התאגיד \"ארגון טראמפ\" (\"The Trump Organization\"), והמייסד של חברת \"Trump Entertainment Resorts\", העוסקת בבנייה, בהפעלת בניינים, בתי קזינו, מתקני תרבות ובתי מלון ברחבי העולם. אורח חייו הראוותני, כמו גם כמה מיוזמותיו המפורסמות הנושאות את שמו, הפכו אותו לידוען בעשורים האחרונים של המאה ה-20. בראשית המאה ה-21 היה גם לאישיות טלוויזיונית מפורסמת בזכות תוכנית מציאות פופולרית בהפקתו והנחייתו בשם \"המתמחה\", אשר שודרה בשנים 2004–2015. בבחירות המקדימות לקראת בחירות לנשיאות ב-2016 נבחר למועמד המפלגה הרפובליקנית תוך שינוי אופי המפלגה משמרני לפופליסטי-ימני, המכונה על שמו – טראמפיזם. בבחירות עצמן גבר על יריבתו הילרי קלינטון מהמפלגה הדמוקרטית.\nעם כניסתו לתפקיד מיהר טראמפ לחתום על שורת צווים נשיאותיים, בהם הצו שאסר כניסה והגירה של אזרחים מכמה מדינות בעלות רוב מוסלמי לאחר שכינה את מדינתם כמדינות \"מועדות לטרור\". צווים אחרים נגעו להפחתת רגולציות על עסקים והגנת הסביבה, לצד קידום חקיקה של הורדת מיסים מסיבית. במדיניות חוץ קידם מדיניות בדלנית שאותה הגדיר \"אמריקה תחילה\": הוא פרש ממשא ומתן בשותפות הסחר הטראנס-פסיפית ומהסכם פריז העוסק בשינויי האקלים, הטיל מכסי יבוא שעוררו מלחמת סחר עם סין, והוציא את כוחות ארצות הברית ממלחמת האזרחים בסוריה. יחסו לישראל תואר כחיובי ביותר, בין השאר כשהכיר בירושלים כבירת ישראל ובריבונות ישראל ברמת הגולן, קידם את הסכמי אברהם לנורמליזציה ביחסים בין ישראל למספר מדינות ערביות, ונקט קו תקיף נגד איראן, בין היתר כשפרש מהסכם הגרעין עם איראן וכשהורה לחסל מספר בכירים בכוחותיה.\nטראמפ התמודד לקדנציה שנייה בבחירות לנשיאות 2020, אך הפסיד למועמד הדמוקרטי ג'ו ביידן. לפני, במהלך ואחרי יום הבחירות, טראמפ ורפובליקנים רבים אחרים עסקו בניסיון אגרסיבי וחסר תקדים להפוך את תוצאות הבחירות ולערער על הלגיטימיות שלהן, תוך טענה שקרית להונאת בחירות נרחבת. עוד לפני הבחירות סירב טראמפ להתחייב כי יקבל את התוצאה אם יפסיד. הוא ותומכיו הפיצו תאוריות קונספירציה, ניסו להשפיע על תהליך ספירת הקולות במדינות מתנדנדות, להחרים מכונות הצבעה, להשפיע על פקידים במשרד המשפטים, ובמשרד ההגנה ובצבא להתערב בבחירות, ובניסיונות לשבש את הליך ספירת האלקטורים בבירה. בסופו של דבר התקיימה הסתערות של תומכי טראמפ על הקפיטול. פעולות אלה, תוארו על ידי גורמים רבים כניסיון הפיכה. חרף דחייה של טענותיו בבתי המשפט, טראמפ המשיך לטעון שהוא ניצח בבחירות ושכהונתו השנייה כנשיא נגנבה ממנו במרמה.\nטראמפ הוא הנשיא האמריקאי הראשון שנעצר, והוא הנשיא הראשון שנשפט ויישפט הן בבית משפט מדינתי על זיוף מסמכים עסקיים, והן בבית משפט פדרלי על החזקת מסמכי מדינה מסווגים. ב-2 באוגוסט 2023, הוגש כתב אישום נגד טראמפ באשמת ניסיונות להטות את תוצאות הבחירות בשנת 2020. טראמפ הואשם בקשירת קשר להונאת ממשלת ארצות הברית, בהדחת עדים ובקשירת קשר נגד זכויות אזרח. ארבע מדינות, בהן ג'ורג'יה, ניו יורק, מקיימות הליכים פליליים נגד טרמאפ ועוזריו. מדינות אחרות כמו קולורדו ומיין קידמו פסיקות שאוסרות עליו מלרוץ לנשיאות בתחומן בגלל תרומתו לניסיון ההפיכה. אך בית המשפט העליון פסל את הפסיקה בטענה שרק בית הנבחרים יכול לפסול מועמד בשל טענות אלו. במאי 2024 הורשע בבית משפט בניו יורק בזיוף מסמכי תאגיד על מנת להסוות דמי שתיקה ששילם לאישה עמה קיים יחסי מין מחוץ למסגרת נישואיו.\nטראמפ הוא המועמד הרפובליקני בבחירות לנשיאות ארצות הברית בשנת 2024.",
    "pageid": 132838
  },
  {
    "title": "דניס לוקטב",
    "extract": "דניס לוקטב (נולד ב-6 באפריל 2000) הוא שחיין ישראלי. אלוף ישראל, אלוף המכביה העשרים (2017), זוכה מדליית ארד מהמשחקים האולימפיים לנוער (בואנוס איירס 2018) וסגן-אלוף אירופה לנוער (הלסינקי 2018) במשחה ל-200 מטר חופשי. הוא שיאן ישראל במשחה ל-200 מטר חופשי ואלוף אירופה בשחייה לנוער (הלסינקי 2018) במשחה שליחים 4x200 מטר חופשי. ייצג את ישראל ב-4 אליפויות עולם (בודפשט 2017, קוואנגג'ו 2019, בודפשט 2022 ופוקואוקה 2023) ובאולימפיאדת טוקיו (2020).",
    "pageid": 1502391
  },
  {
    "title": "הבונים החופשיים",
    "extract": "מסדר הבונים החופשיים (באנגלית: Freemasonary) הוא אגודת סתרים בין־לאומית רחבת־היקף הפועלת כארגון אחווה . הארגון מגדיר את עצמו כ\"מסדר בעל תורת מוסר מצועפת במשלים ומתוארת בסמלים\". באנגלית נקראים חברי־המסדר בשם \"Freemasons\" או לעיתים בצורה המקוצרת \"Masons\" בלבד, והמונח \"מסוני\" משמש כשם תואר לתיאור דברים הקשורים לבונים החופשיים. \nשלושת העקרונות המרכזיים של הבונים החופשיים הם חופש, אחווה, ושוויון בין \"האחים\" (כפי שמוגדרים חברי המסדר) ובין בני האדם. היות שהארגון מושתת על מוסר, על פי הגדרתו, על האחים לנהוג בהתאם לתפיסה המוסרית תוך הקפדה על אהבת אחים; סיוע (מתן צדקה וחסד); ואמת. חברי הארגון – שרובם המכריע הם גברים – מגדירים את עצמם כאחים באחווה כלל־עולמית.\n\n",
    "pageid": 18860
  },
  {
    "title": "הומו ארקטוס",
    "extract": "הוֹמוֹ אֶרֶקְטוּס (מלטינית: Homo erectus; אדם זקוף) הוא שמו המדעי של מין נכחד מהסוג אדם, שהתקיים בתקופת הפליסטוקן, כ-1.5- 2 מיליון עד 50 אלף שנים לפני זמננו. הוא מוכר למדע ממאובנים ומממצאים ארכאולוגיים רבים שהתגלו באפריקה, באירופה, במזרח אסיה ובמזרח התיכון, ובהם גם במספר אתרים בארץ ישראל. מוחו היה קטן משמעותית ממוחו של האדם המודרני, אולם גדול ממוחם של הומינינים קדומים יותר, והוא היה זקוף קומה ובעל פרופורציות גוף מודרניות. ארקטוס היה, ככל הנראה, מגלה השימוש באש ומפתח התרבות האשלית של סיתות כלי אבן, אך לא נמצאו באתריו עדויות מובהקות לחפצי אמנות, לקבורה טקסית או לשימוש בשפת דיבור.\nהומו ארקטוס מילא תפקיד מפתח באבולוציה של האדם. על פי הדעה המקובלת בעשרות השנים האחרונות בתחום הפלאואנתרופולוגיה, תת המין האפריקני של ארקטוס (המסווג לפעמים גם כמין בפני עצמו, הומו ארגסטר) הוא האב הקדמון של המין האנושי המודרני, הומו ספיינס, וכן של האדם הניאנדרטלי, ישירות, או, על פי סיווגים מסוימים, דרך הומו היידלברגנסיס. ארקטוס התפתח בסוואנה האפריקנית, ככל הנראה מהמין הומו הביליס או ממין אדם קדום אחר, והתפשט מאפריקה לרחבי מרבית העולם הישן, אכלס מגוון של בתי-גידול, וניזון ממגוון מקורות מזון מהחי ומהצומח. מקובלת הסברה שארקטוס היה ההומינין הראשון שהיגר אל מחוץ לאפריקה, אך בעקבות ממצאים מהשנים האחרונות, יש חוקרים הסבורים שקדמו לו בכך הומינינים קדומים אף יותר.\nהומו ארקטוס היה ההומינין הראשון שהתגלה כתוצאה ממחקר מדעי מכוון לחיפוש אבות קדומים של האדם. הוא התגלה בסוף המאה ה-19 על ידי הרופא ההולנדי אז'ן דובואה, שמצא מאובן שכונה בשם \"פיתקאנתרופוס ארקטוס\" ונודע גם בשם \"אדם ג'אווה\". גם מאובנים מסין הידועים כ\"אדם פקין\" משויכים למין זה. כיום נוטים חוקרים שונים להפריד חלק מאוכלוסיות ארקטוס למינים נפרדים, כמו הומו גאורגיקוס, הומו ארגסטר והומו היידלברגנסיס, ואולם חוקרים אחרים סבורים שהפרדה כזו היא מלאכותית ומיותרת.\n\n",
    "pageid": 8150
  },
  {
    "title": "הכלה הסורית",
    "extract": "הכלה הסורית הוא סרט קולנוע ישראלי של הבמאי ערן ריקליס. הסרט עוסק במציאות הדרוזית ברמת הגולן. הסרט היה מועמד ל-7 קטגוריות בפרס אופיר. הסרט זכה להצלחה בפסטיבלים בעולם וגם בקרב הקהל הישראלי.\n\n",
    "pageid": 140481
  },
  {
    "title": "הקול בראש 2",
    "extract": "הקול בראש 2 (באנגלית: Inside Out 2) הוא סרט התבגרות אמריקאי בהנפשה ממוחשבת של אולפני פיקסאר ודיסני משנת 2024, בבימויו של קלסי מאן, על פי תסריט מאת מג לה-פוב ודייב הולשטיין.\nזהו הסרט השני באורך מלא בזיכיון \"הקול בראש\" ומהווה סרט המשך ל\"הקול בראש\" משנת 2015. עלילת הסרט עוקבת אחר הילדה המתבגרת, ריילי, ובמטה הרגשות שלה מתפתחים רגשות חדשים. את הסרט (בגרסה האנגלית) מדבבים איימי פולר, פיליס סמית', לואיס בלאק, דיאן ליין וקייל מקלכלן שממשיכים לדבב את הדמויות שדיבבו בסרט הראשון, ואליהם מצטרפים טוני הייל, ליזה לפירה, מאיה הוק, איו אדבירי, אדל אקסרצ'ופולוס, פול וולטר האוזר וקנסינגטון טלמן.\nהסרט הוכרז במהלך כנס \"D23\" בספטמבר 2022, כאשר מאן, מארק נילסן ולה-פוב צורפו כבמאי, מפיקה ותסריטאית. בנוסף הוכרז שפולר, סמית', בלאק, ליין ומקלכלן ישובו לדבב את דמויותיהן. בנובמבר 2023, הייל, לפירה והוק הצטרפו לצוות השחקנים. במרץ 2024, אדבירי, אקסרצ'ופולוס, האוזר וטלמן הצטרפו לצוות השחקנים. לאחר מכן, נמסר כי הולשטיין כתב את התסריט יחד עם לה-פוב. הסרט מציג את רעיון \"5 עד 27 רגשות\" של במאי הסרט הראשון, פיט דוקטר.\nב-10 ביוני 2024, הסרט הוקרן לראשונה בתיאטרון \"El Capitan\", בלוס אנג'לס. הסרט עלה לאקרנים בארצות הברית ב-14 ביוני 2024, ובישראל ב-12 ביוני 2024. הסרט קיבל ביקורות חיוביות ממבקרים, והכניס 1.462 מיליארד דולר ברחבי העולם. בנוסף, הוא זכה להיות הסרט עם הפתיחה השלישית הטובה ביותר אחרי \"משפחת סופר על 2\" (2018) והרימייק של \"מלך האריות\" (2019).",
    "pageid": 2348426
  },
  {
    "title": "הר הדרוזים",
    "extract": "הר הדרוזים (בערבית: جبل الدروز, תעתיק מדויק: ג'בל אלדרוז), המכונה בערבית גם \"הר חורן\" (جبل حوران ג'בל חוראן) או \"הר הערבים\" (جبل العرب ג'בל אל-ערב), הוא רמה געשית גבוהה בדרום מערב סוריה, על גבול ירדן, הכלול כיום במחוז א-סווידא.\nמרבית אוכלוסיית המחוז היא דרוזית, אך גרים בו גם תושבים ערבים-נוצרים. העיר הגדולה באזור היא א-סווידאא, שאוכלוסייתה מונה כ-87,000 נפש, רובם דרוזים ומיעוטם ערבים-נוצרים מהכנסייה היוונית-אורתודוקסית.\nהנקודה הגבוהה ביותר בהר היא תל קני, שגובהו 1803 מטר.",
    "pageid": 399480
  },
  {
    "title": "הרשות הפלסטינית במשחקים האולימפיים",
    "extract": "הרשות הפלסטינית משתתפת במשחקים האולימפיים מאז אולימפיאדת אטלנטה (1996). עד כה השתתפה הרשות בענפי האתלטיקה, השחייה, הג'ודו והרכיבה, אך הישגיה בהם היו סמליים בלבד. הרשות מעולם לא נטלה חלק באולימפיאדת חורף.\nבאולימפיאדת אטלנטה מנתה המשלחת הפלסטינית שני ספורטאים. נושא הדגל היה מג'די אבו מרהיל, תושב מחנה הפליטים נוסייראת ברצועת עזה ואיש כוח 17. אבו מרהיל התחרה בריצת 10,000 מטר והגיע למקום האחרון. \nבאולימפיאדת סידני (2000) שוב ייצגו את הרשות הפלסטינית שני ספורטאים. ההלך ראמי דיאב סיים במקום האחרון בהליכה ל-20 ק\"מ, והשחיינית סמאר נאסר סיימה במקום ה-65 (מתוך 74 משתתפים) במשחה ל-50 מטרים בסגנון חופשי. באולימפיאדת אתונה (2004) גדלה המשלחת ל-3 ספורטאים - שני אתלטים (שהתחרו בריצת 800 מטר) ושחיין אחד (שהתחרה במשחה ל-100 מטרים בסגנון פרפר). אף הם סיימו במקומות האחרונים בתחרויות בהן השתתפו, ולא התקדמו לשלבים הבאים. \nבאולימפיאדת בייג'ינג (2008) נשלחו מטעם הרשות הפלסטינית שני אתלטים ושני שחיינים. גם הם לא הצליחו לשפר את מאזנה הספורטיבי של הרשות, לאחר שדורגו בין האחרונים במקצי המוקדמות בתחרויות בהן השתתפו.\nבאולימפיאדת לונדון (2012) רשם הג'ודוקא מאהר אבו רמלה היסטוריה, כשהיה לספורטאי הפלסטיני הראשון שמגיע למשחקים האולימפיים לאחר שהשיג את הקריטריון האולימפי, ולא באמצעות כרטיס חופשי. עם זאת, גם במשחקים אלה לא הצליחו הספורטאים הפלסטינים להגיע להישגים ספורטיביים משמעותיים.\nבאולימפיאדת ריו דה ז'ניירו (2016), מנתה המשלחת הפלסטינית שישה ספורטאים. האתלטית מיאדה אל-סייד הניפה את דגל המשלחת בטקס הפתיחה.\nבאולימפיאדת טוקיו מנתה המשלחת הפלסטינית חמישה ספורטאים, שלושה גברים ושתי נשים, תושבי בית לחם, עזה, מזרח ירושלים ושני פלסטינים אמריקאים.\n\n",
    "pageid": 568720
  },
  {
    "title": "התעמלות מכשירים במשחקים האולימפיים",
    "extract": "התעמלות מכשירים היא ענף במשחקים האולימפיים מאז חידושם בעת החדשה, באולימפיאדת אתונה (1896). הוא נחשב לאחד משלושת הענפים היוקרתיים במשחקים, לצד האתלטיקה והשחייה.\n\n",
    "pageid": 1281063
  },
  {
    "title": "חסן נסראללה",
    "extract": "חסן נסראללה (בערבית: حسن نصر الله عبد الكريم نصر الله, תעתיק מדויק: חסן נצראללה עבד אלכרים נצראללה; משמעות שם המשפחה \"נצראללה\" – \"ניצחון האל\"; נולד ב-31 באוגוסט 1960) הוא איש דת מוסלמי-שיעי ופוליטיקאי לבנוני העומד בראש ארגון הטרור והמיליציה הלבנונית חזבאללה. בעולם הערבי, ובלבנון בפרט, הוא ידוע בכינויו סייד חסן (בערבית: السيّد حسن).  \nברוב מדינות המערב ובהן ישראל וארצות הברית נחשב נסראללה לטרוריסט בכיר ומסוכן, הפועל בעיקר נגד ישראל בסיוע שלטונות איראן וסוריה. לאחר שישראל החליטה ויישמה במשותף עם מוסדות האומות המאוחדות את נסיגת צה\"ל מלבנון וסימון הגבול הבינלאומי שבין המדינות, הורה נסראללה על תקיפת סיור של צה\"ל וחטיפת מספר חיילים, ובכך הוביל לפתיחת מלחמת לבנון השנייה. במהלך המלחמה שיגרו פעילי חזבאללה לפי הוראותיו אלפי רקטות ליישובים אזרחיים בישראל, ובתגובה הושמד בהפצצות מהאוויר הרובע השיעי שבו שכנו משרדיו ומפקדותיו של ארגון חזבאללה, ואף ביתו, בביירות בירת לבנון.\nתחת הנהגת נסראללה החשיבו מדינות וארגונים רבים את חזבאללה לארגון טרור, כולו או מקצתו, בהם ארצות הברית, האיחוד האירופי ומדינות אחרות. רוסיה והרפובליקה העממית של סין מכחישות את הטענה שחזבאללה הוא ארגון טרור, ורואות בחזבאללה ארגון חברתי-פוליטי לגיטימי.",
    "pageid": 31055
  },
  {
    "title": "טבח הספורטאים באולימפיאדת מינכן",
    "extract": "טבח הספורטאים באולימפיאדת מינכן היה אירוע טרור פלסטיני שהתרחש ב-5–6 בספטמבר 1972, במהלך האולימפיאדה העשרים שהתקיימה במינכן בגרמניה המערבית. במהלך האירוע נרצחו אחד-עשר מאנשי המשלחת: ספורטאים, מאמנים ושופטים, חברי המשלחת האולימפית הישראלית, על ידי מחבלים פלסטינים מארגון \"ספטמבר השחור\". שניים מהחללים נרצחו בתוך מגורי המשלחת הישראלית בכפר האולימפי תוך כדי השתלטות המחבלים על חברי המשלחת. תשעת האחרים הוחזקו כבני ערובה במשך כ-19 שעות ונרצחו במהלך ניסיון חילוץ כושל של כוחות משטרת בוואריה בשדה תעופה סמוך לעיר. במהלך ניסיון החילוץ נהרגו גם שוטר גרמני אחד וחמישה מתוך שמונת המחבלים.\nלמרות השנים הרבות שחלפו נחשב הטבח עד היום לאחת מפעולות הטרור הידועות ביותר, עקב נסיבות התרחשותו במהלך אירוע הספורט החשוב ביותר, שהביאו אותו לפרסום עולמי. מחמוד דאוד עודה (\"אבו דאוד\"), ראש ארגון \"ספטמבר השחור\" ומתכנן פעולת הטרור, טען בספרו האוטוביוגרפי שמחמוד עבאס (אבו מאזן), לימים ראש הרשות הפלסטינית, היה בין המעטים ששותפו בסוד העניין והוא שדאג למימון הפעולה. עבאס טען שלא ידע למה עתיד לשמש הכסף.",
    "pageid": 18392
  },
  {
    "title": "טיטניק",
    "extract": "טיטניק (באנגלית: RMS Titanic) הייתה אוניית נוסעים בריטית, הגדולה והמפוארת בעולם בשעתה ומכאן גם שמה (\"עצום\", \"ענק\"). אף על פי שסברו כי אוניית ענק משוכללת ומתקדמת שכמותה לעולם לא תטבע, טבעה ה\"טיטניק\" בהפלגת הבכורה שלה ב־15 באפריל 1912 לאחר שהתנגשה בקרחון. באסון נספו 1,517 בני אדם, בהם מפורסמים רבים, ורק 712 ניצלו.\nטביעתה של ה\"טיטניק\" התקבלה בתדהמה בקרב הציבור, ומאמצים רבים נעשו בשנים שלאחר מכן כדי לוודא שהאסון לא יישנה. בעקבות מסקנות שעלו בחקירת האסון, עודכנו נהלי הבטיחות הבינלאומיים של כלי שיט ונוסעי ים.\nבתחילת שמה הרשמי של ה\"טיטניק\" הופיעו ראשי התיבות \"RMS\" כדי לציין את היותה אוניית דואר מלכותי (\"Royal Mail Ship\"), נוהג מקובל באותם ימים שהעיד על אמינותה.",
    "pageid": 25046
  },
  {
    "title": "טקס הפתיחה של אולימפיאדת פריז 2024",
    "extract": "טקס הפתיחה של אולימפיאדת פריז (2024) נערך ב-26 ביולי 2024 בערב בעיר פריז עצמה. המשלחות לא צעדו כמקובל בטקסי הפתיחה, אלא שטו על גבי ספינות לאורך נהר הסן, כאשר הקהל מרוכז סביב גני טרוקדרו. הטקס כלל תוכנית אמנותית שהציגה את תרבות המדינה והעיר המארחת, כאשר חלק גדול מהאומנים הופיעו על גבי רפסודות ששטו על הנהר. המשחקים נפתחו רשמית על ידי נשיא צרפת, עמנואל מקרון.\nהטקס היה טקס הפתיחה הראשון בהיסטוריה של המשחקים האולימפיים שנערך מחוץ לאצטדיון אולימפי, והשני בכלל המשחקים אחרי אולימפיאדת הנוער בואנוס איירס (2018).",
    "pageid": 2358936
  },
  {
    "title": "יחס הזהב",
    "extract": "יחס הזהב (או חיתוך הזהב) הוא קבוע מתמטי המעסיק את המדע והאמנות כבר מאות שנים. זהו מספר אי רציונלי המסומן באות היוונית פי (\n  \n    \n      \n        ϕ\n      \n    \n    {\\displaystyle \\phi }\n  \n ולעיתים \n  \n    \n      \n        Φ\n      \n    \n    {\\displaystyle \\Phi }\n  \n):\n\n  \n    \n      \n        ϕ\n        =\n        \n          \n            \n              1\n              +\n              \n                \n                  5\n                \n              \n            \n            2\n          \n        \n        ≈\n        1\n        \n          .\n        \n        6180339887498948482045868343656\n        …\n      \n    \n    {\\displaystyle \\phi ={\\frac {1+{\\sqrt {5}}}{2}}\\approx 1{.}6180339887498948482045868343656\\dots }\n  \n.\nיחס הזהב הוא הפתרון החיובי של המשוואה: \n  \n    \n      \n         \n        \n          x\n          \n            2\n          \n        \n        =\n        x\n        +\n        1\n      \n    \n    {\\displaystyle \\ x^{2}=x+1}\n  \n\nלפי ההשערות, יחס זה התגלה על ידי אחד מתלמידיו של פיתגורס; הוא תואר בספרו של אוקלידס, \"יסודות\", לפני כ-2,300 שנים. לוקה פאצ'ולי, מתמטיקאי איטלקי מתקופת הרנסאנס, הקדיש ליחס הזהב ספר שלם, וכינה אותו \"הפרופורציה האלוהית\".\nהיחס מייצג מידות וגדלים רבים בטבע, והחל מתקופת יוון הקלאסית, הוא גם משמש באמנות ובאדריכלות. את האות פי לתיאור היחס הציע המתמטיקאי האמריקני מארק באר.\n\n",
    "pageid": 6781
  },
  {
    "title": "יעל ארד",
    "extract": "יעל ארד (נולדה ב-1 במאי 1967 בתל אביב) היא יושבת ראש הוועד האולימפי בישראל. בעברה, ג'ודאית אולימפית, והספורטאית הראשונה בתולדות ישראל במשחקים האולימפיים שהשיגה מדליה אולימפית, כאשר זכתה במדליית הכסף באולימפיאדת ברצלונה (1992). בין תאריה הבולטים: סגנית אלופה אולימפית (ברצלונה 1992), סגנית אלופת העולם (המילטון 1993), אלופת אירופה (אתונה 1993) ואלופת ישראל.\nעם פרישתה, פיתחה ארד קריירה בעולם העסקי והיא אשת עסקים ומנכ\"לית במקצועה. מתמחה ביזמות, פיתוח עסקי ואסטרטגיה שיווקית. היא מנהלת בישראל את הזכויות המסחריות של התאגיד ViacomCBS. ארד יועצת לחברות בסקטורים שונים, ומרצה על מצוינות בספורט, בחיים ובעסקים.",
    "pageid": 9889
  },
  {
    "title": "ירדן ג'רבי",
    "extract": "ירדן גֶ'רְבִּי (נולדה ב-8 ביולי 1989) היא ג'ודאית עבר ישראלית, זוכת מדליית ארד בטורניר הג'ודו באולימפיאדת ריו דה ז'ניירו (2016), אלופת עולם (2013 ), סגנית אלופת עולם (2014) וסגנית אלופת אירופה (2012), זוכת שתי מדליות ארד באליפות אירופה ושמונה פעמים אלופת ישראל (2007–2009, 2011–2015). עם 33 מדליות בסבב הג'ודו העולמי, ירדן היא הספורטאית המעוטרת ביותר בענף הג'ודו בישראל.\nבמאי 2013 הגיעה למקום הראשון בדירוג העולמי, והחזיקה בו תקופה ארוכה. במקביל, נבחרה לג'ודוקא הטובה ביותר בעולם לשנת 2013 על ידי איגוד הג'ודו העולמי.",
    "pageid": 1093877
  },
  {
    "title": "ישראל זיו",
    "extract": "ישראל ברוך זיו (נולד ב-6 ביולי 1957) הוא מנהל ואיש צבא ישראלי.\nמכהן כמנכ\"ל חברת \"גלובל גרופ\" העוסקת בייעוץ ביטחוני לאימונים צבאיים ובניהול פרויקטים אזרחיים. שירת כאלוף בצה\"ל ושימש כמפקד אוגדת עזה וראש אגף המבצעים בין השנים 2003–2005.",
    "pageid": 104334
  },
  {
    "title": "לאון מרשאן",
    "extract": "לאון מרשאן (בצרפתית: Léon Marchand; נולד ב-17 במאי 2002) הוא שחיין צרפתי, האלוף האולימפי (פריז 2024), פעמיים ברציפות אלוף העולם (בודפשט 2022 ופוקואוקה 2023) ושיאן העולם במשחה ל-400 מטר מעורב אישי. פעמיים ברציפות אלופ העולם (בודפשט 2022 ופוקואוקה 2023) ושיאן אירופה במשחה ל-200 מטר מעורב אישי ואלוף העולם (פוקואוקה 2023) במשחה ל-200 מטר פרפר. \nבשנת 2023 זכה מרשאן בתואר שחיין השנה בעולם.\nאביו של לאון, קסבייה מרשאן, סגן אלוף העולם (פרת' 1998) במשחה ל-200 מטר מעורב אישי.",
    "pageid": 2107523
  },
  {
    "title": "לברון ג'יימס",
    "extract": "לֶבְּרוֹן רֵיימוֹן גֵ'יימְס (באנגלית: .LeBron Raymone James Sr; נולד ב-30 בדצמבר 1984) הוא כדורסלן אמריקאיי  בעמדת הסמול פורוורד בקבוצת לוס אנג'לס לייקרס מהNBA ובנבחרת ארה\"ב. ג'יימס נמצא במקום הראשון ברשימת הקלעים המובילים בתולדות ה-NBA. ובמקום הראשון ברשימת הקלעים המובילים בתולדות פלייאוף ה-NBA. הוא זכה ארבע פעמים בתואר MVP של סדרת הגמר ב-NBA, והיחיד שעשה זאת בשלוש קבוצות שונות. נודע בכינוי קינג ג'יימס (King James - המלך ג'יימס).\nכבר בתקופת לימודיו בבית הספר התיכון ניבאו לו קריירה מוצלחת ב-NBA. כשהיה בן 18 בלבד הוא נבחר בבחירה מספר 1 בדראפט 2003, ועוד לפני משחק הבכורה שלו חתם על חוזה חסות עם נייקי בשווי 90 מיליון דולר. הוא זכה בתואר רוקי השנה בעונת 2003/2004, ומאז 2005 נכלל כל עונה באחת מחמישיות העונה ב-NBA והשתתף בקביעות במשחק האולסטאר. במהלך שבע שנותיו בקליבלנד, ג'יימס היה שחקן ההתקפה המרכזי של הקבוצה, והוביל את הקבוצה להופעות רצופות בפלייאוף בין השנים 2006–2010. בשנת 2007 העפילה קליבלנד עד לגמר האזור המזרחי של ה-NBA לראשונה מאז 1992, ולסדרת הגמר הכללית לראשונה בתולדות הקבוצה, שבה הפסידה לסן אנטוניו ספרס (0–4). הוא זכה בתואר ה-MVP של העונה הסדירה ב-2009, ב-2010, ב-2012 וב-2013, והגיע למקום השני בבחירות ל-MVP ב-2006.\nב-2010 עבר למיאמי היט, שאותה הוביל לארבעה גמרים רצופים לצד כריס בוש ודוויין וייד, כאשר בשניים מהם, בשנים 2012 ו-2013, הוביל אותה לזכייה באליפות ה-NBA תוך שהוא מוכתר פעמיים ל-MVP של סדרת הגמר, בנוסף להיותו ה-MVP של העונה הסדירה בשתי עונות אלו. ב-2014 חזר ג'יימס לקליבלנד קאבלירס, הוביל אותה ארבע פעמים ברציפות לסדרת הגמר, ולאליפות ראשונה בתולדות המועדון בשנת 2016, תוך שהוא מוכתר ל-MVP של סדרת הגמר. ב-2018 עבר ללוס אנג'לס לייקרס, ובשנת 2020 זכה איתה באליפות ה-NBA, והוכתר ל-MVP של סדרת הגמר.\nג'יימס שיחק בנבחרת ארצות הברית, שעמה זכה במדליות ארד באולימפיאדת אתונה ובאליפות העולם 2006, וכן במדליות זהב באולימפיאדת בייג'ינג ובאולימפיאדת לונדון (2012).\nבמשך הקריירה התמיד ג'יימס בהפגנת ממוצעים גבוהים בכמעט כל אספקט של המשחק, ולפיכך שבר שיאים רבים, לרבות השחקן הצעיר ביותר לחצות את רף 10,000, 20,000, 30,000 ו-40,000 הנקודות בקריירה. ג'יימס משחק בדרך כלל בעמדות הסמול פורוורד או הפאוור פורוורד, אך בעת הצורך יכול לשחק בכל העמדות. הישגיו האישיים והקבוצתיים של ג'יימס קיבעו את מעמדו כאחד הכדורסלנים הטובים ביותר בכל הזמנים.",
    "pageid": 128560
  },
  {
    "title": "מדינות המחזיקות בנשק גרעיני",
    "extract": "להלן רשימת המדינות הריבוניות המחזיקות בנשק גרעיני, אותן היה נהוג לכנות מועדון הגרעין. חמש מהן נחשבות למעצמות גרעין וחתומות על האמנה למניעת הפצת נשק גרעיני: ארצות הברית, רוסיה (יורשת ברית המועצות), בריטניה, צרפת וסין.\nמאז נכנסה לתוקף האמנה למניעת הפצת נשק גרעיני בשנת 1970, שלוש מדינות המחזיקות בוודאות בנשק גרעיני וביצעו ניסויים בתחום זה לא חתמו על האמנה: הודו, פקיסטן וקוריאה הצפונית שהייתה חלק מהאמנה אך פרשה ממנה בשנת 2003. על פי פרסומים זרים, ישראל נחשבת אף היא למדינה המחזיקה ברשותה נשק גרעיני אך אין אישור לכך במוצהר מהממשלה בישראל בשל מדיניות הגרעין של ישראל. גם דרום אפריקה ביצעה בעבר ניסויים בנשק גרעיני, אך לא פיתחה אותו מאז החתימה על האמנה למניעת הפצת נשק גרעיני.",
    "pageid": 1482645
  },
  {
    "title": "מדינות לפי אוכלוסייה, שטח, צפיפות, תמ\"ג ופיתוח אנושי",
    "extract": "זוהי רשימה של 247 מדינות העולם וטריטוריות עצמאיות, הניתנת למיון על פי אוכלוסיית המדינה, שטחה, צפיפות האוכלוסין לקילומטר רבוע, תמ\"ג (PPP, במיליוני דולרים), תמ\"ג לנפש ומדד הפיתוח האנושי (HDI). הרשימה כוללת מדינות עצמאיות (באותיות מודגשות) וטריטוריות מנוהלות עצמאית באופן מלא או חלקי (כגון הרשות הפלסטינית). נתוני אוכלוסייה ושטח מבוססים על אתר Worldometer, נתוני תמ\"ג על ספר העובדות העולמי של ה-CIA, ונתוני מדד הפיתוח האנושי לפי מינהל הפיתוח (UNDP) של האומות המאוחדות. הנתונים לא נמדדו באותה נקודת זמן, ולכן ייתכן כי הדיוק אינו מרבי.\nיבשת אנטארקטיקה אשר שטחה כ-14,200,000 קמ\"ר מופיעה בטבלה, על אף שלשום מדינה אין ריבונות עליה. באנטארקטיקה חיים באופן לא קבוע כ-1,000 אנשים ממדינות שונות.",
    "pageid": 541008
  },
  {
    "title": "מדליות במשחקים האולימפיים",
    "extract": "ספירה כוללת של המדליות באולימפיאדות הקיץ משנת 1896 ועד 2020. הספירה אינה כוללת את משחקי אולימפיאדת אתונה (1906), אשר אינם מוכרים עוד על ידי הוועד האולימפי הבינלאומי כמשחקים רשמיים.\nהטבלה ממוינת לפי מספר מדליות הזהב שכל ועד אולימפי לאומי זכה בהן. מספר מדליות הכסף נלקח גם כן בחשבון אחרי מדליות הזהב, ולאחריהן נלקח מספר מדליות הארד. אם כמה מדינות עדיין משתוות בסך כל המדליות, הן ימוינו בסדר אלפביתי בהתאם לקוד המדינה לפי הוועד האולימפי הבינלאומי. שיטת מיון זו זהה לשיטה בה משתמשים הוועד האולימפי הבינלאומי, התאחדות האתלטיקה הבינלאומית וה-BBC. אך, NBC ו-CNN משתמשים בשיטה של ספירה כוללת תחילה ואחר כך זהב, כסף, וארד.\n\n",
    "pageid": 332653
  },
  {
    "title": "מונטנגרו",
    "extract": "רפובליקת מונטנגרו (במונטנגרית: Црна Гора או Crna Gora, מבוטא \"צְרְנָה גוֹרָה\", ‏‏?‏; באופן מילולי: \"הר שחור\") היא מדינה קטנה והררית, השוכנת בדרום אירופה, בחלקו המערבי של הבלקן. המדינה גובלת בקרואטיה במערב, בבוסניה והרצגובינה בצפון-מערב, בסרביה בצפון-מזרח, בקוסובו במזרח, באלבניה בדרום ובים האדריאטי בדרום-מערב.\nמונטנגרו הייתה מדינה עצמאית בשנים 1878–1918 תחת שלטונו של ניקולה הראשון. אחר כך הצטרפה מונטנגרו ליוגוסלביה, ולאחר שזו התפרקה בתחילת שנות התשעים, נשארה מונטנגרו רק עם סרביה באיחוד הפדרלי, סרביה ומונטנגרו. בשנת 2006 פרשה מונטנגרו מהאיחוד עם סרביה, והכריזה שוב על עצמאותה. בשנת 2017 הצטרפה מונטנגרו לברית נאט\"ו.",
    "pageid": 24024
  },
  {
    "title": "מלחמת לבנון הראשונה",
    "extract": "מלחמת לבנון הראשונה (שמה הרשמי בתחילתה: מבצע שלום הגליל, ובראשי תיבות: מבצע של\"ג) הייתה מלחמה בין ישראל לסוריה וארגוני טרור פלסטיניים שישבו בלבנון וביצעו פיגועים בישראל ובמדינות נוספות. המלחמה התרחשה ברובה בשטח לבנון. \"מבצע שלום הגליל\", שנודע לימים כ\"מלחמת לבנון הראשונה\", נערך בין 6 ביוני 1982 (ט\"ו בסיון תשמ\"ב) ל-29 בספטמבר 1982 (י\"ב בתשרי תשמ\"ג). במהלך הלחימה הפעיל צה\"ל שבע אוגדות בלבנון, ושתי אוגדות ברמת הגולן מול סוריה.\nהמלחמה הביאה להגליית מפקדות אש\"ף לתוניס, ולחיסול רוב הכוח הצבאי של הארגונים הפלסטיניים, אולם לא הצליחה להוציא את צבא סוריה מלבנון. בעקבות המלחמה קם הארגון השיעי הקיצוני חזבאללה, שמילא את החלל שנוצר בדרום לבנון עם יציאת הכוחות הפלסטיניים, ונלחם בכוחות צה\"ל שנותרו בדרום לבנון. 655 חיילי צה\"ל נהרגו במהלך מבצע שלום הגליל. המלחמה, יעדיה, מהלכיה, מחירה ותוצאותיה לוו בביקורת פנימית קשה. לחיילים ששירתו בתקופה זו הוענק אות מערכת שלום הגליל.",
    "pageid": 1305
  },
  {
    "title": "נבחרת ארצות הברית בכדורסל",
    "extract": "נבחרת הגברים של ארצות הברית בכדורסל היא הסגל המייצג של ארצות הברית, במסגרת התחרותית של כדורסל הגברים לנבחרות לאומיות של פיב\"א, ובכלל. במשך רוב שנות פעילותה במפעלים השונים נחשבה לבכירה שבנבחרות, לזכותה נזקפות 16 זכיות במדליית זהב אולימפית מתוך 19 אולימפיאדות בהן השתתפה (ומתוך 20 טורנירים אולימפיים שהתקיימו), חמש זכיות באליפות העולם בכדורסל ושבע זכיות באליפויות אמריקה.\nבעברה הורכבה הנבחרת באופן מסורתי משחקני כדורסל חובבים, בין היתר בעקבות איסור של פיב\"א על שיתוף של שחקני הליגות המקצועניות בארצות הברית, אך עם זאת במשך מספר עשורים שלטה הנבחרת האמריקנית ללא עוררין בזירה הבינלאומית. אך באולימפיאדת סיאול (1988) זכתה לראשונה רק במדליית הארד.\nבשנת 1989 התירה פיב\"א את האיסור על שיתוף מקצוענים ולאולימפיאדת ברצלונה (1992) כבר נשלחה לראשונה נבחרת אמריקנית שהעמידה סגל של כוכבים מליגת הכדורסל הבכירה של ארצות הברית, ה-NBA. נבחרת זו, אשר זכתה לכינוי \"נבחרת החלומות\" וזכתה בקלילות במדליית הזהב האולימפית, סימנה עליונות מחודשת של הנבחרת האמריקנית בזירה הבינלאומית.\nלאחר זכייה במקום הראשון באליפות העולם בכדורסל 1994, כמו גם באולימפיאדת אטלנטה (1996) וב-אולימפיאדת סידני (2000), כשלה הנבחרת באליפות העולם בכדורסל 2002, בה סיימה במקום השישי וכן באולימפיאדת אתונה (2004) בה זכתה רק במדליית הארד. נחוש לשים קץ לרצף הכישלונות, שינה הדרג הניהולי את פילוסופיית המשחק בנבחרת והחל לבנות סגלים עם שחקנים קבוצתיים יותר, במקום לקבץ אוסף כוכבי NBA ברגע האחרון.\nהנבחרת החדשה שנבנתה פתחה את אליפות העולם בכדורסל 2006 עם שבעה ניצחונות רצופים, אך הפסידה במפתיע לנבחרת יוון בחצי הגמר וסיימה במקום השלישי המאכזב. עם זאת, שנתיים מאוחר יותר הפגינה הנבחרת שליטה מוחלטת באולימפיאדת בייג'ינג 2008 וזכתה במדליית הזהב.\nבאליפות העולם בכדורסל 2010 זכתה הנבחרת במדליית הזהב בהנהגתו של השחקן הצעיר והמוכשר קווין דוראנט שהיה אז רק בן 22. גם באולימפיאדת לונדון 2012 הנבחרת זכתה במדליית הזהב. באולימפיאדת ריו דה ז'ניירו (2016) שוב זכתה הנבחרת במדליית הזהב.\nהדירוג הנוכחי של נבחרת ארצות הברית ברשימת הדירוג של פיב\"א לנבחרות גברים, הוא המקום ה-1 בעולם, נכון ל-27 בפברואר 2024, ללא שינוי לעומת דירוג קודם.",
    "pageid": 88794
  },
  {
    "title": "נבחרת ישראל בג'ודו",
    "extract": "נבחרת ישראל בג'ודו היא נבחרת לאומית המייצגת את מדינת ישראל בתחרויות בינלאומיות בג'ודו ברחבי העולם. הנבחרת מורכבת מקבוצת הגברים בהדרכת המדליסט האולימפי אורן סמדג'ה ומקבוצת הנשים בהדרכת שני הרשקו. הג'ודוקאים מתאמנים אישית וקובצו על ידי איגוד הג'ודו בישראל כנבחרת כדי לייצג את ישראל בטורנירים ברחבי תבל.\nהנבחרת זכתה במדליית ארד בתחרות קבוצות מעורבות (גברים-נשים) באולימפיאדת טוקיו 2020. בשנת 2005, זכתה נבחרת הגברים של ישראל במדליית זהב באליפות אירופה בג'ודו לקבוצות, שנערכה בדברצן, הונגריה. נבחרת ישראל המעורבת (גברים-נשים) זכתה במדליית הארד הקבוצתית באליפות העולם בג'ודו (טשקנט 2022) .",
    "pageid": 2009125
  },
  {
    "title": "סקרלט ג'והנסון",
    "extract": "סקרלט אינגריד ג'והנסון (באנגלית: Scarlett Ingrid Johansson; נולדה ב-22 בנובמבר 1984) היא שחקנית, מפיקה, זמרת ודוגמנית יהודייה-אמריקאית.\n\n",
    "pageid": 882898
  },
  {
    "title": "פיטר פלצ'יק",
    "extract": "פיטר פלצ'יק (באוקראינית: Петер Пальтчик; נולד ב-4 בינואר 1992) הוא ג'ודוקא ישראלי יליד-אוקראינה, זוכה מדליית ארד מאליפות העולם (2023), אלוף אירופה (2020) במשקל עד 100 ק\"ג וזוכה במדליית ארד אולימפית (טוקיו 2020) כחלק מנבחרת ישראל בקטגוריית הנבחרות המעורבות.\nבטקס הפתיחה של אולימפיאדת פריז 2024 זכה לכבוד לשאת את דגל מדינת ישראל ביחד עם השחיינית אנדראה מורז.",
    "pageid": 1531743
  },
  {
    "title": "פרשת מטות",
    "extract": "פָּרָשַׁת מַטּוֹת היא פרשת השבוע התשיעית בספר במדבר. לפי החלוקה לפרקים, היא מתחילה בפרק ל', פסוק ב' ומסתיימת בפרק ל\"ב, פסוק מ\"ב.\nהפרשה נפתחת בחובה לקיים נדר או שבועה ובהפרת נדרים של אישה על ידי בעלה או אביה. הפרשה ממשיכה לספר על נקמת ישראל במדיין, בה אלף לוחמים מכל שבט הביסו את מדיין. אלעזר הכהן מלמד את הלוחמים כיצד ההלכה קובעת שיש להכשיר את כלי הבישול שנלקחו בשלל. שלל המערכה מתחלק בין הלוחמים, העם והמקדש. בני השבטים ראובן וגד, שברשותם מקנה רב, מבקשים לקבל נחלה בעבר הירדן המזרחי במקום במערבי. בתחילה משה מסרב אך לאחר שהם מתחייבים להיות חלוצים במלחמה לכיבוש עבר הירדן המערבי הוא מסכים.\nעל פי רוב, מצורפת פרשת מטות ביחד עם הפרשה שלאחריה, פרשת מסעי (מטות־מסעי). רק בחלק מן השנים המעוברות (שנים מסוג השג והחא, ובארץ ישראל גם בשנים מסוג בשז וגכז) הן נפרדות. החשבון מכוון לכך שפרשת דברים תיקרא בשבת שלפני תשעה באב, ולכן שתי הפרשות נקראות תמיד בימי בין המצרים: אם הן נקראות בנפרד נקראת פרשת מטות בשבת הראשונה של בין המצרים, ואם הן נקראות יחד הן נקראות בשבת השנייה.",
    "pageid": 90571
  },
  {
    "title": "פרשת פינחס",
    "extract": "פָּרָשַׁת פִּינְחָס היא הפרשה השמינית בספר במדבר. פינחס, אשר על שמו נקראת הפרשה כולה, הוא נכדו של אהרון הכהן ובקנאת ה' הרג בסוף הפרשה הקודמת (בלק) שני חוטאים, ביניהם זמרי בן סלוא, וכך עצר את המגיפה שפשתה בעם ישראל. בשל פעולתו, מקבל פינחס בפרשה זו ברכה ייחודית מאת ה', וממונה ל'כהונת עולם'. \nלאחר בלימת המגפה, עם ישראל נמנה למשפחותיו במפקד לקראת הכניסה לארץ ישראל. בנות צלופחד פונות בבקשה לקבל את נחלת אביהן בארץ ישראל ונענות בחיוב. משה מצווה למנות יורש שינהיג את עם ישראל בכניסתו לארץ, והוא מציג את יהושע בן נון כיורשו בפני העם. בסוף הפרשה מפורטים דיני קורבן התמיד, קרבן ראשי חודשים והמועדים השונים.\nלפי החלוקה לפרקים, הפרשה מתחילה בפרק כ\"ה, פסוק י' ומסתיימת בפרק ל', פסוק א'. פרשה זו היא השנייה באורכה מבין פרשות השבוע – יש בה 168 (קס\"ח) פסוקים. הפרשה נקראת לרוב בסמוך לשבעה עשר בתמוז.",
    "pageid": 88921
  },
  {
    "title": "קווין דוראנט",
    "extract": "קווין ויין דוראנט (באנגלית: Kevin Wayne Durant; נולד ב-29 בספטמבר 1988 בוושינגטון די. סי.) הוא כדורסלן אמריקאי, המשחק בעמדות הפורוורד בקבוצת פיניקס סאנס מליגת ה-NBA, וכן בנבחרת ארצות הברית. דוראנט המכונה בראשי תיבות שלו KD (קיי די) נחשב לאחד משחקני הכדורסל הטובים בהיסטוריה.\nלאחר עונה מצוינת במדי אוניברסיטת טקסס נבחר לשחקן השנה ב-NCAA, והפך לראשון אי פעם שזוכה בתואר זה כ\"פרשמן\". דוראנט נבחר במקום השני בדראפט ה-NBA 2007 על ידי סיאטל סופרסוניקס (לימים אוקלהומה סיטי ת'אנדר), וכבר בעונתו הראשונה ב-NBA הפך לשחקן המוביל של קבוצתו וזכה בתואר רוקי השנה. בעונת 2009/2010, השלישית שלו בליגה, זכה בתואר מלך הסלים של הליגה ובכך הפך לשחקן הצעיר ביותר שזוכה בתואר. בעונת 2013/2014 נבחר ל-MVP של העונה הסדירה ב-NBA.\nבקיץ של שנת 2016 עבר דוראנט לקבוצת גולדן סטייט ווריורס כשחקן חופשי, ועל צעד זה הוא ספג ביקורות רבות מצד שחקני עבר והווה, וכמו כן גם מאוהדים רבים, אשר טענו כי מעבר זה הוא \"קיצור דרך\" לאליפות. הוא השתלב מצוין בקבוצתו החדשה והוביל אותה לשתי זכיות באליפות ה-NBA‏ (2017 ו-2018), כשהוא זוכה בשתי הפעמים בתואר ה-MVP של סדרת הגמר.\nמאז שנת 2010 משחק דוראנט עבור נבחרת ארצות הברית בכדורסל, וכשחקנה זכה במדליות זהב באליפות העולם 2010 ובאולימפיאדות לונדון (2012), ריו דה ז'ניירו (2016) וטוקיו (2020).",
    "pageid": 492564
  },
  {
    "title": "ראיין ריינולדס",
    "extract": "ראיין רודני ריינולדס (באנגלית: Ryan Rodney Reynolds; נולד ב-23 באוקטובר 1976) הוא שחקן קולנוע ואיש עסקים קנדי.",
    "pageid": 640912
  },
  {
    "title": "ראש ממשלת ישראל",
    "extract": "ראש ממשלת ישראל הוא ראש הרשות המבצעת בשיטת הממשל בישראל. החוק הישראלי מקנה לממשלה שאותה מנהל ראש הממשלה את סמכויות השלטון הביצועיות, על אף שנשיא המדינה מוגדר בחוק כראש המדינה. לראש ממשלת ישראל מתמנה אחד מחברי הכנסת, שנשיא המדינה הטיל עליו להרכיב ממשלה, אחר התייעצות עם נציגי הסיעות, ושהצליח לקבל את אישורה של הכנסת להרכב ממשלתו. תהליך בחירתו של ראש הממשלה, וכן סמכויותיו וסמכות ממשלתו נקבעו בחוק יסוד: הממשלה, שעבר גלגולים אחדים.\nראש ממשלת ישראל השלושים ושבע שהושבעה בדצמבר 2022 הוא בנימין נתניהו.",
    "pageid": 3296
  },
  {
    "title": "רוברט דאוני ג'וניור",
    "extract": "רוברט ג'ון דאוני ג'וניור (באנגלית: .Robert John Downey, Jr; נולד ב-4 באפריל 1965) הוא שחקן קולנוע, מפיק ומוזיקאי אמריקאי ממוצא יהודי. זוכה פרס אוסקר, ארבעה פרסי גלובוס הזהב, 2 פרסי הבאפט\"א ו-2 פרסי גילדת שחקני המסך. היה מועמד לשלושה פרסי אוסקר - הראשון בקטגוריית השחקן הטוב ביותר על תפקידו בסרט ביוגרפי על חייו של צ'ארלי צ'פלין, השני בקטגוריית שחקן המשנה על תפקידו כשחקן המתחזה לאפרו-אמריקני בסרט הסאטירי \"רעם טרופי\", והשלישי בסרט \"אופנהיימר\"',עליו זכה בפרס אוסקר לשחקן המשנה הטוב ביותר.\nהוא נולד לאב יהודי, וכאשר נשאל על דתו הוא ענה שהוא \"יהודי-בודהיסטי\".\nבשנות ה-80 של המאה ה-20 הופיע בסרטי נעורים שמיוחסים לרוב לחבורת הפרחחים, אשר כללה את אמיליו אסטבז, צ'ארלי שין, מולי רינגוולד, רוב לאו ודמי מור. חזר למסך הגדול לאחר בעיות סמים ואלכוהול וזכה לתשבחות על משחקו בסדרת הטלוויזיה אלי מקביל בתחילת שנות ה-2000. משנת 2008 ועד שנת 2019, דאוני ג'וניור גילם את דמותו של טוני סטארק בסרטי היקום הקולנועי של מארוול. סרטים אלה כוללים את \"איירון מן\", \"איירון מן 2\", \"איירון מן 3\", \"הנוקמים\", \"הנוקמים: עידן אולטרון\", \"קפטן אמריקה: מלחמת אזרחים\", \"ספיידרמן: השיבה הביתה\", \"הנוקמים: מלחמת האינסוף\" ו\"הנוקמים: סוף המשחק\".\n\n",
    "pageid": 686422
  },
  {
    "title": "שיאי עולם בשחייה",
    "extract": "",
    "pageid": 1506435
  },
  {
    "title": "שרה העצני-כהן",
    "extract": "שרה העצני-כהן (נולדה ב-18 באוגוסט 1983) היא פעילה חברתית ישראלית, יו\"ר תנועת \"ישראל שלי\" העוסקת בקידום הציונות ובהסברה ישראלית.",
    "pageid": 1385274
  },
  {
    "title": "קטגוריה:סרטי סטיבן ספילברג",
    "extract": "סרטים שבוימו או הופקו על ידי סטיבן ספילברג",
    "pageid": 392033
  },
  {
    "title": "קטגוריה:שחקניות קולנוע וטלוויזיה אמריקאיות",
    "extract": "",
    "pageid": 1450595
  },
  {
    "title": "אורלי ויינרמן",
    "extract": "אורלי ויינרמן (נולדה ב-21 ביוני 1971) היא שחקנית, דוגמנית וזמרת ישראלית. \nהיא מוכרת במיוחד בתפקידה כעוגן בקומדיית המצבים \"שמש\".",
    "pageid": 374304
  },
  {
    "title": "אילון מאסק",
    "extract": "אִילון ריב מאסק (באנגלית: Elon Reeve Musk; נולד ב־28 ביוני 1971) הוא איש עסקים, יזם ומשקיע אמריקאי-קנדי יליד דרום אפריקה.\nמאסק הוא המייסד, המנהל הכללי, מנהל הטכנולוגיות הראשי והמעצב הראשי של חברת SpaceX; המנהל הכללי וארכיטקט המוצר של חברת טסלה; הבעלים של תאגיד אקס; המייסד של The Boring Company; ושותף בהקמת החברות ניוראלינק, PayPal ו־OpenAI. בשנת 2018 הוענק לו תואר עמית החברה המלכותית בבריטניה והוא דורג במקום ה־25 ברשימת האנשים החזקים בעולם לפי \"פורבס\".\nבינואר 2021 הפך לראשונה לאיש העשיר בעולם, עם הון שהוערך בכ־200 מיליארד דולר. ביולי 2024 כאיש העשיר בעולם, הונו הוערך על ידי \"פורבס\" בכ־250 מיליארד דולר. ב־2022 רכש את הרשת החברתית המקוונת טוויטר (ושינה את שמה ל-X).\nמאסק טוען כי הוא בעל תסמונת אספרגר (אוטיסט בתפקוד גבוה). מאסק אב ל־12 ילדים מ-3 נשים שונות.\n\n",
    "pageid": 849675
  },
  {
    "title": "איראן",
    "extract": "איראן (בפרסית: ایران), או באופן רשמי הרפובליקה האסלאמית של איראן (בפרסית: جمهوری اسلامی ايران, ג'וֹמְהוּרִי-יֶה אֶסְלַאמִי-יֶה אִירַאן; ‏‏?‏) מוגדרת רשמית כרפובליקה אסלאמית-שיעית, הגדרה המשמשת כבסיס לניהול משטר תאוקרטי טוטליטרי, הנחוץ לשם שליטה במגוון האוכלוסיה שלה: בקרב כ-85 מליון אזרחיה אחוז גדול הוא סוני, והיא מתאפיינת במגוון אתני גדול. \nאיראן ממוקמת  במערב אסיה, והיא גובלת באפגניסטן ובפקיסטן במזרח, בטורקמניסטן בצפון-מזרח, בארמניה ובאזרבייג'ן בצפון-מערב, בעיראק ובטורקיה במערב. למדינה קו חוף עם הים הכספי בצפון, ועם המפרץ הפרסי יחד עם מפרץ עומאן בדרום.\nלאיראן היסטוריה עתיקת יומין, החל מהאימפריה הפרסית שהוקמה על ידי כורש בשנת 550 לפני הספירה. שפתה הרשמית היא הפרסית.\nאיראן חוותה 2 הפיכות בטווח זמן קצר, הראשונה התרחשה ב-1953 כאשר הופלה ממשלתו הדמוקרטית של מוחמד מוסאדק, והשנייה התרחשה ב-1979 בה איראן הפכה ממדינה אוטוקרטית, פרו-מערבית, מונרכית, תחת שלטונו של השאה מוחמד רזה פהלווי, לרפובליקה אסלאמית-תיאוקרטית טוטליטרית תחת שלטון האייתוללה ח'ומייני.\nאיראן נחשבת לכוח עולה ולמעצמה אזורית . היא עשירה בגז טבעי ודלק מאובנים, נמצאת באזור מפגש יבשתי ונחשבת למייצגת הגדולה של השיעים, הזרם השני בגודלו באסלאם. איראן חברה בשלל ארגוני מדינות, ביניהם: SCO, G77, UN, OPEC, OIC, ECO ו-BRICS. איראן היא מדינה בעלת תרבות היסטורית ארוכה ויש בה 27 אתרי מורשת עולמית. ההשפעה האזורית של איראן היא בין החזקות בעולם, היא מחזיקה בארגוני פרוקסי ובמשתפי פעולה בלבנט, בתימן, בבחריין, בכווית ואף באפגניסטן ופקיסטן.",
    "pageid": 4175
  },
  {
    "title": "ארבעת המופלאים (סרט, 2025)",
    "extract": "ארבעת המופלאים: צעדים ראשונים (באנגלית: The Fantastic Four: First Steps) הוא סרט גיבורי-על אמריקאי המבוסס על דמויותיהם של רביעיית גיבורי-על באותו השם מאת מארוול קומיקס. הסרט יבוים על ידי מאט שקמן על פי תסריט מאת ג'ף קפלן, איאן ספרינגר וג'וש פרידמן, מופק על ידי אולפני מארוול ומופץ על ידי אולפני וולט דיסני, והוא מיועד לאתחל מחדש את קורותיהם של \"ארבעת המופלאים\", הפעם במסגרת היקום הקולנועי של מארוול. בסרט מככבים פדרו פסקל, ונסה קירבי, ג'וזף קווין ואיבון מוס-בכרך  בדמויותיהם של ארבעת חברי הרביעייה.\nלאחר כישלונו הקופתי והביקורתי של הסרט \"ארבעה מופלאים\", אולפני פוקס המאה ה-20 החלה לשקוד על פיתוח סרט חדש העוסק ברביעייה. עם זאת, במרץ 2019, לאחר רכישת החברה על ידי דיסני, השליטה בזיכיון הועברה לאולפני מארוול. ביולי 2019, נמסר כי האולפנים שוקדים על פיתוח סרט חדש העוסק ברביעייה, בדצמבר 2020, נמסר כי על בימוי הסרט יהיה אמון הבמאי ג'ון וואטס, אך באפריל 2022 נודע כי וואטס החליט לפרוש מההפקה.\nהסרט עתיד לעלות לאקרנים ב-25 ביולי 2025 ולהיות חלק מהשלב השישי של היקום הקולנועי של מארוול.",
    "pageid": 2096449
  },
  {
    "title": "בורכאן (רקטה)",
    "extract": "בורכאן (בערבית: بركان, בתעתיק מדויק: בֻּרְכַּאן, בעברית: \"הר געש\") היא רקטה עתירת משקל קצרת טווח המיוצרת על ידי חזבאללה ונמצאת בשימושו. היא יכולה לשאת חומר נפץ במשקל 100–500 קילוגרמים, וטווח הירי שלה הוא עד 10 ק\"מ.\nחזבאללה פיתח את הרקטה במלחמת האזרחים בסוריה בסיוע איראני, ובהמשך הצליח להאריך את הטווח שלה ל־10 ק\"מ. הרקטה מיוצרת על ידי חזבאללה (או על ידי איראן) בתעשייה הצבאית הסורית, בסדנאות של הדיוויזיה הרביעית של צבא סוריה. הרקטה מבוססת על ה\"פַלַק\" האיראני. שיגור הרקטה הוא פשוט לביצוע ונעשה ממשגרים של פצצות מרגמה הנמצאים בדרך כלל במשאיות או בטנדרים, ולעיתים באתרי שיגור תת־קרקעיים. ב־2016 היו לחזבאללה מאות רקטות בורכאן. מחיר רקטה הוא כ־300–400 דולרים. לחלק מהרקטות מרעום השהיה של 30–40 דקות שנועד להעצים את הפגיעה. הרקטות בנויות ממעין חבית חומר נפץ שאליה מחובר מנוע רקטי קטן. ראש הנפץ הגדול והכבד גורם למכתש ולנזק גדול בהשוואה לרקטות אחרות לאותו טווח, אך מגביל את טווח הרקטה.\nארגוני הטרור ברצועת עזה פיתחו גרסאות דומות לרקטת בורכאן, ובהן בדר 3 לטווח בינוני וג'חים עסקלאן לטווח קצר של הג'יהאד האסלאמי, ורעד של חמאס. באיראן ובעיראק נקראת הרקטה \"אל-אשתר\" ובצבא סוריה \"ג'ולאן\" (גולן). גרסאות של הרקטה נקראות \"טופאן\" ו\"אבו טאלב\".",
    "pageid": 2276476
  },
  {
    "title": "בראול סטארס",
    "extract": "Brawl Stars  (בתרגום חופשי לעברית: כוכבי הקטטה) הוא משחק וידאו אסטרטגי חינמי שיצא ב-12 בדצמבר 2018 מסוג זירת קרב מרובת משתתפים, המפותח ומתוחזק על ידי חברת Supercell  המשחק משווק בחנויות ה-App Store וה-Google Play.",
    "pageid": 1690842
  },
  {
    "title": "גיא נתיב",
    "extract": "גיא נתיב (נולד ב-24 במאי 1973) הוא במאי קולנוע ותסריטאי ישראלי, שחי ופועל בארצות הברית, אשר סרטו \"Skin\" זכה בפרס אוסקר בקטגוריית הסרט הקצר הטוב ביותר בטקס פרסי אוסקר ה-91. נתיב ומשה מזרחי הם הבמאים הישראלים היחידים שסרטם זכה בפרס אוסקר. נתיב עצמו זכה בפסטיבל הסרטים הבינלאומי בטורונטו גם בפרס איגוד המבקרים הבינלאומי עבור \"Skin\".",
    "pageid": 1681139
  },
  {
    "title": "גל פרידמן",
    "extract": "גל פרידמן (נולד ב-16 בספטמבר 1975) הוא גולש רוח עבר ישראלי אשר התחרה על גלשן מסוג \"מיסטרל\". הוא אלוף אולימפי (אתונה 2004) ואלוף עולם (2002). פרידמן הוא הספורטאי הישראלי הראשון שזכה במדליית זהב אולימפית והיחיד שזכה בשתי מדליות אולימפיות אישיות.\n\n",
    "pageid": 23088
  },
  {
    "title": "גרי מנדלבאום",
    "extract": "גרשון (גרי) מנדלבאום הוא דמות בדיונית שהופיעה בקומדיות המצבים \"הפיג'מות\", \"הפיג'מות בקפה קר סול\", \"הפיג'מות במופע של דובל'ה\" ו\"מנדלבאום בלש פרטי\". הדמות מגולמת על ידי יניב פולישוק. מאופיין בהתנהגות ממורמרת וילדותית.",
    "pageid": 819048
  },
  {
    "title": "דן גולדפוס",
    "extract": "דן גולדפוס (נולד ב-28 בדצמבר 1976) הוא קצין בצה\"ל בדרגת תת-אלוף, המשמש מפקד עוצבת האש. קודם לכן שימש קצין חי\"ר וצנחנים ראשי, מפקד חטיבת הנח\"ל, מפקד חטיבה 226, מפקד עוצבת חירם וסגן מפקד שייטת 13. גולדפוס מיועד לשרת כמפקד הגיס הצפוני וכמפקד מערך התמרון בדרגת אלוף.\n\n",
    "pageid": 1200468
  },
  {
    "title": "דניאל הגרי",
    "extract": "דניאל הָגָרִי (נולד ב-14 באוגוסט 1976) הוא קצין צה\"ל בדרגת תת-אלוף, המשרת כדובר צה\"ל. קודם לכן שימש ראש מספן הים, מפקד שייטת 13, עוזר הרמטכ\"ל וראש מחלקת המבצעים של חיל הים.",
    "pageid": 1994909
  },
  {
    "title": "האח הגדול (תוכנית טלוויזיה ישראלית)",
    "extract": "האח הגדול היא תוכנית מציאות ישראלית המבוססת על תוכנית האח הגדול העולמית – פורמט הולנדי, ששודר לראשונה בשנת 1999 ומאז משודרת בקרוב ל-70 מדינות בעולם. בתוכנית נאספים מספר מתמודדים, שנבחרו על ידי הפקת התוכנית והם מוכנסים למרחב מגורים גדול עם דיירים נוספים, המכונה \"בית האח הגדול\". בזמן שהותם בבית, מצולמים ומוקלטים המתמודדים בכל רגע, והתוכנית מאפשרת צפייה בהם בשידור חי (באינטרנט או בערוץ טלוויזיה) או כתוכנית סיכום מדי כמה ימים. המתמודדים שוהים ב\"בית האח הגדול\" למשך פרק זמן מוגדר ובמהלכו עליהם למלא משימות שמטילה עליהם הפקת התוכנית. במהלך התוכנית, מודחים דיירי הבית (לרוב מתקיימת הדחה אחת לשבוע) עד לתוכנית הגמר, בה לוקחים חלק חמשת הדיירים האחרונים שנשארו בבית. בסיום הגמר, מוכרז הדייר האחרון שנותר בבית כמנצח וזוכה בפרס.\nשמה של התוכנית נלקח מהרומן \"1984\" מאת ג'ורג' אורוול, בו \"האח הגדול\" הוא דמות טוטליטארית, \"רואה כול\", השולטת ב\"אוקיאניה\" ובחיי תושביה.\nבישראל, עלתה העונה הראשונה של התוכנית ב-1 בספטמבר 2008 במסגרת שידורי קשת של ערוץ 2 בהנחיית ארז טל ואסי עזר. בנובמבר 2015 לאחר תום עונת ה-VIP השנייה פרש אסי עזר מהנחיית התוכנית, ובשתי העונות הבאות והאחרונות ב\"קשת\", הנחו התוכנית ארז טל וקורין גדעון. במאי ועורך הסדרה, וגם הקול מאחורי האח הגדול, היה יורם זק. במקביל לשידור התוכנית בטלוויזיה, באתר האינטרנט של התוכנית ובאפליקציה MakoTV של הזכיינית קשת (ששידרו מתוך בית האח הגדול במשך 24 שעות ביממה), חברת הכבלים HOT הקדישה לתוכנית ערוץ ייעודי ובו שידור מצלמה רצוף מהבית, במשך 24 שעות ביממה; והחל מהעונה השנייה גם חברת הלווין yes הקדישה ערוץ ייעודי לתוכנית, בדומה לזה של \"HOT\", שבעבר שודר בערוץ 20 (שהפך בהמשך לערוץ המורשת), ומאז העונה השישית משודר בערוץ 26.\nעם סיומה של העונה השביעית, נודע שבסיום העונה השמינית של התוכנית, בשל שינויי בעלות בחברות בתחום הפקת התוכן הטלוויזיוני (חברת אנדמול שיין ישראל), הזכויות לשידורה של התוכנית יהיו בבעלות \"רשת\". כך, רשת שידרה את העונה התשיעית, שהיא בעצם הראשונה בבעלותה, לאחר פיצול ערוץ 2 והמעבר לערוץ 13.\nביולי 2017 פרסמה חברת \"רשת\" כי רווית ליאור-מנדל תשמש כעורכת הראשית של התוכנית ובכך למעשה תשמש כ\"אחות הגדולה\". בסוף מרץ 2018 פורסם כי המנחים החדשים לאחר המעבר לרשת יהיו עפר שכטר, אסי ישראלוף ולירון ויצמן. ב-23 במאי 2018 פרשה רווית ליאור-מנדל מתפקידה כ\"אחות הגדולה\" ועורכת התוכנית. במקומה מונה רועי עוז-פרבשטיין, ששימש כעורך העונה הראשונה של התוכנית בארץ, לפני כניסתו של יורם זק לנעליו.\nהאח הגדול עונה 9 שודרה ב-5 במאי 2018 בערוץ 13. פרק הבכורה זכה ל-29% רייטינג, ובנקודת שיאו זכה הפרק ל-33% אחוזי רייטינג עם כמיליון צופים. השידור החי מבית האח הגדול לאורך כל העונה הזו שודר בערוץ 26 ב-HOT וב-YES, ולראשונה גם בסלקום TV, פרטנר TV, באתר ובאפליקציית \"רשת\".\nהאח הגדול VIP עונה 3 שודרה ב-12 בינואר 2019 והסתיימה ב-2 במרץ 2019. בנובמבר 2018 נודע כי גיא זו-ארץ ינחה את התוכנית לצד לירון ויצמן ויחליף את ישראלוף ושכטר בתפקיד ההנחיה.\nהעונה העשירית של התוכנית הועלתה לשידור ב-1 בינואר 2020 והסתיימה ב-4 באפריל 2020. כחודש לפני סיום התוכנית משדרי ההדחה היו ללא קהל לאור הנחיות התפרצות נגיף הקורונה בישראל.\nהאח הגדול VIP עונה 4 עלתה לשידור ב-10 ביולי 2021. זוהי עונת ה-VIP השנייה של רשת.",
    "pageid": 577035
  },
  {
    "title": "החטופים הישראלים ברצועת עזה במלחמת חרבות ברזל",
    "extract": "החטופים הישראלים ברצועת עזה במלחמת חרבות ברזל הם ישראלים ותושבים זרים ששהו בישראל, שנחטפו במהלך מתקפת הפתע על ישראל שהוביל חמאס בבוקר 7 באוקטובר 2023, שמחת תורה, כ\"ב בתשרי ה'תשפ\"ד, מתקפה שבעקבותיה יצאה ישראל למלחמת חרבות ברזל. עם פריצת גדר המערכת סביב רצועת עזה פלשו לישראל מחבלים פלסטינים. מתקפת הטרור התפרסה על פני יישובים רבים במערב הנגב ועוטף עזה, וכן בפסטיבל מוזיקה ליד קיבוץ רעים, וכללה פשעי מלחמה ופשעים נגד האנושות שבהם מעשי טבח המוניים, אונס והתעללות, לצד חטיפת אזרחים וחיילים.\nהמחבלים חטפו מישראל אל רצועת עזה ביום המתקפה 251 אנשים חיים וגופות. בעוד שמיעוט מבין הנשבים היו חיילי צה\"ל מהבסיסים הסמוכים לגבול, רוב החטופים היו אזרחים, כולל נשים, גברים, קשישים וילדים, וכללו כמה עשרות עובדים זרים. על פי הערכות, מרבית החטופים הוחזקו בדרום רצועת עזה. עד ליולי 2024 הושבו לישראל 116 חטופים חיים, וחולצו 24 גופות, 111 חטופים נותרו בידי חמאס, ובתוכם 39 חטופים שנקבע כי נהרגו, כבר בפרוץ המלחמה או אחר כך. נוסף עליהם, אישה אחת מנתיב העשרה מוגדרת נעדרת וגורלה אינו ידוע.\nעוד קודם למתקפה החזיק חמאס ברצועה בשני אזרחים ישראלים שעברו את הגבול באופן עצמאי, אברה מנגיסטו והישאם א-סייד, וכן בגופותיהם של חיילי צה\"ל הדר גולדין ואורון שאול שנהרגו במבצע צוק איתן ב-2014.",
    "pageid": 2267673
  },
  {
    "title": "היפומי אבה",
    "extract": "היפומי אבה (ביפנית: 阿部一二三; באנגלית: Hifumi Abe;‏ נולד ב-9 באוגוסט 1997) הוא ג'ודוקא יפני המתחרה בקטגוריית המשקל עד 66 ק\"ג, אלוף אולימפי מטוקיו 2020 ארבע פעמים אלוף עולם מהשנים 2017, 2018, 2022 ו-2023.",
    "pageid": 1998521
  },
  {
    "title": "הלחימה ברצועת עזה במלחמת חרבות ברזל",
    "extract": "הלחימה ברצועת עזה במלחמת חרבות ברזל היא הלחימה בזירה המרכזית במלחמת חרבות ברזל, עליה הכריזה מדינת ישראל בעקבות מתקפת הפתע על ישראל שבוצעה על ידי ארגוני הטרור מרצועת עזה בהובלת חמאס, ארגון טרור אסלאמיסטי-סוני פלסטיני, ב-7 באוקטובר 2023, שמחת תורה, כ\"ב בתשרי ה'תשפ\"ד.\nראשית המערכה החלה בתקיפת חיל האוויר הישראלי על אלפי יעדים ברצועת עזה, ואליה הצטרפו בהמשך חיל הים הישראלי וחילות הקרקע. השלב הראשון של פעילות צה\"ל ברצועת עזה, שהחל ב־7 באוקטובר, הסתיים ב־27 באוקטובר וכלל הריגה של כ-1,500 מחבלים בשטח ישראל, טיהור עורף ישראל ממחבלים, יצירת יציבות בקו הגבול והתקפה מהאוויר ומהקרקע של יעדי טרור ברצועת עזה.\nב-27 באוקטובר החל השלב השני, שהיה תמרון קרקעי בשילוב אש מהאוויר, מהקרקע ומהים. החלו פשיטות קרקעיות לעומק שטח רצועת עזה במטרה להכין את השטח לקראת המערכה המרכזית לטיהור רצועת עזה ממחבלי חמאס, הג'יהאד האסלאמי הפלסטיני ויתר הפלגים של ארגוני הטרור הפלסטינים, וכן חיסול התשתית הצבאית של חמאס, על ידי חילות הרגלים והצנחנים, התותחנים, ההנדסה הקרבית והשריון. החל מ-9 בנובמבר החלו כוחות הרגלים של צה\"ל לפשוט על הרובע הביטחוני של חמאס בעזה בשילוב מדויק של תקיפות מהאוויר על ידי חיל האוויר הישראלי במטרה \"לסכל כמה שיותר איומים ביטחוניים בטווח הזמן המיידי\". עד סוף נובמבר, פעלו הכוחות ברוב צפון הרצועה, כולל בבית חאנון וברובה של העיר עזה. בדצמבר, הרחיב צה\"ל את פעילותו הקרקעית לאזור ח'אן יונס ונכנס לשכונת שג'אעייה ולעומק העיר ג'באליה. הלחימה התחלקה למספר קרבות עיקריים: קרב בית חאנון, קרב ג'באליה, קרב ג'באליה השני, קרב עזה, קרב שג'אעייה, קרב ח'אן יונס, הקרב במחנות המרכז וקרב רפיח. השלב השני הסתיים רשמית ב-7 בינואר 2024.\nהשלב השלישי כלל מעבר מפשיטות של אוגדות לפשיטות חטיבתיות ממוקדות בצפון הרצועה והמשך הלחימה בדרום ומרכז הרצועה. נקבע כי השלב השלישי צפוי לכלול את סיום התמרון הקרקעי, צמצום כוחות, שחרור אנשי מילואים ומעבר לפשיטות ממוקדות. נוסף לכך, הוחלט שתוקם מעין רצועת ביטחון ברצועת עזה.",
    "pageid": 2271917
  },
  {
    "title": "הרצי הלוי",
    "extract": "הרצל (הרצי) הלוי (נולד ב־17 בדצמבר 1967) הוא קצין בדרגת רב-אלוף, המכהן כראש המטה הכללי ה־23 של צה\"ל. בתפקידיו הקודמים שימש בין היתר סגן הרמטכ\"ל, מפקד פיקוד הדרום, ראש אמ\"ן, מפקד המכללה הבין-זרועית לפיקוד ולמטה, מפקד עוצבת הגליל, ראש חטיבת ההפעלה המבצעית באמ\"ן, מפקד חטיבת הצנחנים, מפקד חטיבת מנשה ומפקד סיירת מטכ\"ל.",
    "pageid": 625033
  },
  {
    "title": "ווק (אידאולוגיה)",
    "extract": "ווק (באנגלית: Woke, מתורגם לעיתים כנעורות) היא תנועה חברתית שמקורה בשמאל האמריקאי שמטרתה לפעול למען מה שתומכיה מגדירים כצדק חברתי, באמצעות פעולה אקטיבית לשינוי מעמדן של קבוצות מסוימות בחברה.\nמקורו של המונח בתרבות האפרו-אמריקאית בראשית המאה ה-20, ופירושו אז היה מודעות ומעורבות פוליטית המקדמת אנטי-גזענות. בראשית המאה ה-21 התרחב המונח למאבק לזכויות של שלל קבוצות חברתיות אחרות \n. משנת 2020 התפשט השימוש במונח ווק בארצות הברית ככינוי מזלזל בפי שמרנים כלפי רעיונות פרוגרסיביים.",
    "pageid": 2251394
  },
  {
    "title": "חיל האוויר הישראלי",
    "extract": "חיל האוויר הישראלי, שידוע גם בשמו המקוצר \"חיל האוויר\", או בשמו הרשמי \"זרוע הָאוויר והֶחלל\", הוא הזרוע האווירית של צבא הגנה לישראל. חיל האוויר הישראלי הוא מרכיב משמעותי בעוצמתו של צה\"ל, והוא נחשב לחזק ביותר במזרח התיכון, ולאחד מחילות האוויר הטובים והמתקדמים ביותר בעולם. בראש זרוע האוויר עומד קצין בדרגת אלוף. מפקדו הנוכחי של החיל הוא אלוף תומר בר.",
    "pageid": 516777
  },
  {
    "title": "חסון חסון",
    "extract": "חסון חסון (בערבית: حسون حسون; נולד ב-1963) הוא קצין צה\"ל דרוזי-ישראלי בדרגת תת-אלוף (במיל') ששירת במטה לביטחון לאומי. קודם לכן שירת כמזכיר הצבאי לנשיא המדינה.",
    "pageid": 551884
  },
  {
    "title": "טוהר בוטבול",
    "extract": "טוהר בוטבול (נולד ב-24 בינואר 1994) הוא ג'ודוקא ישראלי המתחרה בקטגוריית המשקל עד 73 ק\"ג, סגן אלוף אירופה (2021) וזוכה מדליית ארד מאולימפיאדת טוקיו 2020 בקטגוריית הנבחרות המעורבות. נכון ליולי 2021, מדורג במקום ה-7 בעולם.",
    "pageid": 1472191
  },
  {
    "title": "יו ג'קמן",
    "extract": "יו מייקל ג'קמן (באנגלית: Hugh Michael Jackman; נולד ב-12 באוקטובר 1968), שחקן קולנוע, טלוויזיה ותיאטרון אוסטרלי, זוכה פרס גלובוס הזהב, פרס אמי, פרס גראמי ושני פרסי טוני, אשר היה מועמד לפרס אוסקר לשחקן הטוב ביותר לשנת 2013 על תפקידו בתור ז'אן ולז'אן בסרט \"עלובי החיים\".\nבתור שחקן, זמר ורקדן ג'קמן זכה לתהילה בתיאטרון בזכות הופעותיו במחזמר \"The boy from Oz\" בברודוויי וכן ב\"אוקלהומה!\" בווסט אנד באנגליה, בסרטים \"ואן הלסינג\", \"יוקרה\", \"אוסטרליה\", \"מסע בזיכרון\", וכן בשל הופעתו כוולברין בסדרת סרטי אקס-מן. כמו כן בזכות הופעתו בתור פי. טי. ברנום בסרט \"האמן הגדול מכולם\".\nבנובמבר 2008 זכה ג'קמן בתואר הגבר הסקסי ביותר של המגזין \"פיפל\". הוא נבחר כשגריר רצון טוב של סיאול, קוריאה הדרומית, ב-10 באפריל 2009. ב-22 באפריל 2009 עבר טקס טביעת רגל ויד באולם התיאטרון הסיני.",
    "pageid": 530488
  },
  {
    "title": "יובל פרייליך",
    "extract": "יובל שלום פרייליך (נולד ב-24 בינואר 1995) הוא סייף ישראלי המתחרה בסגנון הדקר, אלוף אירופה (2019).",
    "pageid": 1292681
  },
  {
    "title": "יוטיוב",
    "extract": "יוּטְיוּבּ (באנגלית: YouTube) הוא אתר אינטרנט לאחסון ושיתוף סרטוני וידאו שהוקם על ידי חברה אמריקאית באותו שם. יוטיוב הוקמה בפברואר 2005, על ידי צ'אד הארלי, סטיב צ'ן וג'אווד כרים, שלושתם עובדים לשעבר של חברת PayPal. בנובמבר 2006, רכשה גוגל את החברה תמורת 1.65 מיליארד דולר, ויוטיוב הפכה לחברת בת של גוגל.\nהאתר מגוון רחב של סרטונים המועלים על ידי אנשים פרטיים וחברות מדיה תאגידיות. בתכנים הזמינים נמצאים וידאו קליפים, קליפים של פרקי תוכניות טלוויזיה, קטעי וידאו הכוללים שירים, סרטים תיעודיים, הקלטות שמע, קדימוני סרטים, שידורים חיים ותכנים נוספים. יוטיוב מקיימת שיתופי פעולה עם חברות מדיה המאפשרות צפייה ישירה בחלק משידוריהם באתר יוטיוב.\nיוטיוב מפיקה רווחים מפרסומות דרך התוכנית \"Google AdSense\" בהתאם לתוכן האתר וסוג קהל היעד. רוב סרטוני הווידאו הנמצאים באתר ניתנים לצפייה בחינם, אך יש סרטונים הנכללים במסגרת ערוצי פרימיום הדורשים תשלום. האתר כולל גם שירותים נוספים בתשלום, בהם השכרת סרטים אינטרנטיים ו\"יוטיוב רד\" (\"יוטיוב האדום\") – שירות המציע גישה נטולת פרסומות לאתר.\nיוטיוב היא חלק מתרבות האינטרנט בחברה המודרנית. סרטונים רבים נצפים בכל רחבי העולם מדי יום ביומו, וחלקם זוכים לפופולריות רבה ולמספר צפיות רב. החשיפה הרבה לה זוכה האתר חורגת מתחום האינטרנט, ויוצרת תהודה והשפעה תקשורתיות ענפות – הכוללות את אמצעי המדיה הכתובים והמשודרים, כמו גם השפעה חברתית הכוללת חשיפה לתכנים, דעות והשקפות עולם שונות, הקובעות והמעצבות את דעת הקהל ואת אירועי האקטואליה במציאות היומיומית, מעבר לגבולות האתר הווירטואליים. יוטיוב שינתה את הרגלי הצפייה של המשתמשים והגולשים באתר, באופן שהרגיל את הקהל הרחב לצפות בקטעי וידאו קצרים - בדרך כלל באורך של דקות ספורות, מגמה שהלכה וצברה תאוצה בחלוף הזמן.",
    "pageid": 219699
  },
  {
    "title": "יוליה שמאלוב-ברקוביץ'",
    "extract": "יוליה שַׁמָאלוֹב-ברקוביץ' (ברוסית: Юлия Шамалова-Беркович; נולדה ב-1 באפריל 1964, י\"ט בניסן ה'תשכ\"ד) היא מנהלת ישראלית, מנכ\"לית חדשות 13. כיהנה כיו\"ר הרשות השנייה לטלוויזיה ולרדיו, פוליטיקאית בכנסת השמונה עשרה כיהנה כחברת הכנסת מטעם סיעת \"קדימה\".\n\n",
    "pageid": 682823
  },
  {
    "title": "יתרו",
    "extract": "יִתְרוֹ (בערבית شعيب, שועייב) הוא דמות מקראית, כהן מדין ואביה של צפורה, אשת משה רבנו. בספר שמות הוא נקרא גם בשם \"רעואל\", אולם בפרק שאחריו הוא נקרא \"יתרו\". על שמו נקראה פרשת יתרו. בספר במדבר הוא נזכר גם (בשם \"רעואל\") כאביו של חובב.\nהנביא שועיב, המזוהה עם יתרו, ידוע גם בתור המייסד הרוחני והנביא הראשי של העדה הדרוזית. בנוסף, הוא גם הוכרז כאב הקדמון של כל הדרוזים.",
    "pageid": 43509
  },
  {
    "title": "כיפת ברזל",
    "extract": "כיפת ברזל היא מערכת הגנה אווירית אקטיבית ניידת ליירוט רקטות קצרות-טווח, פצצות מרגמה וכלי טיס בלתי מאוישים שפותחה ומיוצרת בישראל, בעזרת סיוע כלכלי של ארצות הברית. המערכת פותחה ומיוצרת על ידי חברת \"רפאל - מערכות לחימה מתקדמות\". חברת \"אלתא\" מייצרת את המכ\"ם, וחברת \"mPrest\" פיתחה את מערכת השליטה והבקרה.‏\nחברת \"רפאל\" הציגה את המערכת כפתרון יעיל נגד רקטות קצרות טווח ופגזי 155 מ\"מ, הפועל ביום ובלילה, בכל תנאי מזג אוויר, ומסוגל להתמודד עם מספר רב של איומים בו זמנית, וכן כמערכת נ\"מ המסוגלת ליירט מטוסים וכלי טיס בלתי מאוישים הטסים עד גובה של 10 ק\"מ. סוללה אחת אמורה להגן על שטח של עד 150 קמ\"ר. ב-2017 נוספה למערכת גם היכולת ליירט פצצות מרגמה. בנובמבר 2017 הוכרזה מערכת \"כיפת ברזל\" הימית C-Dome \"כשירה לשימוש מבצעי\". כיום המערכת מותקנת בספינות סער 6 של חיל הים הישראלי עם יכולת להגן בפני רקטות, טילי שיוט וכטב\"מים.\nהמערכת הפכה למבצעית בסוף מרץ 2011, במסגרת גדוד 947 של מערך ההגנה האווירית, והיא אחת מארבע מערכות מבצעיות המהוות את מערכת ההגנה הרב-שכבתית של ישראל. המערכת מהווה מרכיב חשוב בהתמודדות של ישראל מול התקפות רקטות פלסטיניות על ישראל מרצועת עזה, כחלק מהלחימה ברצועת עזה לאחר מבצע עופרת יצוקה, ובפרט במבצעי צה\"ל: עמוד ענן, צוק איתן, שומר החומות, עלות השחר, מגן וחץ, ומלחמת חרבות ברזל. ב-2014 היו בישראל עשר סוללות מבצעיות.\nמערכת \"כיפת ברזל\" זכתה להצלחה מבצעית, ונהפכה לשם נרדף להישגים טכנולוגיים ייחודיים של ישראל. מפתחי המערכת זכו בפרס ביטחון ישראל. בשל הצלחתה הרבה, ויעילותה הגבוהה, נעשה בציבור ובפוליטיקה שימוש בביטוי \"כיפת ברזל\" שימוש מושאל לתייג טכנולוגיה או פטנט כפתרון קסם לאיום מסוים, למשל המעבדה הטכנולוגית לגילוי ואיתור מנהרות כונתה \"כיפת ברזל נגד מנהרות הטרור\".",
    "pageid": 534290
  },
  {
    "title": "כיפת הסלע",
    "extract": "כיפת הסלע (בערבית: قبة الصخرة, בתעתיק מדויק: קבת אלצח'רה, הגייה: קוּבַּת אַ-סַחְ'רַה), נודעת גם ככיפת הזהב, היא מבנה מוסלמי אשר נבנה בשנת 691 לספירה בפסגתו של הר הבית שבירושלים. על פי המסורת המוסלמית והיהודית כיפת הסלע בנויה על גבי אבן השתייה, ומכאן שמה המתייחס לסלע האם שבמרכז המבנה, מתחת לכיפה.\nכיפת הסלע היא המבנה המונומנטלי הראשון אשר נבנה על ידי האימפריה המוסלמית המתהווה עוד בשלהי המאה השביעית – כלומר במהלך התקופה הפורמטיבית של היווצרות דת האסלאם והתבססותה. בתוך כך נחשבת הכיפה למבנה המוסלמי המונומנטלי העתיק ביותר שנשתמר ללא שינויים מהותיים. כיפת הסלע נחשבת למופת אדריכלי ואמנותי, ולפינת יסוד בתולדות האמנות והאדריכלות האסלאמיים. כיפת הסלע היא חלק ממתחם הר הבית. עם השנים השתרש מנהג לכנות את מבנה כיפת הסלע בשם \"מסגד עומר\", אולם אין לבלבל בינה לבין מסגד עומר השוכן סמוך לכנסיית הקבר ברובע הנוצרי.",
    "pageid": 14034
  },
  {
    "title": "כרם פרימו",
    "extract": "כרם פרימו (נולדה ב-7 באפריל 2005) היא ג'ודוקא ישראלית המתחרה בקטגוריית המשקל עד 57 ק\"ג, זוכת מדליית כסף באליפות העולם עד גיל 21 לשנת 2021 וזוכת מדליית זהב באליפות אירופה עד גיל 21 לשנת 2021.",
    "pageid": 2256222
  },
  {
    "title": "ליטני",
    "extract": "נהר הליטני (בערבית: نهر الليطاني נהר א-ליטאני; בלטינית: Leontes) הוא הנהר הגדול בלבנון ואורכו 170 ק\"מ. הנהר מתחיל לזרום בסביבת בעלבכ, ממשיך לכיוון דרום-מערב, דרך הבקאע, בין הר הלבנון לבין הרי מול הלבנון, עד סביבת מרג' עיון שליד גבול ישראל–לבנון, שם פונה הנהר מערבה (במה שמכונה \"ברך הליטני\") ונשפך אל הים התיכון צפונית לצור.",
    "pageid": 138773
  },
  {
    "title": "מאלי",
    "extract": "רפובליקת מאלי (בצרפתית: République du Mali) היא מדינה במערב אפריקה. מאלי גובלת באלג'יריה מצפון מזרח, בורקינה פאסו מדרום מזרח, גינאה מדרום מערב, חוף השנהב מדרום, מאוריטניה וסנגל ממערב וניז'ר ממזרח, והיא מדינה ללא מוצא לים. שטחה מגיע ל-1,240,000 ק\"מ רבוע, עם אוכלוסייה בת 20.2 מיליון איש.\nמאלי מורכבת משמונה מחוזות הגובלים במדבר סהרה מצפון כשחלקה הדרומי של המדינה, המאוכלס ברובו, משופע בנהרות, וכולל את נהר הניז'ר ונהר סנגל. עיר הבירה היא במקו.\nמאלי היא חלק משלוש אימפריות מערב אפריקאיות שהתקיימו באזור מ-830 ועד 1600 לספירה ושלטו על הסחר האזורי: קיסרות גאנה, קיסרות מאלי (על שמה נקראת המדינה) וקיסרות סונגהאי. מאלי השתחררה מהקולוניאליזם הצרפתי וזכתה לעצמאות ב-1960. המדינה ביצעה ב-1991–1992 מעבר מוצלח ממשטר צבאי למשטר דמוקרטי רב-מפלגתי יציב ונחשבה לאחת המדינות היציבות ביותר ביבשת אפריקה, עד למלחמת האזרחים במאלי בשנת 2012. למרות זאת, היא נחשבת לאחת המדינות העניות בעולם.\nכ-95% מאוכלוסיית מאלי הם מוסלמים, והיא אף חברה בארגון לשיתוף פעולה אסלאמי.",
    "pageid": 27819
  },
  {
    "title": "מגי טביבי",
    "extract": "מרגרט \"מגי\" טביבי (נולדה ב-3 בינואר 1995, ב' בשבט ה'תשנ\"ה) היא מגישת טלוויזיה ישראלית, מגישת מהדורת החדשות המרכזית של עכשיו 14. התפרסמה לראשונה כשהופיעה בעונה התשיעית של התוכנית \"האח הגדול\" ברשת 13.",
    "pageid": 1940933
  },
  {
    "title": "מדינות חברות בנאט\"ו",
    "extract": "נאט\"ו (ארגון האמנה הצפון-אטלנטית) הוא ברית צבאית בין 32 מדינות צפון אמריקה ואירופה. הארגון מממש את האמנה הצפון אטלנטית שנחתמה ב-4 באפריל 1949. הסעיף החמישי של האמנה של נאט\"ו קובע כי אם מתרחשת התקפה מזוינת נגד אחת המדינות החברות בברית, כל חברי הברית יסייעו לחבר המותקף, ויהיה שימוש בכוחות מזוינים במידת הצורך.\nמתוך 32 המדינות החברות, 30 ממוקמות באירופה ושתיים בצפון אמריקה. לכל החברות יש צבאות, מלבד איסלנד, שאין לה צבא רגיל, אבל יש לה משמר חופים ויחידה קטנה של מומחים לפעולות בנאט\"ו). שלוש מחברות נאט\"ו הן מדינות בעלות נשק גרעיני: צרפת, הממלכה המאוחדת וארצות הברית. את נאט\"ו ייסדו 12 מדינות, שלוש חברות נוספות הצטרפו לברית בין 1952 ל-1955, וחברה חדשה רביעית הצטרפה ב-1982. לאחר תום המלחמה הקרה, נאט\"ו הוסיפה 16 חברות נוספות לברית מ-1999 עד 2024.",
    "pageid": 2076990
  },
  {
    "title": "מלחמת יום הכיפורים",
    "extract": "מלחמת יום הכיפורים (נקראת גם מלחמת יום כיפור; מלחמת 73'; מלחמת יום הדין; בערבית: حرب تشرين, תעתיק: חַרְבּ תִּשְרִין או حرب أكتوبر – חַרְבּ אֻכְּתוֹבַּר: \"מלחמת אוקטובר\" וגם حرب رمضان – חַרְבּ רמצ'אן: \"מלחמת רמדאן\") פרצה ביום הכיפורים י' בתשרי ה'תשל\"ד, 6 באוקטובר 1973, בהתקפת קואליציה של צבאות מדינות ערביות נגד ישראל, בהובלתן של סוריה ומצרים, שנתמכו על ידי חילות משלוח מארצות ערב, בעיקר מעיראק ומירדן. המלחמה התרחשה בעיקר בסיני וברמת הגולן, ונמשכה עד כ\"ח בתשרי ה'תשל\"ד, 24 באוקטובר 1973, יום כניסת הפסקת האש לתוקף. חילופי אש נמשכו עד 26 באוקטובר בחזית המצרית בסיני, ועד מאי 1974 בחזית הסורית ברמת הגולן בתום מלחמת ההתשה במובלעת הסורית, אף שהרוב המכריע של הנפגעים בחזית הסורית היה במקביל למערכה בדרום.\nפתיחת המלחמה על ידי מדינות ערב הפתיעה את המודיעין של צה\"ל בראשות האלוף אלי זעירא, שלאחר הניצחון הגדול במלחמת ששת הימים ב־1967, פיתח את \"הקונספציה\", ולא צפה את מועד פתיחתה, את עוצמת המתקפה, את מהלכי הפתיחה ואת מאפייני הלוחמה של צבאות ערב. עם זאת, עד סוף המלחמה הצליח צה\"ל להפוך את הגלגל. עם ההתאוששות מההלם הראשוני, ועל אף ספיגת אבדות כבדות גם לאחריו בסדרת קרבות (כאשר מרבית ההרוגים היו בחזית הדרום), הצליח צה\"ל להדוף את הכוחות הסורים אל עומק סוריה, לצלוח את התעלה ולכתר את הארמייה השלישית – וכך להכריע את המלחמה לטובת ישראל, חרף מחיר כבד בפציעות ואבדות בנפש. מלחמת יום הכיפורים התאפיינה בשימוש בטקטיקות ובטכנולוגיות לחימה חדשות וביטאה תפישׂה אסטרטגית ומערכתית דינמית ביחס להתמודדות צבאות ערב מול צה\"ל, בייחוד מצד צבא מצרים. המלחמה הייתה גם לזירת עימות כחלק מהמלחמה הקרה, כאשר מדינות ערב נתמכו וחומשו על ידי ברית המועצות, בזמן שישראל נתמכה על ידי ארצות הברית, שאף חימשה אותה ברכבת אווירית. המלחמה הייתה למוקד מתח בין-גושי. ככל שהתארכה המלחמה והכף נטתה לטובת ישראל, עד כדי איום סובייטי מוחשי להתערבות צבאית.\nלמלחמה היו השפעות מדיניות ופוליטיות רבות: תחילה הביאה להקמת ועדת אגרנט שהצביעה על הדרג הצבאי כאשם במחדלי המלחמה, אך לא על הדרג המדיני, מה שהוביל ישירות להדחתם של הרמטכ\"ל דוד אלעזר וראש אמ\"ן אלי זעירא. עם זאת, מסקנות הוועדה לא הרגיעו את הרוחות הסוערות בחברה הישראלית, מה שהוביל למשבר פוליטי חריף שגרם להתפטרות ראש ממשלת ישראל גולדה מאיר, פחות משנה לאחר המלחמה; ולצד משבר כלכלי שבא לאחריה, נתפסת המלחמה כגורם מרכזי שהוביל למהפך הפוליטי ב-1977; בתחום המדיני, היא סללה את הדרך תחילה להסכם הביניים, ולבסוף להסכם השלום בין ישראל למצרים.",
    "pageid": 1284
  },
  {
    "title": "מלחמת ששת הימים",
    "extract": "מלחמת ששת הימים הייתה מלחמה שנערכה מבוקר יום 5 ביוני עד 10 ביוני 1967 (כ\"ו באייר – ב' בסיוון ה'תשכ\"ז), בין ישראל לבין מצרים, ירדן וסוריה, שנעזרו במדינות ערביות נוספות כגון עיראק, לבנון, ערב הסעודית ועוד. המלחמה הסתיימה בניצחון מובהק של ישראל.\nהמלחמה פרצה לאחר תקופת ההמתנה המתוחה, שהחלה עם חסימת מצרי טיראן לשיט ישראלי על ידי נשיא מצרים גמאל עבד אל נאצר. במהלך תקופת ההמתנה נעשו כמה ניסיונות להימנע ממלחמה. בתום ההמתנה, פתחה ישראל במלחמה במבצע מוקד שבו הושמד חיל האוויר המצרי, וישראל זכתה ביתרון ראשוני אדיר.\nבמהלך המלחמה כבשה מדינת ישראל שטחים נרחבים בסיני, את רצועת עזה, רמת הגולן, יהודה ושומרון ומזרח ירושלים. השטח הכולל שנכבש גדול פי שלושה משטחה של מדינת ישראל לפני המלחמה.\nהשלכות המלחמה בתחומי הפוליטיקה הפנימית של המדינות שהשתתפו בה, הגאוגרפיה המדינית, הכלכלה האזורית, הגאופוליטיקה ומהלך המלחמה הקרה היו מרחיקות לכת וממושכות.",
    "pageid": 1302
  },
  {
    "title": "מסעדה (יישוב)",
    "extract": "מַסְעָדֶה (בערבית: مسعدة) היא מועצה מקומית ברמת הגולן שבמחוז הצפון בישראל. היא הוכרזה כמועצה מקומית בשנת 1982. כל תושבי המקום משתייכים לעדה הדרוזית.\nשם זה מגיע מן השורש הערבי س ع د (ס-ע-ד), במשמעות משותפת לעברית, בהוראת \"סיוע\", וגם \"שמחה\".\nלפי נתוני הלשכה המרכזית לסטטיסטיקה (הלמ\"ס) נכון לסוף מאי 2024 (אומדן), מתגוררים במסעדה 3,919 תושבים (מקום 239 בדירוג רשויות מקומיות בישראל). האוכלוסייה גדלה בקצב גידול שנתי של ‎0.8%‏.   אחוז הזכאים לתעודת בגרות מבין תלמידי כיתות י\"ב בשנת ה'תשפ\"ב (2021-‏2022) היה 97.5%. השכר החודשי הממוצע של שכיר במשך שנת 2021 היה 6,520 ש\"ח (ממוצע ארצי: 11,330 ש\"ח).\nסמוך ממזרח ליישוב שוכנת שמורת הטבע \"בריכת רם\", הנקראת בפי המקומיים \"בְּחֵ֫ירֶת מַסְעַדֶה\". במרכזה אגם מים מתוקים טבעי, ממנו משקים גידולים באזור. אגן הבריכה ממוקם במוצא בקעת יעפורי, הקרויה על-שם קברו של נבי יעפורי, אחד מארבעת הקברים הקדושים לעדה הדרוזית. יער אודם שבשמורת יער אודם שוכן מדרום ליישוב.\nמאז ההכרזה על מסעדה כמועצה מקומית נוהלה המועצה על ידי גוף ממונה שלא נבחר לתפקיד. לקראת הבחירות המקומיות של 2018 החליט שר הפנים לערוך לראשונה בחירות מקומיות ב-4 המועצות הדרוזיות בגולן על אף החשש מהחרמת הבחירות על ידי התושבים ששמרו ברובם על נאמנות לסוריה. לקראת הבחירות נרשמו במסעדה שלושה מתמודדים לראשות המועצה ו-4 רשימות למליאת המועצה שאמורה הייתה למנות 9 מושבים בעת היבחרה, אך סמוך לקיום הבחירות פרשו כל המועמדים והרשימות, הבחירות בוטלו, ובהתאם לחוק צפויה להתמנות במועצה ועדה ממונה.",
    "pageid": 7982
  },
  {
    "title": "מעמד האישה בעדה הדרוזית",
    "extract": "מעמד האישה בעדה הדרוזית הוא נושא שהדת הדרוזית זו נתנה עליו את הדעת מאז ראשיתה. דתם של הדרוזים מחייבת מונוגמיה, כלומר לכל דרוזי מותר לשאת אישה אחת ולכל דרוזית מותר לשאת גבר אחד. הנישואים חייבים להיות בתוך העדה, עקב כך שהדת הדרוזית אינה-מקבלת נישואי תערובת עם בני זוג מדת אחרת. באיסור זה קיים שוויון מגדרי, כך שהדת והחברה אינם סובלנים כלל כלפי נישואים שכאלו מחוץ לקהילה - בין אם המדובר בגבר דרוזי ובין אם מדובר באישה דרוזית. בדרך כלל המשפחה הדרוזית מנתקת מגע עם בן/בת שנישא/ה בנישואי תערובת לבני דת אחרת.\nאיגרת 8 באיגרות החוכמה, כינוי לכתבי הקודש הדרוזי, עוסקת במעמד האישה בעדה הדרוזית בתוך הקהילה פנימה.\nבפועל, החברה הדרוזית לא מעניקה לנשים שוויון הזדמנויות, ומעטות הנשים שמצליחות להגיע לעמדות מפתח ולתפקידי ניהול. עם זאת, הזכות לחינוך מיושמת בחברה זו ונשים רבות ממשיכות אף בלימודים על-תיכוניים, ויוצאות לעבוד עם סיום הלימודים.\nמערכת החוקים של הדת מאפשרת לאישה לבחור את בן זוגה, נותנת לה את האפשרות לגרש את בעלה ומעניקה לה את הזכות לרשת את הוריה. באופן מסורתי, דרוזיות משמשות בתפקיד העתקת כתבי קודש בכתב יד. יתרה מכך, הן יכולות להתמנות ככוהנת דת, שחשיבותו רבה, ואכן היו דרוזיות, כמו נט'ירה גֻ'נבלאט הלבנונית- סבתו של הפוליטיקאי הדרוזי-לבנוני וליד גֻ'נבלאט, שהיו בעלות עמדות כוח והשפעה בחברה הדרוזית.\nבשנת 2007 עלה לכותרות סיפורה של אנג'לינה פארס בת ה-18, דוגמנית דרוזית ילידת הכפר הערבי ראמה, ישראל, שעלתה לשלב הגמר של תחרות מלכת היופי של ישראל. בעקבות השתתפותה בתחרות קיבלה איומי רצח בגין \"חילול כבוד העדה\". המשטרה עצרה חמישה אנשים בחשד לניסיון רצח, ביניהם שני דודיה. לאחר שהופעל עליה לחץ מצד אנשי דת דרוזים היא נאלצה להודיע על פרישתה מהתחרות - לפני שלב הגמר. בשנת 2011, נרצחה אחותה, מאיה נג'ם פארס.  \nרבים מהדרוזים המתגוררים בישראל מזדהים גם כישראלים ולגברים אף אחוז גיוס גבוה לצה\"ל, זאת לעומת הנשים הדרוזיות שכמעט ולא מתגייסות כלל עקב דרישותיהם של ראשי הקהילה הדרוזים בקום המדינה.\n\n",
    "pageid": 379477
  },
  {
    "title": "משה קורדובירו",
    "extract": "רבי משה קוֹרְדוֹבֵירוֹ (או קוֹרְדוֹאירוֹ; רמ\"ק; ה'רפ\"ב, 1522 - כ\"ג בתמוז ה'ש\"ל, 1570), מחשובי מקובלי צפת במאה ה-16, מחבר ספרי קבלה שהשפיעו על תורתו של האר\"י הקדוש.",
    "pageid": 133208
  },
  {
    "title": "סברי מרנן (סדרת טלוויזיה)",
    "extract": "סַבְרִי מָרָנָן היא קומדיית מצבים ישראלית, המשודרת החל מ-4 באוגוסט 2011. הסדרה שודרה בערוץ 2 במסגרת שידורי קשת, ומנובמבר 2017 היא משודרת בקשת 12. היא נוצרה על ידי רובי דואניאס ויניב פולישוק, מופקת על ידי טדי יזמות והפקות, ומצולמת באולפני ברודקאסט חולון.\nבשנת 2018 הועלו עונות 1–4 של הסדרה לשירות של נטפליקס. ב-1 באוגוסט 2020, הורדו העונות משירות של נטפליקס פרט לעונה הרביעית. לאחר מכן ב-1 באוקטובר, הוסרה העונה הרביעית.\nב-1 במאי 2020, הפכה הסדרה \"סברי מרנן\" לקומדיית המצבים הארוכה ביותר ששודרה בישראל מבחינת מספר הפרקים. באותו יום במקביל שודר פרק ספיישל שצולם במיוחד לכך במתכונת שונה בעקבות התפרצות נגיף הקורונה בישראל בה כל אחד משחקני הסדרה צולם לראשונה בנפרד.\nבשנת 2014 החל ביוון שידורה של גרסה מקומית ל\"סברי מרנן\" - \"Το σόι σου\" (יוו'), אשר ירדה משידור בשנת 2019. בשנת 2015 שודרה עונה אחת של גרסתה האמריקאית בשם \"Your Family or Mine\", ברשת TBS, עד לביטול הסדרה.",
    "pageid": 936708
  },
  {
    "title": "סוריה",
    "extract": "הרפובליקה הערבית הסורית (בערבית: ‏‏?‏), היא מדינה ערבית במזרח התיכון הגובלת בישראל בדרום-מערב, בלבנון ובים התיכון במערב, בטורקיה בצפון, בעיראק במזרח, ובירדן בדרום. רוב תושבי סוריה הם מוסלמים סונים.\nבשטחה של סוריה המודרנית התקיימה אחת הציוויליזציות הקדומות ביותר, והעיר אֶבּלה, בה התגוררו קרוב לרבע מיליון בני אדם, מעידה על קיומה של אימפריה שמית גדולה שחלשה על השטח שבין הים האדום לאנטוליה בין השנים 2500 ל-2400 לפני הספירה. בסוריה ישבו או שלטו במהלך ההיסטוריה עמים רבים, ובהם האכדים, האמורים, החִתים, הכנענים, הישראלים הקדומים, הארמים, האשורים, הבבלים, הפרסים, היוונים, הארמנים, הרומאים, הנבטים, הביזנטים, הערבים, הצלבנים, המונגולים, הממלוכים, העות'מאנים והצרפתים. דמשק ידועה בתור אחת מהקדומות שבערי העולם (וכמוה העיר חלב, הגדולה בערי סוריה), ושימשה בירתה של האימפריה האומיית וכבירה הפרובינציאלית של האימפריה הממלוכית.\nבמהלך המאה ה-20 הייתה סוריה גורם מרכזי בסכסוך הערבי-ישראלי, והיא בעימות עם מדינת ישראל מאז הקמתה. עד היום תובעים שלטונותיה מישראל את החזרת השליטה על שטח של כ-1,200 קמ\"ר ברמת הגולן המערבית, שנכבש על ידי ישראל במלחמת ששת הימים בשנת 1967. לסוריה היה סכסוך טריטוריאלי גם עם טורקיה על שטח של 5,403 קמ\"ר סביב מפרץ איסכנדרון, שסופח לטורקיה ב-1939, אם כי סוריה נוטה להשלים עם שליטת טורקיה באזור זה.\nמשנת 1970 שולטת בסוריה מפלגת הבעת' (מיוני 2000 בראשות הנשיא בשאר אל-אסד), המתבססת על בני המיעוט העלווי, המהווה רק כ-11% מהאוכלוסייה. בני העדה מחזיקים ברוב המשרות השלטוניות ותפקידי הקצונה הבכירים בצבא ובשירותי הביטחון, אף שרוב האוכלוסייה הסורית היא סונית (כ-74% מהאוכלוסייה). מיעוטים כגון כורדים ופליטים פלסטינים מוגבלים בזכויותיהם.\nמאז תחילת האביב הערבי בתחילת 2011, מתקיימת בסוריה מלחמת אזרחים בין כוחות הנשיא אסד לבין כוחות המורדים והפולשים, בעיקר האופוזיציה הסורית, תחריר אל-שאם הג'יהאדיסטי והמדינה האסלאמית (דאעש) הקיצונית. נכון למרץ 2018 נהרגו במלחמה לפחות 511,000 אנשים, ויותר מארבעה מיליון איש נמלטו כפליטים למדינות השכנות. גם במישור הבינלאומי דומה שהמשטר הסורי נמצא על סף איבוד הלגיטימציה, הן מצד הליגה הערבית, שהוציאה את המשטר הסורי משורות הארגון, הן מצד המדינות השכנות טורקיה וירדן, והן מצד מדינות המערב, המחריפות את הסנקציות כלפי המשטר ובכיריו. המדינות התומכות ביותר ביחסן לסוריה הן בעלת בריתה איראן, שהבטיחה לה תמיכה צבאית בלתי מסויגת, ורוסיה, שהיא לה בעלת ברית וספקית נשק מרכזית עוד מימי ברית המועצות.\nבתחילת שנת 2020 דורגה המדינה במקום השלישי ברשימת מעקב החירום העולמית של ארגון ה-IRC .\nסוריה היא אחת החברות המייסדות של הארגון לשיתוף פעולה אסלאמי, אם כי מ-15 באוגוסט 2012 הושעתה המדינה מחברותה בארגון עקב האלימות שמפעיל המשטר כנגד אזרחיו שלו.",
    "pageid": 410
  },
  {
    "title": "סשה ברון כהן",
    "extract": "סשה נועם ברון כהן (באנגלית: Sacha Noam Baron Cohen; נולד ב-13 באוקטובר 1971) הוא קומיקאי ושחקן יהודי-בריטי. זוכה פרס גלובוס הזהב.\nכהן התפרסם בשל הדמויות הקומיות האקסצנטריות אותן גילם בטלוויזיה ובקולנוע: עלי ג'י, אנגלי לבן שאימץ באופן מוגזם את תרבות המהגרים הג'מייקנים; בוראט, כתב חדשות קזחי עילג וגזען; ברונו, כתב אופנה אוסטרי הומוסקסואל מוחצן וקיטשי; הגנרל-אדמירל אלאדין, הדיקטטור הצפון-אפריקאי; ונובי מגרימסבי, חוליגן כדורגל אנגלי.",
    "pageid": 155022
  },
  {
    "title": "עלי מוגרבי",
    "extract": "עלי מוגרבי (בערבית: علي مغربي; נולד ב-20 ביולי 1988) הוא עיתונאי ישראלי, המשמש ככתב צפון וכתב לענייני החברה הערבית בחדשות 13. מתגורר בנוף הגליל. \n\n",
    "pageid": 1936343
  },
  {
    "title": "פגיעת הרקטה במג'דל שמס",
    "extract": "פגיעת הרקטה במג'דל שמס התרחשה ביום שבת, 27 ביולי 2024, בחזית הצפונית במלחמת חרבות ברזל. רקטת פלק-1 עם ראש נפץ במשקל 53 קילוגרם ששיגר ארגון הטרור חזבאללה פגעה במגרש כדורגל במג'דל שמס שברמת הגולן, גרמה למותם של 12 ילדים ובני נוער, ופצעה כ-34 נוספים. המתקפה גרמה לפגיעה הקשה ביותר באוכלוסייה האזרחית בישראל במלחמת חרבות ברזל לאחר מתקפת הפתע.\nחזבאללה הכחיש את מעורבותו באירוע. גורמים במודיעין האמריקאי מסרו שאין ספק שהירי בוצע על ידי חזבאללה, אך לא ברור אם בשוגג.",
    "pageid": 2359558
  },
  {
    "title": "פולינזיה הצרפתית",
    "extract": "פולינזיה הצרפתית (בצרפתית: Polynésie française, בטהיטית: Pōrīnetia Farāni, באנגלית: French Polynesia; ‏‏?‏) היא יחידה מנהלית של צרפת (קולקטיב מעבר לים) בדרום האוקיינוס השקט. היא מורכבת ממספר קבוצות איים פולינזים. הקבוצות העיקריות הן איי החברה (שבהם האי טהיטי, שבו ממוקמים מרכז השלטון הצרפתי ומקום מושבה של הבירה פפאטה), איי מרקיז, איי טואמוטו, איי גמבייה ואיי אוסטרל. \nלתושבים יש אזרחות צרפתית משנת 1946. בשנת 1977 קיבלה פולינזיה הצרפתית מעמד של שלטון עצמי. האיים שימשו ב-1974 כאתר לניסויים גרעינים של צרפת, וכאשר ב-1995 התפרסם שנשיא צרפת ז'אק שיראק, אישר להמשיך ולבצע ניסויים כאלה, התעוררה ביקורת מצד מדינות שונות בעולם וב-1996 התבצע הניסוי האחרון, וצרפת הודיעה שלא תמשיך בפעילות זו.",
    "pageid": 25267
  },
  {
    "title": "צבי שיפרין",
    "extract": "צבי (הרולד) שיפרין (26 בספטמבר 1922 – 25 ביולי 2024) היה פרופסור ללימודי מזרח אסיה ולסוציולוגיה באוניברסיטה העברית בירושלים ואבי לימודי מזרח אסיה בישראל, חתן פרס ישראל למדעי המזרח הרחוק.\n\n",
    "pageid": 1219402
  },
  {
    "title": "צוקהארה",
    "extract": "צוקהארה היא סוג קפיצה ספציפית מתוך משפחת קפיצות בהתעמלות מכשירים. קפיצת הצוקהארה הראשונה בוצעה על ידי מיצו צוקהארה ב-1972, ונקראה על שמו.\nקפיצת צוקהארה מורכבת מחצי סיבוב מהקפיץ אל שולחן הקפיצות, ואז דחיפה לאחור, בדרך כלל אל סלטה אחורית או פריסה.\nביפנית מכונה טכניקה זו בשם \"סלטת ירח\" (Moonsault).",
    "pageid": 2008106
  },
  {
    "title": "רוקדים עם כוכבים (עונה 3, קשת)",
    "extract": "רוקדים עם כוכבים עונה 3 היא העונה השלישית של תוכנית המציאות \"רוקדים עם כוכבים\" בזכיינית קשת 12. העונה עלתה לשידור ב-29 במאי 2024.\n\n",
    "pageid": 2341958
  },
  {
    "title": "שירה ראשוני",
    "extract": "שירה ראשוני (נולדה ב-21 בפברואר 1991) היא ג'ודוקא ישראלית המתחרה בקטגוריית המשקל של עד 48 ק\"ג, זוכת מדליית ארד מאליפות אירופה 2022. ראשוני מחזיקה גם במדליית ארד מאולימפיאדת טוקיו 2020 בקטגוריית הנבחרות המעורבות כחלק מנבחרת ישראל.\n\n",
    "pageid": 1296767
  },
  {
    "title": "תל אביב-יפו",
    "extract": "תל אביב-יפו (בערבית: تل أَبيب-يافا), המוכרת לרוב כתל אביב, היא עיר במחוז תל אביב שבישראל, השוכנת במישור החוף הדרומי, המרכזית מבין ערי גוש דן והשנייה בגודל אוכלוסייתה בישראל. תל אביב חברה בארגון פורום ה־15. תל אביב-יפו שוכנת לחוף הים התיכון. בשטחה זורמים נחל הירקון ונחל איילון. היא גובלת ממערב בים התיכון; מדרום בערים בת ים וחולון ובבית הספר מקווה ישראל; ממזרח בערים רמת גן, גבעתיים, בני ברק ופתח תקווה; ומצפון בערים רמת השרון והרצליה. ראש עיריית תל אביב-יפו הנוכחי הוא רון חולדאי.\nתל אביב היא מטרופולין המהווה את מרכז הכלכלה, התרבות, התקשורת והאמנות של ישראל. שוכנים בה מרכזי המערכת הבנקאית של ישראל, הבורסה לניירות ערך, שגרירויות ונציגויות בין-לאומיות, מערכות העיתונים הגדולים בישראל, התיאטרון הלאומי, התזמורת הפילהרמונית, בית העצמאות (בו הוכרז על הקמת המדינה) ומרכזי תרבות ארציים נוספים. \"העיר הלבנה\" בתל אביב הוכרה בשנת 2003 כאתר מורשת עולמית.\nתל אביב-יפו מוגדרת כ\"עיר עולם בהתהוות\". העיר היא אחת הערים המתוירות בישראל, עם כמיליון וחצי תיירים זרים בשנה.\nלתל אביב תפקיד מרכזי בהוויה הישראלית. רבים מהאירועים ההיסטוריים והמחאתיים שעיצבו את זהותה ואופייה של המדינה מראשית דרכה ועד היום התרחשו בה.\nבעיר מתגוררים (נכון לשנת 2023) 476,126 תושבים, ומספר התושבים לקמ\"ר הוא 9,204 איש. באותה עת התגוררו במחוז תל אביב 1,460,300 איש, ואוכלוסיית המטרופולין מנתה מעל 3,918,800 נפש. בתל אביב פועלים (נכון לשנת 2015) למעלה מ-70 אלף בתי עסק המהווים 13 אחוז מכלל העסקים בישראל. בעיר בולטת תופעת היוממות הגדולה בישראל – כ־64% מהעובדים בתל אביב גרים מחוצה לה.\nעיר הנמל העתיקה יפו הייתה ראשיתה של העיר תל אביב-יפו. יפו נחשבת לאחת מערי הנמל העתיקות בעולם; היא נזכרת בתנ\"ך (לרבות בסיפור יונה הנביא) ובמקורות קדומים אחרים, ובמשך דורות שימשה שער כניסה ימי לארץ ישראל. לבד מיפו התקיימו לאורך ההיסטוריה מספר ניכר של יישובים בשטחה של תל אביב. בראשית המאה ה־19 גדלה האוכלוסייה היהודית ביפו, וברבע האחרון של המאה ה-19 החלה התיישבות יחידים מחוץ לחומות יפו ולאחריה הקמת שכונות חדשות, כמו שכונות נווה צדק, מחנה יהודה, נווה שלום, יפה נוף וכרם התימנים מצפון ליפו.\nתל אביב זכתה לכינוי \"העיר העברית הראשונה\" מכיוון שהייתה המיזם היהודי הראשון לבניית עיר בארץ ישראל בתקופת שיבת ציון המודרנית. היה זה מיזם חדשני של ציבור מאורגן, שחלקו אנשי היישוב הישן וחלקו אנשי היישוב החדש בשיתוף עם מוסד ציוני בראשית דרכו – קרן קיימת לישראל. המטרה המוצהרת הייתה להקים עיר עברית לצד יפו הערבית, אך בתוך כארבעה עשורים צמחה תל אביב לכרך שהיה גדול פי כמה מיפו. רשויות המנדט הבריטי העניקו לתל אביב מעמד של עיר בינואר 1934.\nב־1949, לאחר הקמת מדינת ישראל, אוחדו מוניציפלית שתי הערים ונוצרה עיריית תל אביב-יפו המנהלת את העיר המאוחדת, אף שבמובנים מסוימים עדיין נהוג להתייחס ליפו ולתל אביב כאל שתי ישויות אורבניות נפרדות. בשנת 2009 חגגה העיר מאה שנים להיווסדה.",
    "pageid": 7779
  },
  {
    "title": "קטגוריה:מדינות העולם",
    "extract": "",
    "pageid": 18593
  },
  {
    "title": "אברי גלעד",
    "extract": "אַבְרִי גִּלְעָד (נולד ב-21 בנובמבר 1962) הוא איש תקשורת ומנחה רדיו וטלוויזיה ישראלי.",
    "pageid": 350772
  },
  {
    "title": "איים באוקיינוס השקט",
    "extract": "האוקיינוס השקט עשיר באיים. מעריכים כי מספרם בין 20,000 ל-30,000. איים אלו נקראים בדרך כלל כיחידה אחת, אוקיאניה, ובאופן מסורתי הם מחולקים לשלוש קבוצות: מלנזיה, מיקרונזיה ופולינזיה.\nמלנזיה  ביוונית משמעותו איים שחורים.\n\nהקבוצה כוללת את האי הגדול ביותר מבין איי האוקיינוס והאי השני בגודלו בעולם גינאה החדשה.\nמיקרונזיה ביוונית משמעותו איים קטנים.\n\nהקבוצה כוללת את איי מריאנה הצפוניים, גואם (גם הוא חלק מאיי מריאנה), פלאו, איי מרשל, איי גילברט, נאורו והמדינות הפדרליות של מיקרונזיה.\nפולינזיה ביוונית משמעותו איים רבים.\n\nהקבוצה כוללת את ניו זילנד, קיריבטי, הוואי, סמואה, סמואה האמריקאית, אי הפסחא, פולינזיה הצרפתית ועוד.\nאיים נוספים רבים נמצאים באוקיינוס השקט אך לא נחשבים לחלק מאוקיאניה. ביניהם איי גלאפגוס, יפן, אינדונזיה, הפיליפינים, איי ים סין הדרומי . האיים האלאוטיים באלסקה, גואם ואטול מידוויי השייכים לארצות הברית. סחלין ואיי קוריל השייכים לרוסיה.",
    "pageid": 5038
  },
  {
    "title": "אילן רמון",
    "extract": "אילן רמון (20 ביוני 1954, י\"ט בסיוון ה'תשי\"ד – 1 בפברואר 2003, כ\"ט בשבט ה'תשס\"ג) היה טייס החלל הישראלי הראשון. שימש מומחה מטען בצוות מעבורת החלל קולומביה במסגרת משימה STS-107. ב־1 בפברואר 2003 נספה יחד עם צוות המעבורת, שהתפרקה עם חזרתה לאטמוספירה של כדור הארץ. קודם לכן שירת כטייס בחיל האוויר הישראלי והגיע לדרגת אלוף-משנה.\n\n",
    "pageid": 699
  },
  {
    "title": "אלכס שטילוב",
    "extract": "אלכסנדר (אלכס) שטילוב (ברוסית: Александр Шатилов; נולד ב-22 במרץ 1987) הוא מתעמל ישראלי יליד ברית המועצות. אלוף אירופה בהתעמלות מכשירים ובעל שתי מדליות ארד מאליפות העולם. הוא המתעמל הישראלי הראשון שזכה במדליות זהב וכסף באליפות אירופה, המתעמל הישראלי הראשון שזכה במדליה באליפות העולם, וגם מתעמל המכשירים הישראלי הראשון שהעפיל לשלב הגמר במשחקים האולימפיים ובאליפות העולם. להישגים אלה הגיע בתרגיל הקרקע, בו הוא מצטיין.",
    "pageid": 547737
  },
  {
    "title": "ביומה",
    "extract": "בִּיּוֹמָה \n(בעברית: נוֹפָה) היא חברה אקולוגית המשתרעת על פני שטח רחב, מוגדר מבחינה גאוגרפית ואקלימית, ומקיפה בדרך כלל כמה מערכות אקולוגיות. ביומות מוגדרות על סמך גורמים כמו מבנה הצמחייה (כמו עצים, שיחים, ועשבים), סוגי העלים (כמו עלים רחבים ועלים מחטניים), המרחק בין הצמחים (יער, חורש, סוואנה) ואקלים. ביומות מזוהות בדרך כלל עם דפוס מסוים של סוקצסיה אקולוגית (Succession) ועם חברת שיא צמחית מסוימת. היא קרויה על שם הצמחייה הדומיננטית באזור-major life zone. בעוד שביומה יכולה לכסות שטחים קטנים, מיקרוביום הוא תערובת של מיקרו אורגניזמים המתקיימים במקביל במרחב מוגדר בקנה מידה קטן בהרבה. לדוגמה, המיקרוביום האנושי הוא אוסף של חיידקים, וירוסים, שמרים, עובשים וחד-תאיים שונים הנמצאים על פני הגוף או בתוך האדם.",
    "pageid": 2046
  },
  {
    "title": "ביירות",
    "extract": "בֵּיירוּת (בערבית: بيروت; בצרפתית: Beyrouth; בסורית: ܒܝܪܘܬ) היא בירת לבנון והגדולה שבעריה. מספר תושבי העיר רבתי, כולל הפרברים, עומד על כשני מיליון נפש ושטחה כ-20 קמ\"ר, ובצירוף הפרברים – כ-67 קמ\"ר.[דרוש מקור]\nהעיר שוכנת לחופי הים התיכון על חצי אי, וממזרח לה הרי הלבנון. בעבר הייתה עיר נמל מפורסמת ועד שנות ה-70 מרכז תרבותי ופיננסי של המזרח התיכון. ביירות ספגה נזק קשה במהלך מלחמת האזרחים בלבנון, אולם במהלך שנות ה-90 חל שיפור הדרגתי במצבה הכלכלי והיא שבה להיות מרכז כלכלי ותיירותי. שיפור זה נעצר במלחמת לבנון השנייה שבה נגרם נזק ניכר לעיר עצמה ולמעמדה כאתר תיירות, ובקיץ 2007 לא הגיעו לעיר אלא תיירים מועטים.\nשמה של העיר הוא גלגול של השם הפיניקי הקדום בְּאֵרוֹת, ממנה הגיעה לבאר העברי. זה היה שמה של העיר הכנענית העתיקה שנבנתה במקום שבו נמצאת ביירות. ביירות שימשה בירת התרבות הערבית לשנת 1999 ובין היתר הוכרזה על ידיי תאגיד שווייצרי כאחת משבע הערים המופלאות של העולם ב-2014.",
    "pageid": 968
  },
  {
    "title": "בלייק לייבלי",
    "extract": "בלייק אלנדר לַייבְלִי (באנגלית: Blake Ellender Lively; נולדה ב-25 באוגוסט 1987) היא שחקנית ודוגמנית אמריקאית. ידועה בעיקר בזכות תפקידה כסרינה ואן דר וודסן בסדרת הדרמה של רשת ה-CW, \"אחת שיודעת\" (2012-2007). לייבלי גם כיכבה בסרטים \"אחוות הג'ינס\" משנת 2005, \"שיגעון של קולג'\" משנת 2006, \"חייה הפרטיים של פיפה לי\" משנת 2009, \"גנב עירוני\" משנת 2010, \"גרין לנטרן\" משנת 2011, \"בלי חוקים\" משנת 2012, \"הסיפור של אדליין\" משנת 2015 ו\"מים לא שקטים\" משנת 2016.",
    "pageid": 666409
  },
  {
    "title": "גזלייטינג",
    "extract": "גזלייטינג (מאנגלית: Gaslighting; בעברית: גִּזְלוּת דעת או גִּזְלוּת) היא צורת התנהגות הכוללת מניפולציה של הזולת כדי לגרום לו לפקפק בתפיסותיו, בחוויותיו, בתפיסת המציאות שלו או באופן בו הוא מבין מאורע. המושג משמש בעיקר בשפת הדיבור ופחות בשפה המקצועית. מדי פעם יש התייחסויות למושג בספרות הטיפולית, למשל בהקשר של טקטיקות מניפולטיביות של אנשים הסובלים מהפרעת אישיות אנטיסוציאלית. בעבר השתמשו במושג זה כדי להתייחס למניפולציה קיצונית העלולה להביא לגרום לאשפוז פסיכיאטרי. מקור המונח במחזה של פטריק המילטון \"Gas Light\" משנת 1938, שעובד לסרט Gaslight משנת 1944, אם כי המונח לא צבר פופולריות עד אמצע שנת 2010.",
    "pageid": 1715314
  },
  {
    "title": "גיא ורון",
    "extract": "גיא ורון (נולד ב-28 במרץ 1988) הוא עיתונאי, איש רדיו וטלוויזיה ישראלי, המשמש ככתב חברת החדשות של ערוץ 12 באזור הצפון.",
    "pageid": 1902520
  },
  {
    "title": "גלגל המזלות",
    "extract": "גלגל המזלות או זודיאק (מיוונית: Ζῳδιακός κύκλος, \"גלגל החיות\") הוא דימוי ציורי של כוכבי השמים, למעין גלגל הנחלק ל-12 מערכי כוכבים או \"מזלות\". רצועה זו של מערכי הכוכבים היא רצועה דמיונית מעגלית הנמצאת על מישור המילקה. על רצועה זו עובר מסלולה של השמש עבור צופה מכדור הארץ.\nגלגל המזלות הוא מרכיב מרכזי באסטרולוגיה, שחסידיה מאמינים שמיקום הכוכבים משפיע על המתרחש על פני כדור הארץ, או משקף אותו, ולפיכך \"המזל\" - הן במשמעות השפעות על גורלו של האדם, הן במשמעות הגורם השמימי שישפיע על חייו, נקבע על פי יום התאריך והחודש שבו נולד - ממנו ניתן לכאורה לדעת את האזור בגלגל המזלות שבו נמצאת השמש בעת הולדתו.\nבעבר נאמר שמועד מסוים בשנה הוא \"במזל\" על פי שם הקבוצה בה נמצאה השמש. אסטרולוגים עדיין משתמשים בלוח זמנים בן כ-2,000 שנה, ומאז בשל תופעת הנקיפה השמש אינה נמצאת במזל האסטרולוגי, אלא מקדימה בחודש. לדוגמה, בטווח הזמנים 20 במרץ - 19 באפריל, המוכרז כמזל טלה, נמצאת השמש במזל דגים.\nלמרות שמסלול המילקה עובר גם דרך קבוצת נושא הנחש הושמטה זו מרשימת המזלות, ככל הנראה על מנת לשמר את החלוקה ל 12, כחלוקת החודשים.\nגלגל המזלות שימש את האסטרונומיה במיפוי השמים, כאשר כל אזור בשמים מכונה על שם המזל שלו - קבוצת כוכבים נראים שעל ידי חיבור קווים ביניהם יוצרים צורות. המזלות הותאמו לתקופות בשנה על ידי ייחוס כל מזל לתקופה שבה השמש עוברת במזל, ולכן קבוצת הכוכבים שלה לא נראית במהלך הלילה, אלא רק שאר המזלות. התקופה של כל מזל נמשכת כ-30 יום, בעונת שנה קבועה, ובאורך מקביל פחות או יותר לסיבוב הירח. עם השנים השתנו הכוכבים הנראים במהלך תקופות שנה ובתרבויות השונות החסירו והוסיפו כוכבים שונים כדי להתאימן לציור הידוע ולתקופה האמורה לייצג את המזל. זיהוי המזלות עם עונות שנה ושמות המזלות ניתנו בידי בני תרבות קדומה, ונמצאים בספרות הבבלית והמצרית העתיקה בכתב יתדות ובכתב חרטומים, וכן בציורים קדומים ששרדו, והיו מרכזיים גם לאמונות של התרבות האלילית היוונית והרומית. המזלות המייצגות את חודשי השנה מרכזיות לפולקלור של תרבויות רבות, ומשמשות בהן גם כיום.",
    "pageid": 55883
  },
  {
    "title": "דדפול",
    "extract": "דדפול (באנגלית: Deadpool) הוא דמות בדיונית של אנטי גיבור המופיעה בחוברות הקומיקס ביקום מארוול קומיקס. דמותו הופיעה לראשונה בחוברת New Mutants #98 מפברואר 1991 ונוצרה על ידי הכותב אביה האריס והמאייר רוב ליפילד.\nדדפול הוא האלטר אגו של וייד וינסטון וילסון, שכיר חרב בלתי יציב שחלה במחלה סופנית והשתתף בפרויקט \"נשק אקס\" האחראי לניסויים על מוטאנטים כמו וולברין, סייברטות', פנטומאקס, צ'יימבר, קופיקאט ו-X-23. דדפול הופיע בתחילה כנבל בסדרת המוטנטים החדשים ומאז השתתף בסדרות שונות ועבד עם דמויות כמו קייבל וקבוצת אקס-פורס שלו. הדמות ידועה בפה הגדול שלה, ובכך שהיא נוהגת לשבור את הקיר הרביעי כאפקט הומוריסטי.\nדמותו של דדפול מדורגת במקום ה-31 ברשימת מאה גיבורי העל הגדולים, לפי אתר IGN, במקום ה-45 ברשימת 50 דמויות הקומיקס הגדולות של כל הזמנים לפי מגזין אמפייר. את דמותו של דדפול בסרטי הלייב אקשן \"אקס-מן המקור: וולברין\", \"דדפול\", \"דדפול 2\" ו\"דדפול & וולברין\" שעתיד לצאת, מגלם השחקן ראיין ריינולדס.",
    "pageid": 937366
  },
  {
    "title": "דלית אל-כרמל",
    "extract": "דַאלְיַת אֶל-כַּרְמֶל (בערבית: دالية الكرمل, תעתיק: דאלית אלכרמל או דאלית א-כרמל), הנודעת גם בשם המקוצר דאליה (دالية), היא מועצה מקומית ערבית דרוזית במחוז חיפה בישראל. כ-97% מתושבי דאלית אל-כרמל (נכון לסוף 2021) הם דרוזים, וכ-3% הם ערבים-מוסלמים בקרב תושביה.\nשטח השיפוט שלה הוא 10,201 דונם. שוכנת על הכרמל וגובלת בפארק הכרמל.",
    "pageid": 7931
  },
  {
    "title": "דן מור",
    "extract": "דן מור (נולד ב-5 בנובמבר 1974) הוא  שחקן טלוויזיה וקולנוע, שחקן עבר בכדורמים ומאמן איגרוף ישראלי.",
    "pageid": 1578645
  },
  {
    "title": "הישאם לאיוס",
    "extract": "הישאם לאיוס (בערבית: هشام ليوس; נולד ב-13 בנובמבר 2000) הוא כדורגלן ערבי-ישראלי, המשחק בעמדת החלוץ בהפועל תל אביב.",
    "pageid": 2133732
  },
  {
    "title": "הכוחות המזוינים של טורקיה",
    "extract": "הכוחות המזוינים של טורקיה (בטורקית: Türk Silahlı Kuvvetleri או בקיצור TSK) מורכבים משלוש זרועות – הצבא הטורקי, חיל האוויר הטורקי וחיל הים הטורקי. נוסף על שלוש הזרועות המרכזיות, הכוחות כוללים גם את הז'נדרמריה הטורקית ואת משמר החופים הטורקי.\nטורקיה היא חברה בארגון נאט\"ו מאז ה-18 בפברואר 1952. הצטרפותה לארגון הייתה אחת הגורמים לארגון מחדש ולתהליך מודרניזציה. בשנות ה-80 התבצע ארגון מחדש נוסף עם קליטת מערכות נשק מתקדמות.\nהכוחות המזוינים של טורקיה הם השניים בגודלם מבין חברות נאט\"ו לאחר צבא ארצות הברית עם כוח הנאמד בשנת 2015 בכ-639,551 חיילים בשרות סדיר. טורקיה מחזיקה כ-37,000 חיילים בחלקו הצפוני של האי קפריסין.\nראש המטות המשולבים של טורקיה הוא הגנרל יאשר גולר (Yaşar Güler).",
    "pageid": 496281
  },
  {
    "title": "הקבינט המדיני-ביטחוני",
    "extract": "ועדת השרים לענייני ביטחון לאומי, המכונה באמצעי התקשורת וידועה בציבור כ\"הקבינט המדיני-ביטחוני\" ובקיצור \"הקבינט\", היא ועדת שרים מיוחדת, האמונה על גיבוש מדיניות הממשלה, הובלתה ויישומה בנושאי יחסים בינלאומיים וביטחון לאומי.\nבראש הוועדה עומד ראש ממשלת ישראל, וחברים בה כדרך קבע שר החוץ, שר הביטחון, השר לביטחון לאומי, שר האוצר ושר המשפטים, כששאר שרי הוועדה נבחרים על ידי ראש הממשלה. תפקידה העיקרי של הוועדה בימי שגרה הוא לתאם את המשא ומתן המדיני, ובשעת חירום (בעתות משבר כגון מלחמה) – לקבל החלטות בנושאי ביטחון. תיקון 6 לחוק-יסוד: הממשלה משנת 2018 אף הרחיב את סמכותה של הוועדה וקבע שהממשלה רשאית להאציל מסמכותה להכריז על מלחמת או לנקוט בפעולה צבאית רק לידי ועדת השרים לענייני ביטחון לאומי. על חברי הוועדה יש חובה מוגברת להבין את הנושאים שנידונים בוועדה ואת משמעות ההצבעה אודותיהם. ב-13 באפריל 2021 הגיש היועץ המשפטי לממשלה חוות דעת למזכיר הממשלה לפיה הקבינט המדיני-ביטחוני איננו מוסמך לקבל החלטות עד למינוי שר משפטים קבוע, אלא אם מדובר במקרים דחופים, מפאת היותו אחד מחברי הוועדה שחברותם נקבעה בחוק.\nלעיתים מפאת מספרם הרב של שרי הוועדה והצורך לקיים דיונים בהרכב מצומצם יותר, נוצר פורום נוסף בלתי רשמי שמכונה \"המטבח\" או \"המטבחון\", ומקור שמו בתקופת כהונתה של גולדה מאיר כראש הממשלה, אז נהגו השרים הבכירים להיפגש לעיתים ולדון על ענייני המדינה במטבח ביתה. יודגש כי על אף הביטוי \"קבינט\", קבוצה זו נבדלת מקבינט הממשלה הכללי (כאמור, זוהי אך ועדת שרים).",
    "pageid": 497645
  },
  {
    "title": "הרפובליקה העממית של סין",
    "extract": "הרפובליקה העממית של סין (בסינית מפושטת: 中华人民共和国, בפין-יין: Zhōnghuá Rénmín Gònghéguó, בתעתיק: ג'וֹנְגְּ-חוּאָה רֵנְמִין גוֹנְגְ-חֶה-גּוּוֹ; נקראת בקיצור סין העממית, סין הקומוניסטית או רק סין) היא מדינה במזרח אסיה. אוכלוסייתה מונה כ-1.4 מיליארד תושבים, שנייה רק להודו. בגודל שטחה, ממוקמת סין במקום החמישי בעולם, והיא גובלת ב-14 מדינות: קוריאה הצפונית, רוסיה, מונגוליה, קזחסטן, קירגיזסטן, טג'יקיסטן, אפגניסטן, פקיסטן, הודו, נפאל, בהוטן, מיאנמר, לאוס ווייטנאם.\nהרפובליקה העממית של סין הוקמה בשנת 1949. היא מחולקת ל-33 מחוזות מנהליים. מאז, היא טוענת לריבונות על האי טאיוואן ומספר איים נוספים הנמצאים בשליטת טאיוואן, וכן על איי סנקאקו שבשליטת יפן. המונח \"סין היבשתית\" מבדיל בין הרפובליקה הסינית שעל האי טאיוואן, לבין הרפובליקה העממית של סין. מאז 2021, גברה המתיחות בין המדינות על רקע תביעת הריבונות של סין היבשתית על טאיוואן העצמאית.\nהמשטר הסיני הוא משטר חד-מפלגתי הנשלט על ידי המפלגה הקומוניסטית של סין. זאת אף על פי שרוב החוקרים לא מגדירים אותו כמשטר קומוניסטי או סוציאליסטי.[דרוש מקור] התאגדויות הנחשבות סכנה עבור המשטר, כגון הפאלון גונג ותנועות לשחרור טיבט, נרדפות על ידי השלטונות, ומחבריהן נמנעות לעיתים תכופות זכויות האדם. בשנת 2018 סימן דו\"ח החירות המקוונת של Freedom House  את סין כמובילה עולמית במודל שלטון טוטליטרי עדכני, אותו מאמצות מדינות נוספות שמנסות להתקרב לסין.\nכלכלת סין, נכון לשנת 2018, היא השנייה בגודלה בעולם. למרות זאת, סין אינה חברה בארגון המדינות המתועשות הן משום שהתמ\"ג לנפש שלה נמוך בהשוואה למדינות המפותחות והן מסיבות פוליטיות אחרות. לסין הצבא הגדול בעולם מבחינת כוח אדם. תקציב הביטחון של סין שני רק לארצות הברית. בנוסף, סין היא מדינה החמושה בנשק גרעיני וחתומה על האמנה למניעת הפצת נשק גרעיני.",
    "pageid": 1835
  },
  {
    "title": "וולברין",
    "extract": "וולברין (באנגלית: Wolverine, מילולית: גרגרן) הוא דמות בדיונית של אנטי-גיבור מוטאנט המופיעה בחוברות הקומיקס, בסדרות ובסרטים ביקום מארוול קומיקס. דמותו של וולברין הופיעה לראשונה בעמוד האחרון של החוברת Incredible Hulk #180 מאוקטובר 1974, ובהופעה מלאה בחוברת לאחר מכן. הדמות נוצרה על ידי העורך הראשי של מארוול רוי תומאס , הכותב לן ויין  והארט דיירקטור ג'ון רומיטה האב , ואויירה לראשונה ע״י המאייר הרב טרימפ .\nוולברין הוא חבר בקבוצות האקס-מן, האוונג'רס והאוונג'רס המופלאים, ומזוהה רבות עם הקבוצות אלפא פלייט ואקס פורס. הוא הצטרף לראשונה לקבוצת האקס-מן בחוברת Giant Size X-Men #1 ממאי 1975. מבין הצוות האמנותי של חוברות הקומיקס Uncanny X-Men, הכותב כריס קלרמונט היה האחראי להתפתחות הדמות של וולברין ולפופולריות הגדולה שצבר מאז שהפך לחלק מהאקס-מן ב-1976, ביחד עם המאייר והכותב ג'ון ביירן, שהתעקש שוולברין יהיה מבוגר יותר משאר חברי הקבוצה. המאייר פרנק מילר עזר לקלרמונט עם כותר הסולו המוגבל של וולברין, שכלל 4 חוברות ופורסם מספטמבר ועד דצמבר 1982. בכותר זה נטבעה אמרת הכנף של וולברין: ”אני הטוב ביותר במה שאני עושה, אבל מה שאני עושה טוב איננו נחמד במיוחד” (\"I'm the best there is at what I do, but what I do best isn't very nice\").\nוולברין, שנולד בשם ג'יימס האולט, וידוע בשם לוגאן, הוא מוטאנט בעל כוחות-על הכוללים חושים מחודדים, כוח פיזי על אנושי, שלושה טופרי עצם נשלפים בכל יד, ויכולת ריפוי המאפשרת לו להחלים כמעט מכל פצע, מחלה, או רעל בקצב מואץ. יכולת זו מאטה את קצב הזדקנותו, דבר המאפשר לו לחיות מעל ומעבר לתוחלת החיים של אדם רגיל. יכולת הריפוי החזקה שלו אפשרה לניסוי הצבאי נשק אקס לצפות את השלד שלו ואת טפריו במתכת האדמנטיום, שאינה ניתנת להשמדה, מבלי שהניסוי יהרוג אותו.\nבסרט הקרוסאובר \"אקס-מן המקור: וולברין\" מוצג וולברין בגיל 7 בשנת 1845, כך שלפי הסרט הוא נולד ב-1838, שנת לידה מוקדמת בחמישים שנה משנת לידתו בקומיקס.\nבשל תכונותיו זכה לכינוי Wolverine, שפירושו הוא \"גרגרן\" - טורף הקרוב לגירית, הידוע בכוחו, מהירותו ונחישותו בציד ובקרב, וזאת על אף גודלו הקטן, וכן חליפתו הכחולה צהובה שאולה מצבעיה של ציפור ממשפחת האורגיים וזה משום שעקב צבעיה המיוחדים אי אפשר להסיר את העיינים ממנה.\nוולברין היה אחד מהמוני דמויות האנטי-גיבור הקשוחות והמרדניות שנוצרו בתרבות האמריקאית אחרי מלחמת וייטנאם, ודמותו מתקיימת כאנטיתזה לדמותו של סייקלופס, מנהיג האקס-מן בעל מאפייני גיבור התרבות האמריקאית. שימושו בכוח קטלני ואופיו המדוכדך הפכו למאפיינים סטנדרטיים לאנטי-גיבורים בחוברות הקומיקס עד סוף שנות השמונים של המאה ה-20. כתוצאה מכך, הדמות נהפכה לדמות האהובה ביותר של כותרי האקס-מן, שהפכו פופולריים מיום ליום.\nוולברין הוצג בכותר סולו משלו מאז 1988 והיה לדמות מרכזית ברוב עיבודי האקס-מן, הכוללים סדרות טלוויזיה, משחקי וידאו, וסדרת סרטי הלייב אקשן \"אקס-מן\", בו הוא מגולם על ידי השחקן יו ג'קמן.  מתוכנן לצאת משחק וידאו) ללא שנת יציאה \"וולברין\".וסרט עם דדפול \nבמאי 2008 דורג וולברין במקום הראשון ברשימת 200 גיבורי-העל של כל הזמנים של מגזין Wizard, וביולי 2008 דורג במקום הרביעי ברשימת 50 דמויות הקומיקס הגדולות של כל הזמנים לפי מגזין אמפייר. האתר Fandomania.com דירג את וולברין במקום 21 ברשימת 100 הדמויות הבדיוניות הגדולות ביותר. נוסף על כך, וולברין מדורג במקום הרביעי ברשימת מאה גיבורי העל הגדולים, לפי אתר IGN.",
    "pageid": 95058
  },
  {
    "title": "וינסנט ואן גוך",
    "extract": "וינסנט וילֶם ואן גוך (בהולנדית: Vincent Willem van Gogh, קרי: פן-חוֹך ‏‏?‏; ‏30 במרץ 1853 – 29 ביולי 1890) היה צייר הולנדי, הנחשב לאחד מגדולי הציירים בתרבות המערבית.\nואן גוך משויך לזרם הפוסט-אימפרסיוניסטי. יצירותיו מתחלקות בעיקר לשתי תקופות - התקופה שבה פעל בהולנד וצייר תמונות קודרות, והתקופה שבה פעל בדרום צרפת וצייר תמונות עתירות אור, בצבעים בהירים.\nאת רוב יצירותיו רשם וצייר במהלך עשר השנים האחרונות בחייו. רק אחרי מותו זכו יצירותיו להכרה, וכאחת עשרה שנים לאחר שנפטר הוצגו ציוריו בתערוכה בפריז.",
    "pageid": 820
  },
  {
    "title": "זנדאיה",
    "extract": "זנדאיה מארי סטורמר קולמן (באנגלית: Zendaya Maree Stoermer Coleman; נולדה ב-1 בספטמבר 1996), המוכרת בשמה הפרטי זנדאיה (Zendaya) היא שחקנית, זמרת, ורקדנית אמריקאית. ידועה בשל תפקידיה בסדרות \"שייק\" ו\"קייסי אנדרקאבר\" של ערוץ דיסני, השתתפותה בסרטי חולית וספיידרמן, ובעיקר על כיכובה בתפקיד הראשי בסדרת הדרמה \"אופוריה\" עליו זכתה בשני פרסי אמי.",
    "pageid": 962251
  },
  {
    "title": "חטיבת גולני",
    "extract": "חטיבת גולני (חטיבה 1) היא חטיבת חיל רגלים סדירה בצה\"ל שהשתתפה בכל מלחמות ישראל. החטיבה המסונפת לפיקוד הצפון, נמצאת תחת פיקודה של עוצבת געש (אוגדה 36).\nחיילי חטיבת גולני חובשים כומתה חומה עם סמל חיל הרגלים ונועלים נעליים שחורות. הצבע החום מסמל את הלוחמים הראשונים של החטיבה שהיו עובדי אדמה שגויסו. דגל החטיבה הוא בצבעי ירוק וצהוב המסמל את שטחי הלחימה, גם בצפון וגם בדרום. סמלה של החטיבה, הנמצא גם על תג היחידה, הוא עץ זית בעל שורשים עמוקים ביותר, שעוצב על ידי דוד אלף. זאת, אף על פי שההשראה לציור העץ הייתה ככל הנראה של עץ אלון. בשנת 1979 ניטע עץ זית על יד \"קירות הזעקה\" במוזיאון גולני.\nמחטיבת גולני צמחו הרמטכ\"לים מרדכי גור, משה לוי, גבי אשכנזי וגדי איזנקוט שהיו אף מפקדי החטיבה. מאיר עמית ראש המוסד היה מג\"ד ומח\"ט בחטיבה. מפקדים רבים בחטיבה כמו אברהם יפה, משה פלד, אריאל שרון, רחבעם זאבי, יונה אפרת, אורי שגיא, יקותיאל אדם, משה קפלינסקי, אמיר דרורי, יאיר נוה ועוד הפכו לאלופים בצה\"ל.",
    "pageid": 12300
  },
  {
    "title": "חיל האוויר הטורקי",
    "extract": "חיל האוויר הטורקי (בטורקית: Türk Hava Kuvvetleri) הוא זרוע האוויר של הכוחות המזוינים של טורקיה. \nחיל האוויר הטורקי הוא חיל האוויר השלישי בגודלו בנאט\"ו ונחשב לאחד הגדולים והחזקים במזרח התיכון יחד עם חיל האוויר הישראלי, חיל האוויר המצרי וחיל האוויר הסעודי. חיל האוויר הטורקי הוא אחד מחילות האוויר הוותיקים בעולם ומשתתף בפעילויות נאט\"ו (טורקיה חברה בנאט\"ו מאז 1952). לפי המכון הבינלאומי ללימודים אסטרטגיים לחיל האוויר הטורקי נכון ל-2013 כ-60,000 חיילים ו-523 כלי טיס מאוישים.\nמטוסי חיל האוויר הטורקי וחיל האוויר היווני מנהלים מדי פעם קרבות אוויר \"יבשים\" (ללא שימוש בירי), כחלק מהתגרויות של הצדדים זה בזה. מספר מטוסים אף התרסקו כתוצאה מאותם מרדפים אוויריים.\nב-1995 וב-1999 השתתפו טייסים טורקיים במבצעי נאט\"ו בבוסניה והרצגובינה ובהפצצות על סרביה.\nיעד תקיפה עיקרי של חיל האוויר הטורקי בתחילת המאה ה-21, כחלק מיעדי הכוחות המזוינים של טורקיה, הוא הכורדים שבצפון עיראק וסוריה.",
    "pageid": 337801
  },
  {
    "title": "חם, לוהט, רותח!",
    "extract": "חם, לוהט, רותח! (באנגלית: Too Hot to Handle) היא תוכנית מציאות אמריקאית-בריטית שהופקה על ידי Talkback , חברת ההפקה של Fremantle . היא נוצרה על ידי לורה גיבסון וצ'רלי בנט. התוכנית כללה שמונה פרקים, שיצאו ב-17 באפריל 2020 ברשת נטפליקס. המארחת של הסדרה היא עוזרת וירטואלי, בשם \"לאנה\", שמציגה למשתתפים את הכללים לפיהם עליהם לנהוג בעונה; דזירה ברץ' קריינה. הנחת המוצא של התוכנית היא ללמד צעירים וצעירות, רווקים וסטוציונרים, ליצור קשרים אמיתיים וארוכי-טווח. אם המתמודדים באים במגע מיני כלשהו באי, דמי הפרס פוחתים מסכום הפרס ההתחלתי, העומד על 100,000 דולר. בינואר 2021 חודשה הסדרה לשתי עונות נוספות, והצילומים נערכו במקביל למגפת הקורונה, באיי טרקס וקייקוס. העונה השנייה עלתה לשידור ב-23 ביוני 2021. ב-19 ינואר 2022 עלתה לשידור העונה השלישית. ב-7 בדצמבר 2022 עלתה לשידור בנטפליקס העונה הרביעית. העונה החמישית עלתה ביולי 2023.",
    "pageid": 1826757
  },
  {
    "title": "יוסיין בולט",
    "extract": "יוסיין סנט ליאו בולט (באנגלית: Usain St. Leo Bolt; נולד ב-21 באוגוסט 1986) הוא אצן עבר ג'מייקני, מגדולי האצנים בכל הזמנים. הוא אלוף אולימפי, בעל 8 מדליות זהב, אלוף עולם, בעל 14 מדליות מהן 11 זהב ושיאן העולם בריצת 100 מטר (9.58 שניות), בריצת 200 מטר (19.19 שניות), ובריצת שליחים 4X100 מטר ‏(36.84 שניות). באולימפיאדת בייג'ינג (2008) שבר בולט את שלושת שיאי העולם הללו, ובכך הפך לאצן הראשון בהיסטוריה ששבר את שיא העולם בכל אחד משלושת המקצועות האלו באולימפיאדה אחת.\nבולט הוא האתלט היחיד בהיסטוריה שזכה 3 פעמים באליפות העולם ב-3 מדליות זהב בריצות היוקרתיות ל-100 ול-200 מטר ובריצת שליחים 4x100 מטר (ברלין 2009, מוסקבה 2013 ובייג'ינג 2015).\nבולט מדורג במקום השלישי בכל הזמנים במספר מדליות הזהב שצבר (8) מבין כל הספורטאים באתלטיקה במשחקים האולימפיים, ובמקום הראשון מבין הספורטאים של ג'מייקה במספר מדליות הזהב.\nבולט מדורג במקום הראשון בכל הזמנים באליפויות העולם באתלטיקה במספר המדליות שצבר (14) ובמספר מדליות הזהב שצבר (11).",
    "pageid": 541489
  },
  {
    "title": "יחסי מין",
    "extract": "יחסי מין (מלעז: סקס) הם פעילות מינית בין שני אנשים. משמעותו הצרה של המונח היא הזדווגות, אך הגדרות רחבות יותר מתייחסות לכל מגע מיני פיזי בין אנשים הכולל את איבר המין של לפחות אדם אחד.\nבדרך־כלל, המושג יחסי מין מתייחס למִשגל, כלומר לחדירה של הפין הגברי אל הפות הנקבי. פעילות מינית זו היא הפעילות המינית השכיחה ביותר בין בני זוג הטרוסקסואלים. עם זאת, בתחום המחקרי יש המתייחסים למושג יחסי מין באופן רחב יותר כך שיכלול גם יחסי מין בין בני זוג מאותו המין וממין שונה, וגם יחסי מין המלווים בחדירה (וגינאלי או אנאלי) וגם יחסי מין ללא חדירה, כמו אוננות הדדית, ויחסי מין אוראליים.\nיחסי אישות, הוא כינוי ליחסי מין, לרוב בהקשרים הלכתיים או משפטיים.\nעל קיום יחסי מין יש מגבלות חוקיות ותרבותיות שונות: יש איסורים שונים על קיום יחסי מין בתוך קבוצת שארות (יחסים אלו מוגדרים כגילוי עריות), עם קטינים, ועם אדם שמקיים קשר קבוע עם בן/בת זוג אחר/ת או עם יותר משותף אחד, וישנן תרבויות האוסרות על קיום יחסי מין שלא במסגרת חיי נישואים. כאשר יחסי המין מתקיימים ללא הסכמת אחד הצדדים המעורבים, הם מוגדרים כאונס, והדבר נחשב ברוב התרבויות כעבירה מוסרית וחוקית חמורה. בחברות רבות יש איסור על קיום יחסי מין עם בעלי חיים.\nלקיום יחסי מין ללא חשש מהיריון משתמשים באמצעי מניעה מסוגים שונים. הקונדום משמש גם להגנה מפני הידבקות במחלות מין, מחלות המועברות בעת קיום יחסי מין.",
    "pageid": 5562
  },
  {
    "title": "ינון מגל",
    "extract": "ינון אלישע מגל (נולד ב-27 באפריל 1969, ט' באייר ה'תשכ\"ט) הוא עיתונאי, איש תקשורת ומגיש טלוויזיה ורדיו ישראלי. מגל מגיש את התוכנית \"הפטריוטים\" בערוץ \"עכשיו 14\", ומשדר תוכנית יומית עם בן כספית, בתחנת הרדיו 103fm.\nבעבר היה מגיש \"מהדורת מבט\" של הערוץ הראשון, העורך הראשי של אתר וואלה וחבר הכנסת מטעם מפלגת הבית היהודי בכנסת העשרים.",
    "pageid": 482565
  },
  {
    "title": "כדורסל באולימפיאדת פריז (2024)",
    "extract": "תחרויות הכדורסל באולימפיאדת פריז (2024) יתקיימו בין 27 ביולי ל-11 באוגוסט 2024. בתחרויות ישתתפו 12 נבחרות גברים ו-12 נבחרות נשים. משחקי שלב הבתים יתקיימו באצטדיון פייר מורואה בליל, והשלבים הסופיים ייערכו באקור הוטל ארנה בפריז.\nמבנה הטורניר של הגברים ושל הנשים יהיה זהה: לאולימפיאדה יעפילו 12 נבחרות שיחולקו לשלושה בתים, כאשר בשלב הבתים לכל נבחרת יהיו שלושה משחקים - אחד מול כל אחת מהנבחרות האחרות בבית. בסיום שלב הבתים יעלו שתי הנבחרות המובילות בכל בית וכן שתי הנבחרות הטובות מבין הנבחרות שסיימו במקום השלישי לשלב הפלייאוף, שייערך בשיטת גביע. שתי הנבחרות המפסידות בשלב חצי הגמר יתמודדו ביניהן במשחק על מדליית הארד.\n\n",
    "pageid": 2246117
  },
  {
    "title": "לאה ינאי",
    "extract": "לאה ינאי מור (נולדה ב-1981) היא רקדנית ישראלית. היא בוגרת להקת בת דור, שימשה כסולנית הבלט הישראלי. במאי 2024 החלה לשפוט בעונה השלישית של \"רוקדים עם כוכבים\", לצד אנה ארונוב, דוד דביר ואלי מזרחי.",
    "pageid": 2346078
  },
  {
    "title": "מועצה אזורית מטה אשר",
    "extract": "מועצה אזורית מטה אשר היא מועצה אזורית במחוז הצפון שבישראל, נפת עכו, בהרי הגליל המערבי. נקראת על שם שבט אשר שישב באזור בתקופה הישראלית.",
    "pageid": 84569
  },
  {
    "title": "מירי נבו",
    "extract": "מירי נבו (נולדה ב-22 באוגוסט 1967) היא מנחת טלוויזיה, רדיו וספורט ישראלית, ובעברה מתעמלת וזמרת.",
    "pageid": 223816
  },
  {
    "title": "מלחמות ישראל",
    "extract": "מיום הקמתה, נלחמה מדינת ישראל בתשע מלחמות, עברה שתי אינתיפאדות וגלי טרור פלסטיני והייתה מעורבת במספר רב של מבצעים צבאיים, פעולות תגמול, עימותים צבאיים וסבבי לחימה, שאינם מוגדרים כמלחמות. כל אלה מהווים את ההיבט הצבאי במכלול המורכב של יחסי החוץ של ישראל.",
    "pageid": 341
  },
  {
    "title": "מרואן עיסא",
    "extract": "מרואן עבד אל-כרים עיסא (בערבית: مروان عبد الكريم عيسى;‏ 1965 – 11 במרץ 2024), המכונה אבו אל-בראא', היה סגנו של מוחמד דף, ראש הזרוע הצבאית של ארגון הטרור חמאס, גדודי עז א-דין אל-קסאם, וממייסדי הארגון. כמו כן היה חבר הלשכה המדינית של חמאס, ומי שמקשר בין ההנהגה הצבאית למדינית. חוסל בסיכול ממוקד בהפצצה של חיל האוויר הישראלי במרץ 2024, במהלך מלחמת חרבות ברזל.",
    "pageid": 588526
  },
  {
    "title": "משחקי הקיץ האולימפיים",
    "extract": "משחקי הקיץ האולימפיים, ידועים גם בשם אולימפיאדה, הם אירוע עולמי של תחרויות ספורט רב-ענפיות הנערכות פעם בארבע שנים. במשחקי הקיץ האולימפיים משתתפים טובי הספורטאים מכל העולם, והם נחשבים במרבית הענפים האולימפיים לאירוע השיא.\n18 מדינות ארחו את משחקי הקיץ האולימפיים. ארצות הברית ארחה את המשחקים ארבע פעמים (1904, 1932, 1984, 1996) וצפויה לארח את אולימפיאדת 2028. בריטניה ארחה את המשחקים שלוש פעמים בלונדון (1908, 1948, 2012).\nמספר ערים ארחו את האולימפיאדה פעמיים: טוקיו, לוס אנג'לס, פריז ואתונה.\nמשחקי הקיץ האולימפיים הם האירוע הספורטיבי הגדול ביותר בעולם מבחינת היקף ההשתתפות, והאירוע התקשורתי השני בגודלו בתבל, לאחר גביע העולם בכדורגל.\n\n",
    "pageid": 285024
  },
  {
    "title": "סולטאן אל-אטרש",
    "extract": "סולטאן אל-אטרש (בערבית: سلطان الأطرش; ידוע גם בשם סולטאן באשא אל-אטרש, سلطان باشا الأطرش; 1891-1982‏) היה מנהיג דרוזי בולט, לאומן סורי ומנהיג המרד הדרוזי בשנים 1925–1927. אל-אטרש עמד בראש מאבקים נגד האימפריה העות'מאנית, וצרפת בעת שליטתן בסוריה. אל-אטרש הוא בין הדמויות הבולטות ביותר בהיסטוריה של הדרוזים במאה ה-20, ובעל השפעה מרכזית על גורלו של הר הדרוזים ואף על דרכה של סוריה.",
    "pageid": 731931
  },
  {
    "title": "סלמאן זרקא",
    "extract": "סלמאן זרקא (בערבית: سلمان الزرقا; נולד ב-1964) הוא רופא דרוזי-ישראלי המכהן כמנהל בית החולים רבקה זיו בצפת. ביולי 2021 הוחלט למנותו לראש תוכנית \"מגן ישראל\" (\"פרויקטור הקורונה\").",
    "pageid": 1325950
  },
  {
    "title": "ע'ג'ר",
    "extract": "עַ'גַ'ר (מערבית: غجر; מבוטא רַגַ'ר) הוא כפר עלווי השוכן על גבול ישראל–לבנון. חלקו הדרומי מוגדר כמועצה מקומית ישראלית. הכפר שוכן במחוז הצפון, בין הגליל העליון לרמת הגולן, והוכרז כמועצה מקומית בשנת 1982 לאחר שסופח בחלקו יחד עם רמת הגולן תחת חוק רמת הגולן ב-1981.\nלפי נתוני הלשכה המרכזית לסטטיסטיקה (הלמ\"ס) נכון לסוף מאי 2024 (אומדן), מתגוררים בחלקו הישראלי של ע'ג'ר 2,858 תושבים (מקום 247 בדירוג רשויות מקומיות בישראל). האוכלוסייה גדלה בקצב גידול שנתי של ‎1.1%‏.   אחוז הזכאים לתעודת בגרות מבין תלמידי כיתות י\"ב בשנת ה'תשפ\"ב (2021-‏2022) היה 69.8%. השכר החודשי הממוצע של שכיר במשך שנת 2021 היה 8,609 ש\"ח (ממוצע ארצי: 11,330 ש\"ח).\nע'ג'ר הוא היישוב היחיד בישראל שרוב תושביו הם עלווים. בשנים 1972–1973 הכין הממשל הצבאי ברמת הגולן ביחד עם משרד הדתות חוקים להסדרת ענייני המעמד האישי של תושבי הכפר והם הוכפפו לקאדי (שופט באסלאם) בחיפה.",
    "pageid": 7992
  },
  {
    "title": "עדן שמיר",
    "extract": "עדן שמיר (נולד ב-25 ביוני 1995) הוא כדורגלן ישראלי, המשחק בעמדת הקשר.",
    "pageid": 1370794
  },
  {
    "title": "ענבר לניר",
    "extract": "ענבר לניר (נולדה ב-3 באפריל 2000) היא ג'ודוקא ישראלית, אלופת העולם (2023) במשקל עד 78 ק\"ג, וזוכת מדליית ארד מאולימפיאדת טוקיו 2020 בקטגוריית הנבחרות המעורבות כחלק מנבחרת ישראל, ובאליפות אירופה (2023, 2024).\nלניר ידועה בסגנון הג'ודו ההתקפי שלה ורוב הקרבות שמסתיימים בניצחונה נגמרים בניקוד איפון מהיר.",
    "pageid": 1913591
  },
  {
    "title": "ערים בישראל",
    "extract": "שיעור האוכלוסייה העירונית בישראל הוא 91%, והוא בין הגבוהים בעולם. נכון לשנת 2023, 74% מתושבי המדינה התגוררו ב-82 ערים, ו-17% נוספים ביישובים עירוניים אחרים במדינה.\nבישראל ניתן לזהות ארבע מטרופולינים עיקריות: מטרופולין תל אביב, בה מתגורר כשליש מאוכלוסיית המדינה; מטרופולין ירושלים, המשתרעת משני צידי הקו הירוק ומתגוררים בה כ-14% מהאוכלוסייה; מטרופולין חיפה, בה מתגוררים כ-9% מהתושבים ומטרופולין באר שבע, הקטנה מבין הארבע, שבה מתגוררים כ-7% מאוכלוסיית המדינה. בסך הכול, בארבע המטרופולינים מתגוררים מעל ל-60% מאוכלוסיית המדינה.\nמעמד של עיר אינו מעיד בהכרח על גודל האוכלוסייה בתחום שטח הרשות המקומית הרלוונטית. קיימות בישראל מספר מועצות מקומיות, כגון גדרה, פרדס חנה-כרכור ומבשרת ציון, אשר מספר תושביהן עולה על מספר התושבים בחלק מערי ישראל. כמו כן, בהרבה יישובים שאינם מוכרים כעיר, פרנסת התושבים אינה חקלאית ואורח חייהם הוא עירוני לכל דבר.",
    "pageid": 113604
  },
  {
    "title": "פורמולה 1 עונת 2024",
    "extract": "עונת 2024 היא העונה ה-75 של אליפות הפורמולה 1. בעונה מתוכננים להתקיים מספר שיא של 24 מרוצים. לפני פתיחת העונה לא היו שינויים בהרכבי הנהגים והקבוצות.\nשתי קבוצות שינו את שמן לקראת העונה: אלפאטאורי שינתה את שמה לויזה קאש אפ ר.ב. ואלפא רומיאו שינתה את שמה לקיק סאובר.\n\n",
    "pageid": 2240476
  },
  {
    "title": "צבא הגנה לישראל",
    "extract": "צבא הגנה לישראל (ידוע בעיקר בראשי התיבות צה\"ל, וכן בצורה צבא ההגנה לישראל) הוא צבאה של מדינת ישראל והארגון המרכזי במערכת הביטחון הישראלית. צה\"ל משמש ככוח ההגנה העיקרי האמון על קיומה של מדינת ישראל. לצה\"ל שלוש זרועות: אוויר, ים ויבשה. השירות בצה\"ל הוא חובה, וחלקים גדולים מהאוכלוסייה משרתים בו. צה\"ל נחשב לצבא החזק ביותר במזרח התיכון ולאחד הצבאות המתקדמים, החזקים והמיומנים ביותר בעולם.\nצה\"ל הוקם במאי 1948, שבועיים לאחר הקמת המדינה. טרם הקמתו, פעלו בארץ ישראל שלוש מחתרות עבריות מרכזיות (ההגנה, אצ\"ל ולח\"י).\nבהתאם לחוק יסוד: הצבא (1976), צה\"ל נתון למרוּת הממשלה, והשר הממונה מטעם הממשלה על הצבא הוא שר הביטחון. במבנה צה\"ל, הדרג הפיקודי העליון בצה\"ל הוא המטה הכללי, ובראשו עומד ראש המטה הכללי (בראשי תיבות: הרמטכ\"ל). הרמטכ\"ל ה־23 והנוכחי של צה\"ל הוא רב-אלוף הרצי הלוי (מאז ינואר 2023).\nסדר הכוחות של צה\"ל נאמד (לפני קיצור שירות החובה ב־2015) בכ־176,500 חיילים, מתוכם 42,000 קצינים וחיילים בקבע, ובנוסף 445,000 חיילים במילואים, ותקציבו השנתי כ־70 מיליארד שקלים חדשים (2017). תקציב צה\"ל מדורג במקום ה־14–15 העולמי (2022).\nבנוסף לתפקידו הביטחוני צה\"ל משרת משימות לאומיות, כמו התיישבות בכל שטחי מדינת ישראל באמצעות הנח\"ל, ביעור הבערות והנחלת השפה העברית באמצעות מורות חיילות, אימונים קדם־צבאיים באמצעות הגדנ\"ע, ומשימות חילוץ והצלה באמצעות יחידת החילוץ וההצלה הארצית.",
    "pageid": 1471
  },
  {
    "title": "קפריסין",
    "extract": "קפריסין (ביוונית: Κύπρος, בטורקית: Kıbrıs) היא מדינת אי הממוקמת בים התיכון, מדרום לצפון קפריסין ולטורקיה וממערב לסוריה וללבנון. שמה הרשמי כיום הוא רפובליקת קפריסין (ביוונית: Κυπριακή Δημοκρατία, בטורקית: Kıbrıs Cumhuriyeti). עד שנת 1974 מדינת קפריסין השתרעה על פני כל האי, אך משנה זו חלקה הצפוני הפך להיות אזור בשליטת טורקיה.\nהיא ממוקמת על אי באותו שם. האי קפריסין הוא השלישי בגודלו והשלישי באוכלוסייתו בים התיכון. למרות שמבחינה גאוגרפית האי הוא חלק מאסיה, נחשבת קפריסין לחלק מאירופה מבחינות היסטוריות ותרבותיות. קפריסין היא אף חברה באיחוד האירופי מאז 2004, אולם צפון קפריסין הטורקית אינה חלק מהאיחוד. כמו כן, ישנם דוחות רשמיים בהם היא נחשבת כחלק מהמזרח התיכון.",
    "pageid": 3133
  },
  {
    "title": "ראש המטה הכללי",
    "extract": "ראש המטה הכללי (או בקיצור: הרמטכ\"ל) הוא הדרג הפיקודי העליון בצבא הגנה לישראל.\nראש המטה הכללי נתון למרות ממשלת ישראל וכפוף ישירות לשר הביטחון. הוא קצין בדרגת רב-אלוף (רא\"ל), הדרגה הגבוהה ביותר בצה\"ל.",
    "pageid": 2443
  },
  {
    "title": "רומן גופמן",
    "extract": "רומן גופמן (נולד בשנת 1976) הוא קצין בצה\"ל בדרגת אלוף, המשמש כמזכיר הצבאי של ראש הממשלה. גופמן שימש בין היתר כמפקד מל\"י, מפקד אוגדת הבשן, מפקד חטיבה 7, מפקד חטיבת עציון, קצין אג\"ם של עוצבת געש ומפקד גדוד 75.",
    "pageid": 1308323
  },
  {
    "title": "רונית יודקביץ'",
    "extract": "רונית יודקביץ' (נולדה ב-14 בנובמבר 1965 בפתח תקווה) היא דוגמנית ושחקנית ישראלית.",
    "pageid": 272537
  },
  {
    "title": "רוקדים עם כוכבים (קשת)",
    "extract": "רוקדים עם כוכבים היא תוכנית מציאות ישראלית המבוססת על הגרסה של הזכיינית רשת. הפורמט שלה לקוח מהתוכנית הבריטית \"Strictly Come Dancing\"  של רשת BBC, ושמה נלקח מן הגרסה האמריקאית \"Dancing with the Stars\". בשנים 2005–2012 שודרה התוכנית במסגרת שידורי \"רשת\" בערוץ 2. בפברואר 2022 עלתה לשידור העונה הראשונה של התוכנית בקשת 12 בלבד, במאי 2023 עלתה לשידור העונה השנייה ובמאי 2024 עלתה לשידור העונה השלישית.",
    "pageid": 2090585
  },
  {
    "title": "רפיק חלבי",
    "extract": "רפיק חלבי (בערבית: رفيق حلبي; נולד ב-12 באוקטובר 1946) הוא איש ציבור דרוזי-ישראלי. מכהן כראש המועצה המקומית דלית אל-כרמל. בעבר עיתונאי ואיש תקשורת. חתן פרס סוקולוב לעיתונות.",
    "pageid": 293723
  },
  {
    "title": "שרגא מילשטיין",
    "extract": "שרגא מילשטיין (14 בפברואר 1933 – 26 ביולי 2024) היה איש ציבור ישראלי, ששימש כראש מועצת כפר שמריהו, ויו\"ר המכון לחקר השואה \"משואה\", ומינואר 2017 יו\"ר ארגון שארית הפליטה ברגן-בלזן בישראל.",
    "pageid": 480996
  },
  {
    "title": "תשעה באב",
    "extract": "תשעה באב הוא יום תענית מדרבנן ושיא תקופת האבלות של ימי בין המצרים. תענית זאת היא החמורה מבין ארבע התעניות על חורבן בית המקדש, ומתאבלים בה על אסונות שונים שאירעו לעם היהודי לאורך הדורות, בדגש על אסונות שהתחוללו סמוך ליום ט' באב. האירועים שהתחוללו, לפי המסורת, ביום זה, גרמו לגלות עם ישראל בתקופות שונות ולבסוף הובילו לגלות בת כאלפיים שנה.\nבניגוד לשאר התעניות שהחובה להתענות בהן היא מדרבנן, תענית זו נמשכת מערב עד ערב (ולא מבוקר עד ערב) וכוללת את כל חמשת העינויים הנהוגים ביום הכיפורים. בנוסף, כוללת התענית מנהגי אבלות מיוחדים, כמו ישיבה על הרצפה ואיסור על לימוד תורה. עם תחילת התענית נהוג לקרוא בציבור את מגילת איכה, ולאורך היום לומר קינות על חורבן הבית ואסונות אחרים. במקרה שט' באב חל בשבת (כ־28% מהשנים), התענית נדחית מפניה לי' באב ומתחילה משקיעת החמה לקראת מוצאי שבת.\nלפי המסורת, לאחר ביאת המשיח ובניית בית המקדש השלישי, יהפוך תשעה באב ליום של חג ושמחה, כשאר הצומות על החורבן. בתלמוד הירושלמי נאמר כי מלך המשיח נולד בתשעה באב.",
    "pageid": 17360
  },
  {
    "title": "קטגוריה:יישובים דרוזיים בישראל",
    "extract": "בקטגוריה זו נכללים יישובים בישראל בהם רוב או כלל התושבים הם דרוזים.",
    "pageid": 108537
  },
  {
    "title": "28 ביולי",
    "extract": "28 ביולי הוא היום ה-209 בשנה (210 בשנה מעוברת) בלוח הגרגוריאני. עד לסיום השנה, נשארו עוד 156 ימים.",
    "pageid": 2549
  },
  {
    "title": "אוגדת הבשן",
    "extract": "אוגדת הבשן (\"אוגדה 210\", \"אוגדת הגולן\"; בעבר עוצבת נתיב האש, \"אוגדה 366\", \"אוגדה 49\") היא אוגדה מרחבית האחראית על גזרת רמת הגולן, החרמון, הר דב וגבול ישראל-סוריה וחלק מגבול ישראל-לבנון וכפופה לפיקוד הצפון בצבא ההגנה לישראל.\nהאוגדה הוקמה מספר חודשים לפני מלחמת יום הכיפורים במהלך כוננות כחול לבן.\nהחל ממאי 2024 מפקד האוגדה הוא תת-אלוף יאיר פלאי.",
    "pageid": 1056955
  },
  {
    "title": "אורי גורדין",
    "extract": "אורי גורדין (נולד ב-16 ביולי 1969) הוא קצין בצה\"ל בדרגת אלוף, המשמש מפקד פיקוד הצפון. קודם לכן שימש מפקד פיקוד העורף, ראש מטה זרוע היבשה, מפקד עוצבת האש, מפקד חטיבת הנח\"ל, מפקד חטיבה 55 ומפקד סיירת מטכ\"ל.",
    "pageid": 1144297
  },
  {
    "title": "איירון מן",
    "extract": "איירון מן (באנגלית: Iron Man, בתרגום חופשי לעברית: איש הברזל) הוא דמות בדיונית של גיבור-על, המופיעה בחוברות הקומיקס ביקום מארוול קומיקס. דמותו של איירון מן הופיעה לראשונה בחוברת Tales of Suspense #39 ממרץ 1963, ונוצרה על ידי הכותבים סטן לי ולארי ליבר והמאיירים ג'ק קירבי ודון הק.\nאיירון מן הוא האלטר אגו של טוני סטארק, מיליארדר וממציא גאון, שנפצע אנושות ונשבה, ואולץ לבנות נשק להשמדה המונית. במקום זאת, הוא בונה חליפת שריון בעלת טכנולוגיה מתקדמת שמצילה את חייו ואשר בעזרתה הוא נמלט משוביו ומגן על העולם כאיירון מן. במהלך השנים, איירון מן היה חבר בקבוצת האוונג'רס, וכיכב בסדרת חוברות משלו.\nדמותו של איירון מן מדורגת במקום ה-12 ברשימת מאה גיבורי העל הגדולים, לפי אתר IGN וכן במקום ה-17 ברשימת 50 דמויות הקומיקס הגדולות של כל הזמנים לפי מגזין אמפייר. השחקן רוברט דאוני ג'וניור מגלם את דמותו של איירון מן בסרטי היקום הקולנועי של מארוול, ובפרט בסרטי הלייב אקשן \"איירון מן\", \"הענק הירוק\", \"איירון מן 2\", \"הנוקמים\", \"איירון מן 3\", \"הנוקמים: עידן אולטרון\", \"קפטן אמריקה: מלחמת אזרחים\", \"ספיידרמן: השיבה הביתה\", \"הנוקמים: מלחמת האינסוף\" ו\"הנוקמים: סוף המשחק\".",
    "pageid": 492410
  },
  {
    "title": "איפון",
    "extract": "איפּוֹן (בקאנג'י: 一本, מילולית: \"נקודה אחת מלאה\") הוא הניקוד הגבוה ביותר שספורטאי, אמן לחימה יכול להשיג בקרב אמנויות לחימה יפניות כגון: ג'ודו, ג'ו ג'יטסו, קראטה וקנדו.",
    "pageid": 1604038
  },
  {
    "title": "איתמר בן גביר",
    "extract": "איתמר בן גביר (נולד ב-6 במאי 1976, ו' באייר ה'תשל\"ו) הוא פוליטיקאי ישראלי ימני קיצוני המכהן כשר לביטחון לאומי, יושב ראש מפלגת עוצמה יהודית וחבר הכנסת מטעמה.\nבן גביר התמודד לכנסות ה־19 וה־21–25 ברשימות שונות מטעם מפלגת \"עוצמה יהודית\". קודם לכן שימש כעורך דין וכן יועץ התקשורת של חבר הכנסת מיכאל בן ארי ודובר תנועת \"חזית יהודית לאומית\".\nבמהלך פעילותו הפוליטית הוגשו נגדו, לדבריו, 53 כתבי אישום, שמתוכם הורשע בשמונה עבירות פליליות, בהן התפרעות, הפרעה לשוטר והסתה לגזענות, וכן שתי הרשעות בהחזקת חומר תעמולה עבור ארגון טרור ושתי הרשעות בתמיכה בארגון טרור.",
    "pageid": 487309
  },
  {
    "title": "אנדי מארי",
    "extract": "סר אנדרו \"אנדי\" מארי (באנגלית: Sir Andrew \"Andy\" Murray; נולד ב-15 במאי 1987 בגלאזגו) הוא טניסאי סקוטי מקצועני. בשיאו דורג ראשון בדירוג סבב ה-ATP. נכון ליולי 2023, הוא מדורג במקום ה-40 בעולם.\nמארי הוא אלוף אולימפי (לונדון 2012 וריו 2016, והוא הטניסאי היחיד שזכה בשתי מדליות זהב אולימפיות בתחרות יחידים) וב-2012 זכה גם בגראנד סלאם הראשון שלו באליפות ארצות הברית הפתוחה (2012). בשנת 2013 הפך לבריטי הראשון זה 77 שנים שזוכה באליפות וימבלדון. הוא זכה ב-46 תארים ליחידים ובשלושה תארים בזוגות.\nמשנת 2015 הוא נשוי לקים סירס, לזוג ארבעה ילדים.\nבשנת 2019 הוא רכש חלק מבעלות על חברת קסטור.\nבשנת 2024 הודיע מארי שטורניר הטניס באולימפיאדת פריז יהיה הטורניר האחרון שלו בקריירה ובכך יפרוש מטניס מקצועני.",
    "pageid": 603707
  },
  {
    "title": "ג'ואל אמביד",
    "extract": "ג'ואל האנס אמביד (באנגלית: Joel Hans Embiid; נולד ב-16 במרץ 1994) הוא כדורסלן קמרוני-צרפתי, המשחק בעמדת הסנטר בקבוצת פילדלפיה 76' מליגת ה-NBA ובנבחרת ארה\"ב. זוכה פרס ה-MVP של העונה הסדירה בעונת 2022/2023 ב-NBA.",
    "pageid": 1285157
  },
  {
    "title": "ג'ודו באולימפיאדת פריז (2024)",
    "extract": "תחרויות הג'ודו באולימפיאדת פריז 2024 ייערכו מ-27 ביולי עד 3 באוגוסט 2024 באולם הגראן פאלה הזמני. זו תהיה המהדורה ה-15 של תחרויות הג'ודו במשחקים האולימפיים. 386 ג'ודוקא ייתחרו ב-15 קטגוריות משקל שונות: 7 קטגוריות משקל שונות לגברים, 7 קטגוריות משקל שונות לנשים וקטגוריית נבחרות מעורבות.\n\n",
    "pageid": 2331925
  },
  {
    "title": "ג'וליס",
    "extract": "ג'וליס (בערבית: جولس) היא מועצה מקומית במחוז הצפון בישראל. הוכרזה כמועצה מקומית בשנת 1967. כל תושבי ג'וליס הם דרוזים.",
    "pageid": 7924
  },
  {
    "title": "גדעון סער",
    "extract": "גדעון משה סער (נולד ב-9 בדצמבר 1966, כ\"ו בכסלו ה'תשכ\"ז) הוא פוליטיקאי ישראלי המכהן כחבר הכנסת מטעם סיעת הימין הממלכתי, בה הוא מכהן כיושב ראש.\nקודם לכן כיהן כשר המשפטים, סגן ראש ממשלת ישראל, שר החינוך, שר הפנים וכחבר הכנסת מטעם הליכוד ותקווה חדשה. סער הוא עורך דין במקצועו.",
    "pageid": 143287
  },
  {
    "title": "גיא לוזון",
    "extract": "גיא לוזון (נולד ב-7 באוגוסט 1975) הוא כדורגלן עבר ומאמן כדורגל ישראלי, המאמן את נבחרת ישראל הצעירה עד גיל 21.\n\n",
    "pageid": 368443
  },
  {
    "title": "דדפול 2",
    "extract": "דדפול 2 (באנגלית: Deadpool 2) הוא סרט גיבורי-על אמריקאי בלייב אקשן מבית פוקס ומארוול קומיקס שיצא לאקרנים ב-2018. את הסרט ביים דייוויד ליטץ', ואת התסריט כתבו פול ורניק, רט ריז, וראיין ריינולדס שגם הפיק את הסרט יחד עם סיימון קינברג ולורן שולר דונר. הסרט מבוסס באופן רופף על הקומיקס \"דדפול\" בהוצאת חברת מארוול קומיקס, ומהווה חלק מסדרת סרטי \"אקס-מן\", ומהווה המשך לסרט \"דדפול\" שהופץ ב-2016.\nבסרט וויד וילסון (דדפול) וחבריו מהסרט הקודם, חוזרים והם מתייצבים מול אויב חזק במיוחד - קייבל. על מנת להגן על הילד שקייבל חזר בזמן כדי להרוג, דדפול מגייס מוטנטים שיעזרו לו, וביחד הם מהווים את חבורת \"אקס פורס\" (בתרגום מילולי: כוח אקס).\nהסרט עלה לאקרנים בדצמבר 2018 בגרסה שנערכה אחרת, עם דירוג צפייה PG-13, תחת השם \"Once Upon a Deadpool\".",
    "pageid": 1475417
  },
  {
    "title": "דוד ברנע",
    "extract": "דוד (דָדִי) ברנע (נולד ב-29 במרץ 1965) הוא ראש המוסד למודיעין ולתפקידים מיוחדים. איש המוסד מאז 1996. חתן פרס ביטחון ישראל.\n\n",
    "pageid": 1988305
  },
  {
    "title": "דפדפן",
    "extract": "דפדפן (באנגלית: Browser) הוא תוכנה המציגה דפי אינטרנט (או של כל רשת מחשבים אחרת) ומאפשרת לעבור בין דפים שונים (פעולת הדפדוף מכונה גלישה) ולתקשר עם תוכן הדפים. הדפדפן מוגדר כתוכנת לקוח היות שהוא מקבל את דפי האינטרנט משרתי ה-World Wide Web שבאינטרנט אך מורץ על מחשבו של הגולש. היכולת הבסיסית ביותר של תוכנת הדפדפן היא לקבל כתובת אינטרנט מהמשתמש ולהציג את דף האינטרנט שנמצא בכתובת זו. הצגת התוכן כוללת לכל הפחות את המלל שנמצא בדף האינטרנט המבוקש, אך לרוב כוללת גם הצגת גרפיקה ותמונות וכן יכולת להוריד קבצים מהאינטרנט אל המחשב. דפדפנים מתקדמים מציגים אף סרטונים ומולטימדיה.\nלרוב, הדפדפנים תומכים במגוון פרוטוקולים, כגון FTP, HTTP, HTTPS ובקבצים שונים כגון קובצי תמונות (gif, png, jpg) קובצי תוכן כגון: HTML, CSS ,JS ,SWF ועוד.",
    "pageid": 217
  },
  {
    "title": "דרגות משטרת ישראל",
    "extract": "משטרת ישראל היא ארגון היררכי שבו יש מפקדים ופקודים. כל מתגייס חדש מתחיל את שירותו בדרגה מסוימת ומטפס בסולם הדרגות בהתאם לכישוריו ובהתאם לקורסים וההכשרות שעבר.\nדרגות משמר הגבול, שהוא חיל בתוך משטרת ישראל, זהות לאלה של המשטרה. עם זאת, ניתן להבחין ביניהם לפי צבע הרקע של הדרגה, התואם להבדל בצבעי מדיהם.",
    "pageid": 453027
  },
  {
    "title": "המעורבות הטורקית במלחמת האזרחים השנייה בלוב",
    "extract": "המעורבות הטורקית במלחמת האזרחים השנייה בלוב (בערבית: تدخل تركيا في الحرب الأهلية الليبية الثانية) היא פלישה צבאית של טורקיה, שהחלה בינואר 2020 לתמיכה בפלג ממשלת ההסכמה הלאומית במלחמת האזרחים השנייה בלוב נגד בית הנבחרים וח'ליפה חפתר. הפלישה הביאה לנסיגת כוחותיו של חפתר שהיו קרובים לכיבוש מטריפוליטנה מידי ממשלת ההסכמה הלאומית וחיזקה את מעמדה של טורקיה במלחמת הפרוקסי שלה נגד רוסיה.",
    "pageid": 1901447
  },
  {
    "title": "חטיבת גבעתי",
    "extract": "חטיבת גבעתי (חטיבה 84) היא חטיבת חיל רגלים סדירה בצה\"ל, הנמצאת תחת עוצבת הפלדה (אוגדה 162). החטיבה הוקמה בשנת 1983 ונקראה על שם חטיבת גבעתי שפעלה במלחמת העצמאות.\nחיילי חטיבת גבעתי חובשים כומתה סגולה עם סמל חיל הרגלים ונועלים נעליים שחורות. סמלה של החטיבה משלב בתוכו את סמלי חטיבת גבעתי שלחמה בתש\"ח וסיירת שקד.",
    "pageid": 16249
  },
  {
    "title": "חמאס",
    "extract": "חמאס (בערבית: حماس, ראשי תיבות של حركة المقاومة الاسلامية – בתעתיק מדויק: חרכת אלמקאומה אלאסלאמיה – \"תנועת ההתנגדות האסלאמית\"; פירוש המילה \"חמאס\": התלהבות, גבורה, קנאות) הוא ארגון טרור ותנועה אסלאמיסטית-סונית פונדמנטליסטית פלסטינית שהוקמה בשנת 1987.\nמטרת הארגון על פי אמנת חמאס היא הקמת מדינה פלסטינית אסלאמית תאוקרטית בשטחי ארץ ישראל, \"מהנהר עד לים\", הכוללים את שטחי מדינת ישראל כולל יהודה, שומרון וחבל עזה, תחת המוטו: \"אללה הוא תכליתה, הנביא הוא דמות המופת שלה, הקוראן הוא החוקה שלה, מלחמת הקודש היא דרכה, והמוות למען אללה הוא הנעלה במשאלותיה\".\nתנועת חמאס הוגדרה כארגון טרור על ידי מדינות רבות ובהן ישראל, ארצות הברית, הממלכה המאוחדת, האיחוד האירופי, קנדה, אוסטרליה, ירדן, יפן, נורווגיה, איסלנד ופרגוואי. מנגד, היא מוגדרת כתנועה פוליטית לגיטימית על ידי איראן, רוסיה, טורקיה, סין ורוב מדינות ערב.\nעל פי הצהרות פומביות, תנועת חמאס מחולקת לשלוש זרועות:\n\nזרוע פוליטית-מדינית.\nזרוע צבאית המכונה \"גדודי עז א-דין אל-קסאם\" שהיא וה\"מוראביטון\" נאבקות בישראל באמצעות ביצוע פעולות טרור.\nזרוע אזרחית (\"דעוה\"), הפועלת לרווחת הציבור הרחב, בהפעלת מרפאות, מתן צדקה, חלוקת מזון, הקמת בתי ספר ובהשפעת פעילות הרווחה מגייסת תומכים רבים לחמאס.\nבפועל, כל הזרועות משמשות במישרין או בעקיפין לאותן מטרות, שהוגדרו באמנת חמאס, ובראשן חיסול מדינת ישראל.\nבתקופת האינתיפאדה השנייה הובילה חמאס את הטרור הפלסטיני ובפרט את גל פיגועי ההתאבדות כנגד אזרחי ישראל. חמאס צברה פופולריות ביהודה ושומרון אך עיקר כוחה היה ברצועת עזה, שם למרות שנהרגו רוב מנהיגיה (אחמד יאסין, סלאח שחאדה, איבראהים מקאדמה, עדנאן אל-ע'ול ועבד אל-עזיז א-רנתיסי), חמאס שמרה על כוחה, ואף התחזקה אל מול אוזלת ידם של מנגנוני הביטחון של הרשות הפלסטינית.\nבינואר 2006 זכתה רשימת \"הרפורמה והשינוי\" של חמאס ברוב בבחירות למועצה המחוקקת הפלסטינית, הפרלמנט של הרשות הפלסטינית. ראש הסיעה, אסמאעיל הנייה, מונה כראש ממשלת הרשות הפלסטינית. אולם עם פרוץ עימות חמאס-פת\"ח ברצועת עזה, פוזרה הממשלה וחמאס הוצא מחוץ לחוק על ידי ראש הרשות, מחמוד עבאס. העימות הסתיים ב-14 ביוני 2007, אז השתלטה חמאס על רצועת עזה, תוך הריגת פעילי פת\"ח. מאז שולטת חמאס ברצועה תחת הנהגתו של יחיא סנוואר משנת 2017. סנוואר כפוף לאסמאעיל הנייה, העומד בראש הזרוע המדינית של חמאס ששוכנת בקטר, ולמחמוד א-זהאר, שאחראי על קשרי החוץ של הארגון בעזה. לאחר חתימת הסכם הפיוס בין פת\"ח לחמאס  בקהיר באפריל 2011 אמר משעל כי חמאס תקבע את אופי המאבק נגד ישראל, כולל השימוש באלימות ובטרור, בתיאום עם פת\"ח. באוקטובר 2011 בעסקת שליט הגיעה תנועת חמאס להסכם עם ישראל על שחרורם מהכלא הישראלי של 1,027 אסירים פלסטינים, בהם 280 רוצחים שנשפטו למאסר עולם, בתמורה לשחרורו של החייל החטוף גלעד שליט. ב-2014 נחתם הסכם פיוס נוסף בין חמאס לפת\"ח והוקמה ממשלת מעבר בתמיכת שני הארגונים. נכון לשנת 2020, טרם מומש בפועל הפיוס בין התנועות.\nב-7 באוקטובר 2023 פתח חמאס במתקפת פתע על ישראל – במסגרתה חדרו כ-3,000 מחבלים ליישובי עוטף עזה ולבסיסי צבא באוגדת עזה, טבחו בכ-1,200 ישראלים ואזרחים ממדינות אחרות, פצעו יותר מ-4,800, וחטפו יותר מ-240 אזרחים וחיילים לרצועת עזה. לפי העדויות, מעשי הרצח כללו התעללות, עינויים, אונס, עריפת ראשים והשחתת גופות של אזרחים, נשים, ילדים וקשישים. בעקבות המתקפה ישראל הכריזה על מלחמת חרבות ברזל, שבמסגרתה כבש צה\"ל חלקים גדולים מרצועת עזה במטרה להשמיד את יכולותיו הצבאיות של חמאס, להשיב את החטופים לישראל ולהסיר את האיום הביטחוני מרצועת עזה כלפי ישראל.",
    "pageid": 5125
  },
  {
    "title": "טבח סברה ושתילה",
    "extract": "טבח סברה ושתילה היה טבח שערכו אנשי הפלנגות הנוצריות במהלך מלחמת האזרחים בלבנון, בין 16 בספטמבר ל-18 בספטמבר 1982, במאות מתושבי מחנות הפליטים הפלסטינים סברה ושתילה שבמערב ביירות.\nכוחות הפלנגות נכנסו למחנות הפליטים בחסות כוחות צה\"ל שכיתרו את המחנות. צה\"ל הורה לאנשי הפלנגות לפגוע בפעילי אש\"ף בסברה ושתילה, כחלק מהשתלטות צה\"ל על מערב ביירות. ועדת כהן טענה כי קציני צה\"ל ידעו על סכנת טבח אך הם התעלמו ממנה. במהלך העימותים הליליים במחנות קיבלו נציגי צה\"ל דיווחים על טבח ועינויים של תושבי המחנות הבלתי-מעורבים, אך הם לא נקטו כל פעולה כדי למנוע זאת. רק לקראת אור ראשון של ה-17 בספטמבר הורו להוציא מהמחנות את אנשי הפלנגות, והתגלו ממדי הטבח.\nמספר ההרוגים בטבח שנוי במחלוקת ונע בין כ-460 לבין 2,000–3,000.",
    "pageid": 18163
  },
  {
    "title": "טונדרה",
    "extract": "טוּנְדְרָה, בגאוגרפיה פיזית, היא אזור בו הטמפרטורות נמוכות באופן קיצוני, עונות הגדילה של צמחים גדולים הן קצרות, וכתוצאה מכך גדילת העצים מוגבלת. המונח \"טונדרה\" מגיע משפתם של הסאמי, ומשמעותו \"מישור נטול עצים\", והיא למעשה סוג של ערבה.\nקיימים שלושה סוגי טונדרה: טונדרה ארקטית, טונדרה אנטארקטית וטונדרה הררית. הצמחייה העיקרית בכל סוגי הטונדרה היא עשבים, טחבים וחזזיות.\nעצים גדלים באזורים מסוימים של הטונדרה. קו הגבול האקולוגי בין הטונדרה והיער נקרא קו העצים (Timberline).",
    "pageid": 85819
  },
  {
    "title": "יאיא פינק",
    "extract": "יאיר (יאיא) פינק (נולד ב-14 ביוני 1984) הוא פעיל חברתי ופוליטי, כיום הוא אחד ממובילי המחאה למען שוויון בנטל, ובנוסף הוא מכהן כראש סיעה ואגף צדק חברתי בהסתדרות.",
    "pageid": 1683893
  },
  {
    "title": "ירושלים",
    "extract": "יְרוּשָׁלַיִם (‏‏?‏; בערבית: ‏‏?‏, נהגה אל־קֻדְס; או לחלופין أُورُشَلِيم, אוּרֻשַׁלִים) היא בירתה של מדינת ישראל, והעיר הגדולה בה. ירושלים שוכנת בהרי יהודה, על קו פרשת המים הארצי של ארץ ישראל, בין הים התיכון וים המלח, ברום של 570 עד 857 מטר מעל פני הים. בירושלים שוכנים על פי חוק מוסדות הממשל של ישראל: הכנסת, בית המשפט העליון, משכן הנשיא, בית ראש הממשלה, המטה הארצי של המשטרה ורוב משרדי הממשלה. נכון לסוף אפריל 2024, מתגוררים בה 1,000,777 תושבים.\nהעיר מקודשת לשלוש הדתות האברהמיות: היהדות, הנצרות והאסלאם. היא הייתה המרכז הדתי והמדיני של חיי העם היהודי בימי קדם, ובה שכן בית המקדש, ושימשה מושא כמיהתו וכיסופיו בגלות. ירושלים מוזכרת בהבלטה בסידור התפילה היהודי, כגון בברכת המזון הנאמרת מדי יום, וכן בתפילת שמונה עשרה. משום חשיבותה הדתית לשלוש הדתות המונותאיסטיות, לאורך ההיסטוריה היוותה העיר מוקד של מאבקים וסכסוכים.\nהעיר הוקמה בתקופה הכלכוליתית על יד מעין הגיחון, באתר המכונה עיר דוד. היישוב התמקד בגבעה זו במשך כששת אלפים שנה, עד לאמצע תקופת הבית השני, בה הוסט המוקד העיקרי של העיר לאזורים הנמצאים כיום בתחומי העיר העתיקה. העיר העתיקה הייתה המוקד העיקרי של העיר עד לסוף המאה ה־19, בה התפתחו סביב העיר העתיקה שכונות העיר החדשה, והן משכנות בתוכן, נכון לתחילת המאה ה־21, את הרוב המוחלט של תושביה. ב־1981 הוכרזה העיר העתיקה של ירושלים כאתר מורשת עולמית על ידי ארגון אונסק\"ו, וב־1982 היא נכנסה לרשימת האתרים בעולם הנמצאים בסיכון בשל מה שהארגון מכנה כ\"חשש מאובדן משמעותי של אותנטיות היסטורית ומשמעות תרבותית, העדר מדיניות שימור והשפעות של תכנון העיר\".",
    "pageid": 325
  },
  {
    "title": "יריחו (טיל)",
    "extract": "טיל יריחו הוא שם כולל לסדרת טילים בליסטיים שפיתחה ישראל החל משנות ה-60 של המאה ה-20. לפי פרסומים זרים הדגם הנוכחי הוא יריחו 3, טיל בליסטי בין-יבשתי עם טווח של אלפי קילומטרים ויכולת לשאת ראש קרב גרעיני. לפי ההערכות, מטרתם העיקרית של הטילים היא הרתעה אסטרטגית.",
    "pageid": 193554
  },
  {
    "title": "כדורסל במשחקים האולימפיים",
    "extract": "טורניר כדורסל נערך במשחקים האולימפיים בקביעות מאז אולימפיאדת ברלין (1936), לאחר שקודם לכן נערכו אירועי ראווה מחוץ לתוכנית הרשמית באולימפיאדת סנט לואיס (1904) ובאולימפיאדת לוס אנג'לס (1932). בתחילה התקיים טורניר לגברים בלבד, וטורניר לנשים נערך לראשונה באולימפיאדת מונטריאול (1976).\nנבחרת ארצות הברית מחזיקה בשיא הזכיות בטורניר הגברים עם 15 זכיות, כולל שבעת הטורנירים הראשונים בהם זכתה ללא הפסד, ובשיא הזכיות בטורניר הנשים עם 8 זכיות, כולל ששת הטורנירים האחרונים.",
    "pageid": 689208
  },
  {
    "title": "ליונל מסי",
    "extract": "לְיוֹנֵל אַנדְרֶס \"לֵאוֹ\" מֶסִי קוּצִ'יטִינִי (או לִיאוֹנֵל; בספרדית: Lionel Andrés \"Leo\" Messi Cuccittini; נולד ב־24 ביוני 1987) הוא כדורגלן ארגנטינאי, המשחק בעמדות החלוץ והקשר ההתקפי במועדון האמריקאי אינטר מיאמי ובנבחרת ארגנטינה, בהם הוא משמש כקפטן. מכונה \"הפרעוש\" (בספרדית: \"La Pulga\"), בשל זריזותו וקומתו הנמוכה. מסי נחשב על ידי רבים לשחקן הכדורגל הגדול בכל הזמנים. הוא זכה בשמונה כדורי זהב ושישה נעלי זהב, ונבחר גם לנבחרת כל הזמנים של כדור הזהב. עד שעזב ב־2021, בילה את כל הקריירה המקצוענית שלו במועדון הקטלוני ברצלונה, עימה זכה ב־35 תארים, כולל עשר זכיות בלה ליגה, שבע זכיות בגביע המלך הספרדי וארבע זכיות בליגת האלופות. ככובש פורה ופליימייקר יצירתי, מסי מחזיק בשיאי שערים ובישולים רבים, הוא מלך השערים בכל הזמנים של הלה ליגה (474) ומלך השערים בהיסטוריה של נבחרות אמריקה הדרומית (104). מסי הבקיע 837 שערים בקריירת הבוגרים שלו, הוא סגן מלך השערים בכל הזמנים לפי הפדרציה הבין-לאומית להיסטוריה וסטטיסטיקה של הכדורגל. הוא מלך השערים עבור מועדון בודד (672) ומלך השערים של נבחרת ארגנטינה. הישגיו האישיים והקבוצתיים של מסי קיבעו את מעמדו כאחד מגדולי הכדורגלנים בכל הזמנים, ולדעת רבים גם כטוב בהיסטוריה.\nמסי נולד וגדל ברוסאריו, שם החל לשחק בילדותו במחלקות הנוער של ניואל'ס אולד בויס. בשנת 2000, בגיל 13, עבר לספרד והוחתם בברצלונה, שהסכימה לממן עבורו טיפול רפואי יקר בהורמון גדילה, לו הזדקק. באוקטובר 2004 שיחק לראשונה בקבוצה הבוגרת בגיל 17 בלבד. בשלוש השנים הבאות הוא ביסס את מעמדו כשחקן אינטגרלי עבור המועדון, ואף זכה בשתי אליפויות ספרד ואליפות אירופה. בעונתו המלאה הראשונה במדי הקבוצה, 2008/2009, הוא הוביל את הקבוצה לזכייה בטרבל ראשון מסוגו בכדורגל הספרדי. בהמשך שנת 2009 זכה בכדור הזהב בגיל 22 בלבד, והוא הוסיף וזכה בפרס בשלוש העונות הבאות והפך לשיאן הזכיות בו ולכדורגלן הראשון שזכה בו ארבעה פעמים ברציפות. בעונת 2011/2012, הוא כבש 50 שערי ליגה ו־73 שערים בכל המסגרות עבור ברצלונה, שיא אירופי של כל הזמנים. במהלך שנת 2012, כבש 91 שערים ב־69 הופעות במדי ברצלונה וארגנטינה, דבר שהוכר על ידי גינס כשיא עולמי. בשתי העונות הבאות זכה יריבו כריסטיאנו רונאלדו בכדור הזהב, וב־2015 זכה מסי בפעם החמישית לאחר עונת טרבל נוספת בה שבר את שיא השערים של הלה ליגה, שהחזיק מעמד 60 שנה. מסי הפך לקפטן הקבוצה ב־2018, וזכה בכדור הזהב השישי ונעל הזהב השישית שלו בסיום אותה עונה. ב־2021, לאחר שנות שפל בברצלונה, עזב מסי את ברצלונה שלא יכלה להכיל את חוזהו מבחינה כלכלית, וחתם במועדון הצרפתי פריז סן-ז'רמן, עימה זכה באליפות צרפת בעונת 2021/2022. ב-2023 חתם במועדון אינטר מיאמי.\nכשחקן נבחרת ארגנטינה, מסי הוא מלך השערים (106) ושיאן ההופעות (180) בכל הזמנים. ברמת הנוער, מסי זכה בגביע העולם בכדורגל עד גיל 20 ב־2005, בטורניר בו היה השחקן והכובש המצטיין, ומדליית זהב אולימפית באולימפיאדת בייג'ינג. סגנון המשחק שלו, מכדרר שמאלי ונמוך קומה, גרר השוואות לבן ארצו דייגו מראדונה, שהכריז אז על מסי כיורשו. לאחר הופעת בכורה בנבחרת הבוגרת ב־2005, הפך מסי במונדיאל 2006 לארגנטינאי הצעיר שמשחק וכובש בגביע העולם, הגיע לגמר קופה אמריקה 2007 (בו נבחר לשחקן הצעיר המצטיין) ולרבע גמר מונדיאל 2010. כקפטן הנבחרת החל מ־2011, הוביל מסי את נבחרתו לשלושה גמרים רצופים: גמר מונדיאל 2014, גמר קופה אמריקה 2015 וגמר קופה אמריקה 2016, אך היא הפסידה בכולם. לאחר ההפסד האחרון פרש מהנבחרת, אך חזר לאחר זמן קצר בעקבות לחץ כבד בארגנטינה. הוא הוביל את ארגנטינה להעפלה למונדיאל 2018, מקום שלישי בקופה אמריקה 2019, זכייה בקופה אמריקה 2021, בה נבחר לשחקן המצטיין והיה מלך השערים והבישולים, ובסיום שנת 2021 הוא זכה בכדור הזהב השביעי שלו. בשנת 2022 הוביל את נבחרתו לזכייה בפיינליסימה ובמונדיאל 2022, בו נבחר לשחקן המצטיין וזכה בנעל הכסף, עם שבעה שערים.\nמסי מעניק חסות לחברת אדידס מאז 2006. לפי העיתון פראנס פוטבול, הוא היה המשתכר הבכיר בעולם הכדורגל בחמש שנים מתוך שש בין 2009–2014 והוא דורג כספורטאי המרוויח ביותר לפי פורבס בשנים 2019 ו־2022. מסי נכלל ברשימת 100 המשפיעים בעולם של טיים מגזין בשנים 2011 ו־2012. בשנת 2020 זכה בפרס לוריוס לספורטאי השנה, והפך לספורטאי הקבוצתי הראשון שזוכה בפרס.",
    "pageid": 336762
  },
  {
    "title": "מדינות לפי שם",
    "extract": "ערך זה מפרט את רשימת המדינות המוכרות, המדינות שאינן מוכרות, ורשימת הטריטוריות שאינן ריבוניות.",
    "pageid": 233513
  },
  {
    "title": "מלחמת גוג ומגוג",
    "extract": "מלחמת גוג ומגוג הוא מושג הקיים במסורות שונות ביהדות, בנצרות ובאסלאם, המתאר מלחמה או סדרת מלחמות שצפויות להתרחש באחרית הימים. גוג ומגוג קשורים בכוחות הרוע: האנטיכריסט במסורת הנוצרית, ארמילוס במסורת היהודית ואל-מסיח א-דג'ל במסורת המוסלמית.\nבמסורת היהודית גוג ומגוג הם עמים השוכנים בצפון שיתקיפו את עם ישראל לאחר שכבר ישוב לארץ ישראל מגלותו. אלוהים ילחם כנגדם, וינצח וישמיד אותם באמצעות מהפכה קוסמית עולמית, שאחריה תבוא גאולה שלמה לעם ישראל וכל העמים יכירו בגדולת אלוהי ישראל. בנצרות ובאסלאם גוג ומגוג הם עמים פראיים השוכנים אי-שם בקצווי העולם וזוממים ביחד עם כוחות הרשע להשתלט על העולם. באחרית הימים הם עתידים לפרוץ את המחסומים העוצרים בעדם. רק האלוהים יצליח להילחם כנגדם ולהכניע אותם. אחרי מלחמה זו יגיע זמן ימות המשיח, יום הדין או הגאולה לעולם.\nבשלוש הדתות האברהמיות היו מי שהתייחסו לגוג ומגוג כאל אלגוריה לכוחות רשע הקיימים בנפש האדם או במציאות החברתית או הפוליטית. בתקופות שונות היו שזיהו אותם עם עמים או מעצמות שנתפסו כאיום קיומי ממשי על החברה והדת וכחלק מיום הדין ומסוף העולם העומדים להגיע. אמונות אלה ממשיכות להתקיים ותופסות מקום בהשקפות העולם ובפירושים למציאות הפוליטית והחברתית האקטואלית.",
    "pageid": 264328
  },
  {
    "title": "מלחמת העולם הראשונה",
    "extract": "מלחמת העולם הראשונה התחוללה בין השנים 1914–1918, והייתה המלחמה הגדולה ביותר בהיסטוריה עד זמנה. המלחמה נקראה באותה עת \"המלחמה הגדולה\" וכן \"המלחמה שתסיים את כל המלחמות\". השם \"מלחמת העולם הראשונה\" נטבע בשנת 1920 על ידי סגן-אלוף צ'ארלס רפינגטון בספרו \"The first world war, 1914–1918”. נהרגו בה למעלה מ-16.5 מיליון בני אדם, מתוכם כ־40% אזרחים.\nעיקרה של המלחמה התחולל באירופה, שבה היא נחלקה לחמש חזיתות עיקריות:\n\nהחזית המערבית, שכללה את בלגיה ואת צפון־מזרח צרפת.\nהחזית המזרחית, שכללה את מזרח אירופה עד גבול האימפריה הרוסית.\nחזית הבלקן.\nזירת המזרח התיכון, שנפרשה על-פני האימפריה העות'מאנית.\nהחזית האיטלקית, שהייתה באזור צפון איטליה.\nבנוסף לחמש חזיתות אלו, ששתיים מהן, החזית המערבית והחזית המזרחית, נחשבו לחזיתות החשובות ביותר במלחמה, התקיימה לחימה גם בזירה הימית ובמספר זירות משנה: דרום-מזרח אסיה, הים הצפוני, אפריקה ועוד.\nהמלחמה ארכה ארבע שנים ונהרגו בה מיליונים רבים של בני אדם משני הצדדים, אך בתחילתה איש ממקבלי ההחלטות לא שיער שהיא תהיה כה ארוכה וכה רבת הרוגים.",
    "pageid": 340
  },
  {
    "title": "מלחמת העולם השנייה",
    "extract": "מלחמת העולם השנייה הייתה עימות צבאי כלל עולמי ובין יבשתי, שנמשך בין השנים 1939–1945 והמלחמה הגדולה ביותר בהיסטוריה האנושית. היא הקיפה כמעט את כל העולם, כללה את גיוסם של מאות מיליוני בני אדם והובילה לכ-70 מיליון אבידות בנפש, יותר מבכל מלחמה אחרת. כמעט כל מדינות העולם השתתפו במלחמה בצורה ישירה או עקיפה. המלחמה התחוללה באזורים נרחבים על פני כדור הארץ, יותר מבכל מלחמה אחרת: בסין, דרום-מזרח אסיה, המזרח התיכון, צפון ומרכז אפריקה, במזרח אירופה, בסקנדינביה, במערב אירופה, באיי האוקיינוס השקט ואיי יפן וכן בים – באוקיינוסים האטלנטי, השקט וההודי, בים התיכון, השחור והצפוני ואף באוקיינוס הקרח הצפוני. לחימה עזה התנהלה גם במרחבים האוויריים השונים. לקראת סוף המלחמה נעשה השימוש הראשון והיחיד בנשק גרעיני למטרות צבאיות – הפצצת הערים היפניות הירושימה ונגסאקי.\nבזירה האירופית החלה המלחמה ב-1 בספטמבר 1939 עם פלישת גרמניה הנאצית לפולין, והסתיימה ב-8 במאי 1945 עם חתימת גרמניה הנאצית על חוזה הכניעה הסופי. בזירה האסייתית מקובל לראות את תחילת המלחמה עם הפלישה היפנית לסין ופרוץ מלחמת סין–יפן השנייה ב-7 ביולי 1937, והסתיימה ב-15 באוגוסט 1945 עם כניעת האימפריה היפנית לארצות הברית, לאחר הטלת שתי פצצות האטום בידי ארצות הברית ב-6 וב-9 באוגוסט. \"ילד קטן\" על העיר היפנית הירושימה. ו\"איש שמן\" על העיר נגסאקי. ב-2 בספטמבר (של אותה שנה) נערכה כניעתה הרשמית של יפן לבעלות הברית ואיתה סיומה הרשמי של המלחמה.\nבמהלך מלחמת העולם השנייה התרחשה גם השואה – רצח עם שיטתי בו נרצחו על ידי הנאצים ועוזריהם כשישה מיליון יהודים מאירופה ומצפון אפריקה. המלחמה העולמית אפשרה לנאצים להחריף באופן קיצוני את פעולותיהם נגד היהודים. לפני המלחמה התמקדה מדיניותה של גרמניה הנאצית בעיקר באפליית יהודים ובעידוד הגירתם. בזמן המלחמה, לאחר שכבשו שטחים נרחבים באירופה, עברו הנאצים לפעולות חריפות הרבה יותר כלפי היהודים: ריכוזם בגטאות ובמחנות, ושילוחם למחנות השמדה לצורך רצח עם שיטתי והשמדה המונית, שבוצעו מתוך קנאות אידאולוגית אנטישמית קיצונית. מלבד היהודים, הנאצים רצחו גם מיליוני לא־יהודים במלחמת העולם השנייה, בהם צוענים, גרמנים בעלי מוגבלויות ופגועי נפש, אזרחים פולנים, הומואים, לסביות ושבויי מלחמה מברית המועצות.\nהצדדים הלוחמים נחלקו לשני מחנות: מדינות הציר ובעלות הברית. המדינות העיקריות במחנה הציר היו גרמניה הנאצית, איטליה הפשיסטית והאימפריה היפנית. המדינות העיקריות במחנה בעלות הברית היו בריטניה, צרפת, ברית המועצות, ארצות הברית, והרפובליקה הסינית. צרפת חדלה להיות חלק מבעלות הברית בעקבות תבוסתה לגרמניה במאי 1940 לאחר ההפסד במערכה על צרפת וכינון ממשלת וישי (עם זאת, כוחות צרפתיים קטנים המשיכו להילחם לצד בעלות הברית במסגרת צבא צרפת החופשית), וחזרה למחנה בעלות הברית לאחר ששוחררה מהכיבוש הגרמני בקיץ 1944. ברית המועצות חתמה על הסכם אי לוחמה עם גרמניה הנאצית ב-23 באוגוסט 1939 (הסכם ריבנטרופ מולוטוב) וחברה למחנה בעלות הברית רק לאחר הפלישה הגרמנית לשטחה ב-22 ביוני 1941 כחלק ממבצע ברברוסה. ארצות הברית הצטרפה למלחמה רק לאחר המתקפה היפנית על בסיס בנמל פרל הארבור ב-7 בדצמבר 1941. סין נלחמה נגד הכיבוש היפני כבר החל מ-1937 במסגרת מלחמת סין–יפן השנייה, שהייתה אחת מזירות מלחמת העולם השנייה.\nמדינות נוספות חברו למדינות הציר או לבעלות הברית ממניעים שונים, דוגמת כיבוש, איום או שותפות אידאולוגית. מספר מדינות נותרו נייטרליות, דוגמת שווייץ ושוודיה. הגורם הישיר לפרוץ המלחמה היה מדיניותן התוקפנית של מדינות הציר, ובעיקר גרמניה הנאצית בראשות אדולף היטלר.\nהמלחמה התנהלה במספר זירות עיקריות: זירת מזרח אירופה (החזית המזרחית במלחמת העולם השנייה), זירת מערב אירופה (החזית המערבית במלחמת העולם השנייה), זירת הים התיכון (שכללה את המערכות בבלקן, בצפון אפריקה, בסיציליה ובאיטליה), זירת האוקיינוס השקט, המערכה בסין (מלחמת סין-יפן השנייה), וזירת דרום-מזרח אסיה.\nבשלב הראשון של המלחמה (1942-1939) זכו מדינות הציר בשורה של הצלחות והשתלטו על שטחים נרחבים באירופה ובאסיה. גרמניה הנאצית (בסיוע מוגבל של איטליה, רומניה, הונגריה, בולגריה ופינלנד) כבשה את רוב שטח אירופה היבשתית, כולל חלק גדול משטח ברית המועצות האירופאית, ואיימה על מעמדה של האימפריה הבריטית באגן הים התיכון. במקביל השתלטה האימפריה היפנית על שטחים נרחבים בסין, דרום מזרח אסיה, ומזרח האוקיינוס השקט. החל מהמחצית השנייה של שנת 1942 הצליחו כוחות בעלות הברית לבלום את התקדמות כוחות הציר ולאחר מכן לעבור למתקפת נגד. בשלב השני של המלחמה (1945-1943) נדחקו כוחות הציר בהדרגה מהשטחים שכבשו בראשית המלחמה, בלחץ צבאות בעלות הברית, שנהנו מעדיפות גדולה על הצד השני בכל הפרמטרים, ובסופו של דבר הובסו ואולצו להיכנע ללא תנאים.\nהתוצאות העיקריות של המלחמה היו: כיבוש הרייך הגרמני השלישי (שכלל את שטח גרמניה, אוסטריה וחלק מפולין של ימינו) ופירוק האימפריה היפנית על ידי בעלות הברית, חלוקת גרמניה, הפיכת שתי המנצחות הגדולות של המלחמה – ארצות הברית וברית המועצות – למעצמות-על, פירוק האימפריות הקולוניאליסטיות של מספר מדינות אירופאיות, ובראשן בריטניה, באסיה ובאפריקה, וחלוקת העולם בין שני גושים פוליטיים יריבים (המלחמה הקרה) : הגוש המערבי, שכלל את ארצות הברית, מערב אירופה, רוב אמריקה הלטינית, יפן, אוקיאניה ועוד, ומולו הגוש המזרחי, או הגוש הקומוניסטי, שכלל את ברית המועצות, גרורותיה במזרח אירופה, סין הקומוניסטית ועוד.\nהיקף ההרס והמוות שגרמה המלחמה, הוביל להקמת גופים בינלאומיים, כגון האו\"ם, שנועדו לפעול על מנת למנוע עימותים צבאיים ולשמור על יחסי השלום בין מדינות העולם. כתוצאה מהניצחון במלחמה, במועצת הביטחון של האו\"ם עד היום שמור מקום קבוע וזכות וטו לחמש המדינות המובילות מבעלות הברית.",
    "pageid": 329
  },
  {
    "title": "מלחמת העצמאות",
    "extract": "מלחמת העצמאות (נקראת גם: מלחמת השחרור, מלחמת הקוממיות, מלחמת תש\"ח, ומלחמת 1948; בערבית: حرب فلسطين 1948, תעתיק: חַרְבּ פִלַסְטִין 1948, תרגום: מלחמת פלשתינה 1948) פרצה ב-30 בנובמבר 1947. בבוקר היום שלאחר קבלת תוכנית החלוקה בעצרת האו\"ם, פתחו ערביי ארץ ישראל בהתקפות כנגד היישוב היהודי בארץ ישראל כדי למנוע את יישומה. בכך נפתח השלב הראשון של המלחמה, המכונה לעיתים בשם \"מלחמת האזרחים\", משום שהלחימה התאפיינה בעימות צבאי מוגבל בין הכוחות הצבאיים של הערבים לבין כוח המגן העברי של היישוב היהודי בארץ, אף על פי שיחידות מתנדבים מטעם הליגה הערבית (צבא ההצלה), ובהמשך גם מתנדבים מן האחים המוסלמים, השתתפו גם הם בלחימה בצד הערבי. היקף הלחימה הוגבל מאוד בשל נוכחות הצבא הבריטי, אף על פי שהיה בתהליך של פינוי כוחותיו משטח ארץ ישראל המנדטורית. החל מראשית אפריל 1948 עבר כוח המגן העברי למתקפה באזורים שונים בארץ ישראל, ועד השלמת פינוי הצבא הבריטי ותום המנדט, הביסו את הכוחות הערביים הבלתי סדירים שעמדו מולם.\nב-14 במאי 1948, יומו האחרון של המנדט הבריטי, הכריזה הנהגת היישוב היהודי בראשות דוד בן-גוריון על הקמת מדינה יהודית בארץ ישראל, אשר תיקרא \"מדינת ישראל\". למחרת פלשו לתחומי הארץ הצבאות הסדירים של מספר מדינות ערביות (סוריה, עיראק, עבר הירדן ומצרים) בסיוע כוחות צבא קטנים יחסית מלבנון וערב הסעודית, ובכך החל השלב השני של מלחמת העצמאות. נהוג לחלק שלב זה לשני שלבי משנה עיקריים: בשלב הראשון, שהסתיים עם כניסת ההפוגה הראשונה במלחמה, בלמו כוחות ההגנה (החל מסוף מאי כוחות צה\"ל), בהם השתלבו בהדרגה אצ\"ל ולח\"י, את המתקפה הערבית, והיוזמה הצבאית הייתה בעיקר בידי הצד הערבי. בשלב השני, שהחל לאחר תום \"ההפוגה הראשונה\", עברה היוזמה הצבאית לידי צה\"ל, והצבאות הערביים נמצאו בעיקר במגננה. שלב זה התאפיין בשורה של מבצעים של צה\"ל, ובתקופות ארוכות של הפוגה, שנכפו על הצדדים הלוחמים על ידי החלטות מועצת הביטחון של האומות המאוחדות, בגיבוי מעצמות המערב.\nהלחימה בפועל בין צה\"ל, לבין הצבאות הערביים בשטח ארץ ישראל, הסתיימה כבר בינואר 1949, אך המלחמה תמה רשמית רק ב-20 ביולי 1949, עם חתימת הסכם שביתת הנשק האחרון בין ישראל לשכנותיה הערביות, הסכם שביתת הנשק עם סוריה. ישראל ועבר הירדן (ממלכת ירדן של ימינו) היו המרוויחות העיקריות מהמלחמה (לפחות מהבחינה הטריטוריאלית) ואילו ערביי ארץ ישראל היו המפסידים העיקריים. צבאות המדינות הערביות שפלשו לתחומי ארץ ישראל, או נטלו חלק בלחימה, ספגו ברובם מכה קשה, במיוחד הצבא המצרי. ארץ ישראל המערבית נחלקה בין ממלכת עבר הירדן, שכבשה את יהודה ושומרון; מצרים, שכבשה את רצועת עזה; ומדינת ישראל, שהרחיבה את גבולותיה אל מעבר לשטח שיועד למדינה היהודית במסגרת החלטת החלוקה. ירושלים, שנועדה להיות תחת שלטון בין-לאומי, חולקה בין ישראל לירדן: השכונות הערביות במזרח העיר והעיר העתיקה של ירושלים (כולל הרובע היהודי) נותרו בשליטת ממלכת ירדן עד מלחמת ששת הימים, ואילו ישראל השתלטה על החלק המערבי של העיר, כולל מספר שכונות ערביות. בהסכמי שביתת הנשק שסיימו את המלחמה הכירו המדינות הערביות השכנות דה פקטו בגבולות החדשים של ישראל.\n\nבמהלך המלחמה ספגו הכוחות הצבאיים של היישוב היהודי בארץ ישראל (ממאי 1948 צבא הגנה לישראל) והאוכלוסייה האזרחית היהודית, יותר מ-6,000 הרוגים, כאחוז מכלל האוכלוסייה היהודית בארץ ישראל עם פרוץ המלחמה. הכוחות הצבאיים הערביים שהשתתפו במלחמה, וערביי ארץ ישראל, ספגו אף הם אבדות ניכרות. במהלך המלחמה נאלצו מאות אלפי תושבים ערבים לעזוב את בתיהם בנסיבות שונות, והפכו לפליטים, ומאות כפרים ערביים ננטשו או נחרבו. לאחר המלחמה נאסרה חזרת רוב הפליטים הערבים לבתיהם, על ידי ממשלת ישראל. אירועים אלה כונו על ידי הערבים בשם \"הנכבה\" (בערבית: النكبة – \"האסון\"). ערב המלחמה, במהלכה ולאחריה נקמו המימסדים של מדינות ערב בהכוונת הליגה הערבית את תקומת מדינת ישראל ותבוסתן בקרב בקהילות היהודיות בארצות ערב, ומאות אלפי היהודים שחיו בהן מאות שנים היו לפליטים חסרי כל שרכושם הולאם.",
    "pageid": 348770
  },
  {
    "title": "נירה שויאר",
    "extract": "נירה שויאר (1934 - 27 ביולי 2024) הייתה מחברת של ספרי בישול בישראל, מחלוצי הספרות הקולינרית בישראל ובין התורמים להתפתחות התרבות הקולינרית בה. ספרה \"עוגות לכל עת\", שיצא לאור לראשונה בשנת 1979, הפך לאבן דרך בתחום האפייה הביתית בישראל.",
    "pageid": 2359798
  },
  {
    "title": "נצרות ודרוזים",
    "extract": "יחסי הנוצרים והדרוזים היסטורית; התאפיינו בשיתוף פעולה ובדו קיום, לצד תקופות חריגות של עימותים קשים ומעשי אלימות כולל מעשי טבח שביצעו הדרוזים בנוצרים במרד הר הלבנון. הנצרות והדרוזים הן דתות אברהמיות החולקות קשר מסורתי היסטורי, עם כמה הבדלים תאולוגיים עיקריים. שתי הדתות חולקות מקום מוצא משותף במזרח התיכון, והן מונותאיסטיות. שתי הדתות מכבדות את ישו.\nהנצרות היא דת מונותיאיסטית אברהמית המבוססת על חייו ותורתו של ישו. חסידיו, הידועים כנוצרים, מאמינים שישו הוא המשיח, שביאתו כמשיח התנבאה בברית הישנה, ונכתבה בברית החדשה. הכתוב העיקרי של הנצרות הוא התנ\"ך. זוהי הדת הגדולה בעולם עם כ-2.4 מיליארד עוקבים.\nיתרו כהן מדיין נחשב לאב קדמון של הדרוזים, המייסד הרוחני והנביא הראשי. הדת הדרוזית היא דת מונותיאיסטית ואברהמית המבוססת על תורתם של חמזה בן-עלי בן-אחמד והח'ליף הפאטימי השישי אל-חאכם בִאַמְר אללה, ופילוסופים יוונים כמו אפלטון, אריסטו, פיתגורס וזנון מציטיום. איגרות החוכמה הן הטקסט הבסיסי של האמונה הדרוזית. למרות שהאמונה התפתחה במקור מתוך האסלאם האיסמעילי, הדרוזים אינם מזדהים כמוסלמים ואינם רואים עצמם עוד מוסלמים. מספר הדרוזים ברחבי העולם הוא בין 800,000 למיליון, כאשר רובם המכריע מתגוררים בלבנט.",
    "pageid": 2154818
  },
  {
    "title": "סטפן קרי",
    "extract": "ורדל סטפן \"סטף\" קרי השני (באנגלית: Wardell Stephen \"Steph\" Curry II; נולד ב-14 במרץ 1988) הוא כדורסלן אמריקאי, המשחק בעמדת הרכז בקבוצת גולדן סטייט ווריורס מליגת ה-NBA, וכן בנבחרת ארצות הברית.\nקרי נחשב לאחד משחקני הכדורסל הטובים בעולם וידוע בשליטתו בכדור וביכולות הקליעה שלו, במיוחד ממרחק רב. זכה ארבע פעמים באליפות ה-NBA, פעמיים בתואר השחקן המצטיין של העונה וכן בתואר השחקן המצטיין של סדרת הגמר. ומחזיק בתואר שיאן השלשות בכל הזמנים בליגת ה-NBA.\nסטפן הוא בנו של שחקן העבר דל קרי, ואחיו הבכור של סת' קרי גם הוא שחקן בליגת ה-NBA.",
    "pageid": 787207
  },
  {
    "title": "סיירת מטכ\"ל",
    "extract": "סיירת מטכ\"ל (בעבר \"יחידה 269\" או \"יחידה 262\") היא יחידת עילית של אגף המודיעין בכוחות המיוחדים של צה\"ל, ומהווה אחת מיחידות העילית של צה\"ל.  היחידה מאומנת בכל סוגי הלחימה, ומתמחה בסיור מיוחד, לוחמה בטרור, ואף מוסמכת גם כיחידת השתלטות. מבחינה ארגונית, היחידה כפופה למערך המבצעים המיוחדים, באגף המודיעין.",
    "pageid": 17560
  },
  {
    "title": "עוצבת האש",
    "extract": "אוגדה 98, הידועה בכינויה עוצבת האש, היא אוגדה סדירה של חטיבות צנחנים וקומנדו בצה\"ל. האוגדה כפופה לפיקוד המרכז, ולוחמיה מתמחים בביצוע איגוף אנכי בצניחה, או נחיתת סער באמצעות מסוקי סער ומטוסי תובלה, ולחימה בעומק שטח האויב.",
    "pageid": 411420
  },
  {
    "title": "עלווים",
    "extract": "עַלַווים (בערבית: علويون, מקובל גם הכתיב עלאווים) הם קבוצה אתנו-דתית שמקורה באסלאם, המרוכזת באזור הלבנט. מבחינה דתית יש הרואים בדת העלווית כדת עצמאית, ויש הרואים בה פלג אזוטרי באסלאם השיעי. מרכזה של הקבוצה בסוריה, בה מתגוררים כ-3 מיליון עלווים (כ-11% מהאוכלוסייה הסורית) מתוך כ-4.6 מיליון עלווים בעולם.\nהמונח \"עלווי\" הוא מונח חדש יחסית, והופיע רק במהלך המאה ה-19. המונח מתייחס לזיקתם של העלווים אל בן דודו של הנביא מוחמד, האימאם עלי בן אבי טאלב, שתומכיו ייסדו את האמונה השיעית, בעוד שלאורך הדורות הם כונו \"נוס'יירים\" (نصيرية, נהגה גם נֹצֵירים). \nהנשיאים הסורים חאפז אל-אסד ובנו בשאר אל-אסד השולטים בסוריה מאז שנת 1970 הם ממוצא עלווי, וכן רבים מן האוליגרכיה הצבאית והפוליטית של סוריה.",
    "pageid": 23410
  },
  {
    "title": "ענר שפירא",
    "extract": "ענר אליקים שפירא (12 במרץ 2001 – 7 באוקטובר 2023) היה לוחם סיירת הנח\"ל שעזר להציל את חייהם של שבעה אנשים שברחו מהטבח בפסטיבל נובה ומצאו מחסה במיגונית ליד רעים. שפירא היה יוצר מוזיקה ואמנות, ולאחר מותו משפחתו הוציאה לאור חלק מהשירים שהקליט באלבום \"מבוא לענרכיזם\".",
    "pageid": 2286846
  },
  {
    "title": "פיגועי 11 בספטמבר",
    "extract": "פיגועי 11 בספטמבר (הידועים גם בשם 9/11 הנגזר מהתאריך בתצורה האמריקנית ולפיכך נהגים Nine Eleven ומוכרים בתקשורת בשמות אסון מגדלי התאומים או פיגועי מרכז הסחר העולמי – על-אף שפגעו גם במטה הפנטגון) היו סדרה של פיגועי תופת והתאבדות איסלאמיסטיים מתוכננים מראש ומתוזמנים של ארגון אל-קאעידה במקביל שהתרחשו ברחבי ארצות הברית, הנחשבים לפיגועי הטרור הגדולים והקטלניים ביותר בהיסטוריה של האנושות, ולמתקפה הגדולה ביותר על אדמת אמריקה. פיגועים אלו הובילו את ארצות הברית של ממשל ג'ורג' ווקר בוש ביחד עם מדינות רבות וצבאות נוספים למלחמת אפגניסטן (2001–2021), וכן למלחמה העולמית בטרור המוסלמי.\nבבוקר יום שלישי, 11 בספטמבר 2001, כ\"ג אלול ה'תשס\"א, תשעה עשר מחבלים שהשתייכו לארגון הטרור האסלאמיסטי \"אל-קאעדה\" חטפו ארבעה מטוסי נוסעים. החוטפים הטיסו שניים מהמטוסים, טיסה 175 של יונייטד איירליינס וטיסה 11 של אמריקן איירליינס, וריסקו אותם בכוונה במגדלי התאומים שבמרכז הסחר העולמי שבעיר ניו יורק. הפגיעה במגדל הדרומי הועברה בשידור חי לעיני מיליוני צופים ברחבי העולם, כך גם קריסתם של המגדלים, אשר קרסו בתוך פחות משעתיים. את המטוס השלישי, טיסה 77 של אמריקן איירליינס, ריסקו החוטפים אל תוך בניין הפנטגון בארלינגטון שבווירג'יניה. כוונת הטרוריסטים הייתה לרסק את המטוס הרביעי, טיסה 93 של יונייטד איירליינס, אל תוך הבית הלבן או בניין הקפיטול בוושינגטון, אך המטוס התרסק לבסוף בשדה פתוח ליד שנקסוויל, פנסילבניה, לאחר שנוסעי המטוס היו מודעים למאורע ואז פרץ מאבק בינם לבין החוטפים. 2,977 אזרחים, נוסעים וצוות של ארבעת המטוסים, נספו בהתקפות אלו, ויותר מ-6,000 נפצעו. נהרגו גם 19 הטרוריסטים שחטפו את ארבעת המטוסים.\nארצות הברית הטילה מיד את האחריות לפיגועים על ארגון אל-קאעידה, אך רק בשנת 2004 קיבל מנהיג הארגון, אוסאמה בן לאדן, אחריות על ביצוע הפיגועים, לאחר שלוש שנים של הכחשה. בין הסיבות לפיגועים מנה בן לאדן את תמיכת ארצות הברית בישראל, נוכחות הצבא האמריקאי בערב הסעודית, המעורבות האמריקאית במלחמת המפרץ והסנקציות נגד עיראק. תגובת ארצות הברית לפיגועי 11 בספטמבר הייתה פתיחת המלחמה בטרור ופלישה לאפגניסטן במטרה להפיל את שלטון הטליבאן, פטרונו של אל-קאעידה. בעקבות הפיגועים השתנה היחס העולמי לטרור, ומדינות רבות חוקקו חוקים חדשים למלחמה בטרור, וכמו כן הרחיבו את סמכויותיהם, היקפם וציודם של כוחות אכיפת החוק. לאחר שנים של מצוד בן לאדן אותר ונהרג במתחם מגוריו שבפקיסטן, במאי 2011.\nהריסת מגדלי התאומים הובילה לפגיעה עמוקה בכלכלת מנהטן, בד בבד עם השפעה משמעותית על השווקים העולמיים. ניקוי אזור מרכז הסחר העולמי מההרס הרב הושלם רק במאי 2002. הפנטגון שופץ בתוך כשנה. באתרי הפיגועים בניו-יורק, בפנטגון ובפנסילבניה הוקמו אתרי זיכרון. בגראונד זירו הוקם מגדל החירות, שגובהו 1,776 רגל (541 מטר), כשנת הכרזת העצמאות של ארצות הברית.",
    "pageid": 1705
  },
  {
    "title": "צ'רקסים",
    "extract": "צ'רקסים, הנקראים בפי עצמם אדיגים (באדיגית: Адыгэхэ), הם עם קווקזי המורכב מ־12 שבטים שמתגוררים בעיקר בצפון הקווקז שברוסיה, בטורקיה ובשאר המזרח התיכון. בישראל (ראו הצ'רקסים בישראל) ישנה קהילה קטנה של צ'רקסים המתגוררים בעיקר בשני כפרים בגליל: כפר כמא בגליל התחתון וריחאניה בגליל העליון. רוב הצ'רקסים, לרבות אלו שבישראל, משתייכים לאסלאם הסוני.\nהצ'רקסים מהווים כ־0.05% מאוכלוסיית מדינת ישראל.",
    "pageid": 30163
  },
  {
    "title": "צבי סוכות",
    "extract": "צבי ידידיה סוכות (נולד בי\"ד בתשרי ה'תשנ\"א, 3 באוקטובר 1990) הוא חבר כנסת ויו\"ר ועדת המשנה של ועדת החוץ והביטחון לענייני אזור יהודה ושומרון מטעם רשימת \"הציונות הדתית\". לפני כניסתו לכנסת היה עורך השבועון \"גילוי דעת\", יו\"ר תנועת אמונים, מנכ\"ל מפלגת עוצמה יהודית, דובר הישוב יצהר ועוזרו של יו\"ר מועצה אזורית שומרון יוסי דגן.",
    "pageid": 2120227
  },
  {
    "title": "צרפת",
    "extract": "צָרְפַת (נקראת רשמית: הרפובליקה הצרפתית; בצרפתית: République française, \"רֶפובְּלִיק פרָאנְסֶז\") היא מדינה במערב אירופה המחזיקה גם מספר טריטוריות ביבשות אחרות. היא משתרעת בין הים התיכון בדרום, מפרץ ביסקאיה במערב, התעלה האנגלית בצפון-מערב, ונהר הריין והאלפים במזרח.\nצרפת המטרופוליטנית גובלת בבלגיה ובלוקסמבורג בצפון-מזרח, בגרמניה, בשווייץ ובאיטליה במזרח, במונקו בדרום-מזרח, ובאנדורה וספרד בדרום. לצרפת חיבור יבשתי מלאכותי לממלכה המאוחדת באמצעות מנהרת התעלה, העוברת מתחת לתעלה האנגלית. צרפת היא המדינה המתויירת ביותר בעולם; בשנת 2018 הגיעו אליה 89.4 מיליון תיירים זרים.\nצרפת היא רפובליקה דמוקרטית, ועקרונותיה המרכזיים מבוטאים בהצהרת זכויות האדם והאזרח. כחברת ארגון המדינות המתועשות (G7)‏ ו-G20, זוהי מדינה מפותחת אשר כלכלתה מהגדולות בעולם. היא אחת המדינות המייסדות של האיחוד האירופי ושל ברית נאט\"ו, והמדינה הגדולה ביותר באיחוד האירופי מבחינת שטח והשנייה בגודל האוכלוסייה והכלכלה. צרפת היא גם אחת החברות המייסדות של האו\"ם ומוענקת לה זכות וטו במסגרת חברותה הקבועה במועצת הביטחון של הארגון; צרפת היא מדינה בעלת נשק גרעיני באופן רשמי.\nצרפת הוא גם שם הארץ של העם הצרפתי ושל גלגוליה הקודמים של מדינתו.",
    "pageid": 389
  },
  {
    "title": "שומרונים",
    "extract": "שומרונים (בעברית שומרונית: ࠔࠠࠌࠝࠓࠩࠉࠌ שָׁמֶרִים, במשמעות שומרי התורה, בערבית: السامريون, א-סאמיריוּן) הם עם וקבוצה אתנו-דתית ייחודית שחיה במשך מעל אלפיים שנה בשומרון, וטוענת להיותה המשך ישיר של בני ישראל. השומרונים טוענים כי הם צאצאי שבטי אפרים, מנשה ולוי שלא גלו במהלך גלות עשרת השבטים לאחר חורבן ממלכת ישראל.\nהדת השומרונית מבוססת על האמונה כי השומרונים הם ה\"שומרים\", כלומר שומרי התורה המקורית, לפי נוסח ייחודי של התורה המצוי בידם. נוסח זה, הכתוב בכתב שומרוני הדומה במידה רבה לכתב העברי הקדום, כולל כמה הבדלים עלילתיים. שפתם של השומרונים דומה לעברית עתיקה, והם מחזיקים בגרסה משלהם לחגים המקובלים גם ביהדות וגם מנהגיהם שונים מאלה הנהוגים בעם היהודי. במהלך ההיסטוריה נתגלעו מחלוקות בעלות אופי דתי בין היהודים לבין השומרונים, המכונים בספרות חז\"ל בשם \"כותים\" ומעמדם ההלכתי שנוי במחלוקת. המחלוקת המרכזית בין היהודים לשומרונים סובבת סביב \"המקום הנבחר\" לבניית בית המקדש, אותו מזהים השומרונים עם הר גריזים.\nבשלהי העת העתיקה חייתה בשומרון אוכלוסייה שומרונית צפופה, שהתפשטה גם דרומה ומערבה בעקבות הידלדלות היישוב היהודי ביהודה במרד בר כוכבא, וכן במספר קהילות מחוץ לארץ ישראל. אולם, במהלך המאות ה-5 וה-6, העדה הצטמצמה כתוצאה ממרידות השומרונים כנגד האימפריה הביזנטית וכן תהליכי התנצרות. לאחר הכיבוש הערבי של ארץ ישראל, שומרונים רבים המירו את דתם לאסלאם בעקבות רדיפות דתיות, מיסים כבדים, עוני ופרעות, והישוב השומרוני הכפרי כמעט ונכחד. השומרונים חוו שוב רדיפות, מעשי טבח והתאסלמות בכפייה גם בימי הצלבנים, האיובים והעות'מאנים, ועד ראשית המאה ה-20 שרדו כ-130 נפש בלבד, שהתרכזו בעיר שכם. מספר משפחות מוסלמיות בשכם וסביבתה מתייחסות לשומרונים ושומרות את דבר מוצאן השומרוני.\nבעשורים האחרונים השתקמה מעט הקהילה השומרונית, ונכון ל-2021 היא מונה כ-840 נפשות, מרביתם חיים בקריית לוזה שבהר גריזים, ובשכונה השומרונית בעיר חולון. ייסוד השכונה בחולון נעשה ביוזמתו של הנשיא יצחק בן-צבי, שחקר בעברו כהיסטוריון את השומרונים, כדי לאחד את הקהילות הקטנות שהיו פזורות לכדי קהילה מגובשת ויציבה. השומרונים תושבי חולון מחזיקים בתעודת זהות ישראלית ומתגייסים לצה\"ל, ואילו תושבי קריית לוזה מחזיקים בתעודת זהות כפולה, ישראלית ופלסטינית, וכן לומדים ועובדים בצמוד לאוכלוסייה הערבית בשכם, ולכן פטורים משירות צבאי.",
    "pageid": 22413
  },
  {
    "title": "שיאי ישראל בשחייה",
    "extract": "להלן רשימת השיאים הישראלים בשחייה אשר מאושרים על ידי איגוד השחייה בישראל. כדי לקבוע שיא, יש להיות אזרח ישראלי.",
    "pageid": 1130300
  },
  {
    "title": "שני הרשקו",
    "extract": "שני הרשקו (נולד ב-22 במרץ 1973) הוא ג'ודוקא עבר ישראלי והמאמן-הראשי של נבחרת הנשים של ישראל בג'ודו.\nכמאמן היה הרשקו לישראלי הראשון שהוביל שתי ספורטאיות לזכייה בתואר אלופת העולם, ירדן ג'רבי בשנת 2013, וענבר לניר בשנת 2023.",
    "pageid": 1407410
  },
  {
    "title": "שקשוקה (סדרת טלוויזיה)",
    "extract": "שקשוקה היא סדרת טלוויזיה ישראלית המשודרת בכאן חינוכית. הסדרה נוצרה על ידי אבנר ברנהיימר ואסיה לבטוב ובוימה על ידי אביעד קידר. הסדרה נכתבה בהשראת ספריה של גליה עוז \"שקשוקה\" ו\"אני מייקי\".\nהסדרה החלה את שידוריה ב־3 במרץ 2021. ב־13 במרץ 2022 עלתה העונה השנייה. העונה השלישית של הסדרה עלתה ב־12 במרץ 2023. יוצרי הסדרה הודיעה על עונה רביעית ועונה חמישית, העונה הרביעית עלתה ב-10 בספטמבר 2023. העונה החמישית עלתה ב-31 במרץ 2024. ב-16 ביולי 2024 יצא טריילר לעונה השישית שתשודר ב-4 באוגוסט 2024.",
    "pageid": 1957975
  },
  {
    "title": "שרון קנטור (גולשת)",
    "extract": "שרון קנטור (נולדה ב-28 בינואר 2003) היא גולשת רוח ישראלית, אלופת העולם (2024) וסגנית אלופת אירופה (2023) בדגם IQFOiL.\n\n",
    "pageid": 2240636
  },
  {
    "title": "תוכנית הגרעין של ישראל",
    "extract": "ישראל הייתה המדינה השישית שהשיגה יכולת שימוש עצמאית בנשק גרעיני. עם זאת לישראל מדיניות של \"עמימות גרעינית\" - כלומר, לא לאשר ולא להכחיש יכולת גרעינית. אף על פי שישראל לא הודיעה במפורש על יכולתה הגרעינית, על פי הדלפה לעיתונות של מרדכי ואנונו (טכנאי שעבד בקריה למחקר גרעיני) וכן על פי הערכות של מומחים וארגוני מודיעין שונים ורמיזות של אנשי ממשל בישראל, ישראל נמנית עם המדינות שברשותן נשק גרעיני.\nבשל העמימות אין מידע אמין אודות המספר המדויק של הפצצות הגרעיניות שברשות ישראל, אך מקובל להעריך סדר גודל של עד 600 פצצות מדגמים שונים. ההערכות מתבססות על הדלפתו של ואנונו, על קיומו של הידע הנדרש בידי מדעני ישראל, ועל פוטנציאל הייצור של הקריה למחקר גרעיני.\nהדיון ביכולתה הגרעינית עולה מפעם לפעם לכותרות העיתונים. ראשי ממשלה ישראלים שונים התבטאו בעניין ובפרט עלתה הסוגיה לדיון עם המידע שפרסם ואנונו בשנת 1986. בעקבות הפרסום הורשע ואנונו בבגידה ובריגול חמור. הדיון ביכולתה הגרעינית של ישראל מקודם בחלקו גם על ידי ממשלת מצרים.",
    "pageid": 13234
  },
  {
    "title": "תמנע נלסון-לוי",
    "extract": "תמנע נלסון-לוי (נולדה ב-7 ביולי 1994) היא ג'ודוקא ישראלית המתחרה בקטגוריית המשקל עד 57 ק\"ג, אלופת אירופה (סופיה 2022) וזוכת מדליית ארד אירופית (קאזאן 2016, זאגרב 2024). נלסון-לוי מחזיקה במדליית ארד מאולימפיאדת טוקיו 2020 כחלק מנבחרת ישראל בקטגוריית הנבחרות המעורבות.\n\n",
    "pageid": 1582988
  },
  {
    "title": "קטגוריה:איים באוקיינוס השקט",
    "extract": "",
    "pageid": 19387
  },
  {
    "title": "אוסטרליה",
    "extract": "אוסטרליה (באנגלית: Australia), או הקהילייה של אוסטרליה (באנגלית: Commonwealth of Australia) היא פדרציה של שש מדינות ועוד עשר טריטוריות, כששלוש מהן הן חלק מהיבשת עצמה. המדינות: ניו סאות' ויילס, ויקטוריה, קווינסלנד, אוסטרליה הדרומית אוסטרליה המערבית וטסמניה. הטריטוריות: \"הטריטוריה הצפונית\", \"טריטוריית מפרץ ג'רוויס\" ו\"טריטוריית הבירה האוסטרלית\". אוסטרליה היא מונרכיה חוקתית, המשתייכת לממלכות חבר העמים הבריטי כשהמלך צ'ארלס השלישי הוא ראש המדינה.\nהאוכלוסייה באוסטרליה כיום כוללת ברובה אנשים ממוצא אירופאי, בפרט מהאיים הבריטיים. תושביה המקוריים של אוסטרליה וילידי המקום מכונים אבוריג'ינים, ומהווים כיום מעט יותר מ-2 אחוזים מאוכלוסיית היבשת.",
    "pageid": 2699
  },
  {
    "title": "אורטל בן שושן",
    "extract": "אורטל בן-שושן (נולדה בשנת 1987) היא שחקנית תיאטרון וטלוויזיה ישראלית.",
    "pageid": 1454655
  },
  {
    "title": "אורי קלנר",
    "extract": "אורי קלנר (נולד בט' באדר ה'תשל\"ט, 8 במרץ 1979) הוא ראש מועצה אזורית גולן, וסגן מפקד חטיבה 55 במילואים.",
    "pageid": 2312167
  },
  {
    "title": "בלל מוחמד",
    "extract": "בלל מוחמד (באנגלית: Belal Muhammad; נולד ב-9 ביולי 1988), הידוע בכינוי 'זכרו את השם' (באנגלית: Remember the Name) הוא לוחם MMA אמריקאי ממוצא פלסטיני המתחרה ב-UFC בקטגוריית משקל חצי-בינוני (welterweight).\n\n",
    "pageid": 1457284
  },
  {
    "title": "בני גנץ",
    "extract": "בנימין (בני) גנץ (נולד ב-9 ביוני 1959) הוא פוליטיקאי ישראלי, יושב ראש \"המחנה הממלכתי\" וחבר הכנסת מטעמה. כיהן כראש ממשלת ישראל החלופי, יושב ראש הכנסת, שר הביטחון, שר המשפטים, סגן ראש ממשלת ישראל, יושב ראש \"כחול לבן\" ושר בלי תיק בממשלה ה-37.\nבשנים 2011–2015 כיהן כראש המטה הכללי ה-20 של צבא הגנה לישראל. קודם לכן, במהלך שירותו בצה\"ל שימש, בין היתר כמפקד יחידת שלדג, מפקד חטיבת הצנחנים, מפקד יק\"ל, מפקד אוגדת איו\"ש, מפקד פיקוד הצפון, מפקד זרוע היבשה, נספח צה\"ל בארצות הברית וסגן הרמטכ\"ל.\nלאחר שחרורו מהצבא, ובטרם נכנס למגרש הפוליטי, שימש כיו\"ר יד דוד בן-גוריון, יו\"ר חברת המימד החמישי, ובעוד מספר תפקידים.",
    "pageid": 118352
  },
  {
    "title": "בנימין זאב הרצל",
    "extract": "בנימין זאב תאודור הרצל (בגרמנית: Theodor Herzl; בהונגרית: Herzl Tivadar; י' באייר ה'תר\"ך, 2 במאי 1860 – כ' בתמוז ה'תרס\"ד, 3 ביולי 1904), \"חוזה המדינה\", המדינאי שפיתח, גיבש וארגן באופן משמעותי את רעיון הציונות המדינית. ביוזמתו כונס הקונגרס הציוני הראשון באוגוסט 1897, והצלחת הקונגרס וכינוסו באופן מתמיד הביאו את הציונות לתפקד כתנועה לאומית-מדינית ממוסדת, הן ברחבי העולם היהודי בתפוצות והן בקרב יהודי ארץ-ישראל.\nלפני שהחל במפעלו הציוני (בשלהי 1894), היה הרצל משפטן, סופר, מחזאי ועיתונאי.\nחלק מרכזי בפועלו הציוני של הרצל עד מותו (בקיץ 1904) היה בתחום הדיפלומטיה. במסגרת מסעותיו ברחבי היבשת, הביא את בשורת הציונות ליהדות אירופה, והצלחתו הייתה בעיקר במזרחה. על אף כישלונותיו הדיפלומטיים, הוא הצליח ביעדו להפוך את השאלה היהודית לנושא ציבורי, ובכך תרם לגיבוש פרהסיה יהודית לאומית, שקיבלה ביטוי במוסדות ציוניים שהוקמו עוד בימיו: הקונגרס (כגרעין של פרלמנט ממלכתי), קק\"ל (כמכשיר ליצירת תשתית לחיים יהודיים בקנה מידה נרחב), אוצר התיישבות היהודים (כמכשיר פיננסי בלעדיו אין אפשרות לקדם שום יוזמה) וכדומה, כל אלו היו מסד להקמת מדינת ישראל.",
    "pageid": 336
  },
  {
    "title": "ג'ודו באולימפיאדת טוקיו (2020)",
    "extract": "תחרויות הג'ודו באולימפיאדת טוקיו 2020, נערכו באולם ניפון בודוקאן, מ-24 עד 31 ביולי 2021, לאחר שבמרץ 2020, בעקבות מגפת הקורונה, הוחלט לדחות את המשחקים האולימפיים לשנת 2021.\n386 ג'ודוקא התחרו ב-15 קטגוריות משקל שונות; 7 קטגוריות משקל שונות לגברים, 7 קטגוריות משקל שונות לנשים, ולראשונה גם קטגוריית נבחרות מעורבות.\nנבחרת ישראל זכתה במדליית ארד, בתחרות הנבחרות המעורבות, לאחר שניצחה את איטליה, ברזיל ורוסיה והפסידה לצרפת.",
    "pageid": 1996809
  },
  {
    "title": "גדוד חרב",
    "extract": "גדוד חֶרֶב (גדוד 299, הנקרא בשלב מסוים גם גדוד 300 וגם \"יחידת המיעוטים\" או \"הגדוד הדרוזי\") הוא גדוד חיל רגלים במילואים, ובעבר גדוד סדיר בצה\"ל, בו משרתים חיילים בני העדה הדרוזית. בגדוד הסדיר שירתו אחים וקרובי משפחה רבים, מה שחיזק רבות את הקשר בין החיילים. המשרתים בגדוד נעלו נעליים אדומות, וחבשו כומתות שחורות. סיסמת הגדוד הייתה \"החץ הראשון בגבול לבנון\".\nהגדוד נסגר בשנת 2015 כאשר הוחלט לשלב לוחמים בני העדה הדרוזית בקרב כלל היחידות הלוחמות. לאחר סגירתו הוחלט על שינוי מספרו של גדוד המילואים 8135 אשר מאויש על ידי משתחררי הגדוד, לגדוד 299. בנוסף לפעילות המבצעית, הגדוד עוסק גם בשימור מורשת הקרב ובלווי משפחות הנופלים והנפגעים של גדוד הסדיר שנסגר.",
    "pageid": 235050
  },
  {
    "title": "דדפול (סרט)",
    "extract": "דדפול (באנגלית: Deadpool) הוא סרט גיבורי-על אמריקאי בלייב אקשן מבית פוקס ומארוול קומיקס משנת 2016. הסרט בוים על ידי טים מילר, ונכתב על ידי פול ורניק ורט ריז. הסרט מבוסס על הקומיקס \"דדפול\" ומהווה חלק מסדרת סרטי \"אקס-מן\". דדפול עצמו מגולם על ידי ראיין ריינולדס. לצד ריינולדס מככבים בתפקידים הראשיים מורנה בקארין, אד סקריין וג'ינה קראנו וטי. ג'יי. מילר. עלילת הסרט מביאה את סיפורו של ווייד וילסון שעובר ניסויים שמעניקים לו יכולות חדשות, ויוצא לרדוף אחר האיש שכמעט הרס את חייו.\nהסרט הוא השמיני בסדרת סרטי אקס-מן, כשאולפני פוקס שקלו סרט ספין אוף על שכיר החרב דדפול כבר בשלבי ההפקה המוקדמים של הסרט אקס-מן המקור: וולברין - שם גילם את דמותו ראיין ריינולדס. אולם, המפיקה לורן דונר ציינה כי היא מעוניינת שגרסה זו תתעלם מהדמות שנראתה ב\"אקס-מן המקור: וולברין\" ותאתחל מחדש את הדמות. עוד היא ציינה שהדמות תכלול אלמנטים מוכרים מהקומיקס, כולל שבירת הקיר הרביעי. בקיץ 2014 דלף לרשת סרטון מבחן באנימציה ממוחשבת בו נראתה דמותו של דדפול בגילומו של ריינולדס. בדצמבר 2014, יצאה הודעה רשמית כי הסרט אכן יופק ויצא לאקרנים בישראל ב-11 בפברואר 2016, ובארצות הברית ב-12 בפברואר 2016.\nהסרט דורג בדירוג R לבני 16 ומעלה בלבד בישראל ו־18 ומעלה בלבד בארצות הברית, על אלימות, מין רב, שפה גסה ועירום. כיומיים לפני הפצת הסרט לאקרנים, הוכרז כי יצא לסרט זה סרט המשך, בו תופיע דמותו של קייבל. הסרט יצא לאקרנים ב-8 בפברואר 2016 בצרפת, וב-12 בפברואר 2016 בהפצה עולמית.\nהסרט הכניס 260 מיליון דולר בסוף השבוע הראשון להקרנתו והיה לסרט עם הפתיחה הטובה ביותר לחודש פברואר והסרט עם הפתיחה הטובה ביותר של אולפני פוקס המאה ה-20.",
    "pageid": 1270023
  },
  {
    "title": "דמוגרפיה של ישראל",
    "extract": "אוכלוסיית מדינת ישראל מנתה נכון ל-9 במאי 2024, 9,900,000 תושבים (ישראלים). נתון זה כולל כחצי מיליון אזרחים יהודים אשר חיים בהתנחלויות ביהודה ושומרון, וכולל כ-350,000 ערבים תושבי מזרח ירושלים שאינם בעלי אזרחות ישראלית, אך אינו כולל את שאר הפלסטינים החיים ביהודה ושומרון תחת שלטון ישראל. כמו כן, הנתון אינו כולל כ-118,000 עובדים זרים (מתוכם כ-18,000 עובדים שאשרתם פגה); תיירים ללא אשרה בתוקף, שמספרם מוערך בכ-58,000; פליטים ומסתננים מאפריקה, שמספרם המוערך עומד על כ-23,000 (לא כולל ילדיהם שנולדו בישראל ולא כולל אלו שקיבלו מעמד בישראל לאחר שהסתננו) ומספר משתנה ובלתי ידוע של כמה אלפי שוהים בלתי חוקיים תושבי הרשות הפלסטינית.\nלשם השוואה, עם קום המדינה חיו בישראל כ-780,000 תושבים.\nנכון ל-2024 כ-73.2% מתוך 9.8 מיליון תושבי ישראל מוכרים כיהודים (כ-7.25 מיליון), כ-21.1% מהם הם ערבים-מוסלמים, ערבים-נוצרים או דרוזים (כ-2.037 מיליון) וכ-5.7% (כ-534 אלף), מוגדרים \"אחרים\" מהם 300,000 יהודים על פי חוק השבות הרשומים במשרד הפנים כחסרי סיווג דת והשאר הם נוצרים לא-ערבים – כולל בני משפחות של יהודים שלא התגיירו, ארמנים, כמרים ונזירים מלאומים שונים, כמו כן קהילה מוסלמית של צ'רקסים, קהילת העבריים השחורים, פליטים וייטנאמים לשעבר, ובני דתות ולאומים אחרים.\nתוחלת החיים הממוצעת בישראל נכון לשנת 2022 היא 83.5 שנה, מקום 5 בעולם.\nישראל היא המדינה בעלת קצב גידול האוכלוסין המהיר ביותר מבין המדינות המפותחות, 2% (קצב גידול של 2.1% של האוכלוסייה הערבית לעומת 1.7% של אוכלוסייה יהודית ו\"אחרים\") במהלך תשפ\"ב, בכך היא סוטה מהמודל הקלאסי של תמורה דמוגרפית וממוקמת במקום ה-26 ברשימת המדינות בעלות צפיפות האוכלוסין הגבוהה בעולם. עד 2040 צפויה ישראל להפוך למדינה הצפופה ביותר ב-OECD.\nבמהלך תשפ\"ב נוספו לאוכלוסייה במאזן ההגירה לישראל כ-63 אלף איש, מהם כ-59 אלף עולים חדשים.",
    "pageid": 4145
  },
  {
    "title": "הבחירות לנשיאות ארצות הברית 2024",
    "extract": "הבחירות לנשיאות ארצות הברית ב-2024 ייערכו ביום שלישי, 5 בנובמבר 2024. בחירות אלו יהיו הבחירות לנשיאות ארצות הברית ה-60 במספר, והראשונות שייערכו לאחר מפקד האוכלוסין של ארצות הברית ב-2020.\nג'ו ביידן, נשיא ארצות הברית המכהן, הצהיר בתחילה על כוונתו להתמודד בבחירות אלה לכהונה שנייה, לצד סגניתו קמלה האריס, אולם ב-21 ביולי הודיע כי הוא פורש מהמירוץ לנשיאות. מטעם המפלגה הרפובליקנית מתמודד הנשיא לשעבר, דונלד טראמפ, אשר התמודד מול ביידן בבחירות 2020 והפסיד לו, ולצידו, ג'יי. די. ואנס כמועמדו לתפקיד סגן הנשיא.\nתוצאת הבחירות יוכרעו על פי מספר האלקטורים שבהם יזכה כל מועמד. הקצאת מספר האלקטורים לכל מדינה נקבעה בהתאם למפקד האוכלוסין של ארצות הברית משנת 2020. הנשיא הנבחר וסגן הנשיא הנבחר יושבעו לתפקיד ב-20 בינואר 2025.",
    "pageid": 2035019
  },
  {
    "title": "הטבח בפסטיבל נובה",
    "extract": "הטבח בפסטיבל נוֹבָה (מוכר גם בשם הטבח במסיבה ברֵעִים) הוא טבח שאירע בפסטיבל מוזיקה ליד קיבוץ רעים כחלק ממתקפת הפתע על ישראל ב־7 באוקטובר 2023. במהלך הטבח מחבלים מארגון הטרור חמאס פשטו על הפסטיבל, רצחו 364 אזרחים ופצעו מאות אחרים. מלבדם, נחטפו 44 על ידי המחבלים לרצועת עזה, אחדים מהם שוחררו במסגרת עסקת החטופים ומבצע לשחרור חטופים. ישנן ראיות לפשעי מין שביצעו המחבלים במהלך הטבח. זהו פיגוע הטרור הגדול ביותר בתולדות מדינת ישראל ומהגדולים בהיסטוריה האנושית.",
    "pageid": 2267073
  },
  {
    "title": "הכנסת",
    "extract": "הַכְּנֶסֶת היא הרשות המחוקקת ובית הנבחרים של מדינת ישראל. מקום מושבה הוא משכן הכנסת שבקריית הממשלה בירושלים. בהיות ישראל דמוקרטיה פרלמנטרית, בוחרים אזרחי המדינה את נציגיהם בכנסת והם אלה שממנים את הממשלה, הזקוקה לאמונם. שיטת הבחירות היא ארצית-יחסית, והאזרחים בוחרים ברשימות של המפלגות השונות.\nבמערכת האיזונים שבין רשויות השלטון, הרשות המבצעת, הממשלה, יונקת את כוחה ואת סמכויותיה מהכנסת, וזו מפקחת עליה באופן שוטף. הרשות השופטת, הכוללת את מערכת בתי המשפט, מקבלת את מעמדה וסמכויותיה מחוק יסוד: השפיטה שחוקקה הכנסת, ופועלת לפי החוקים שמחוקקת הכנסת, ובסמכותה לפרשם. לעיתים, מפעילה הרשות השופטת ביקורת שיפוטית על חוקי הכנסת.\nתפקידיה העיקריים של הכנסת הם קביעת הנורמות הנוהגות במדינה באמצעות חוקים ופיקוח על הממשלה באמצעים שונים העומדים לרשותה, ובהם אישור חקיקת משנה, הצעות אי אמון, שאילתות, דיונים ועוד. הדיונים השונים נערכים במליאה ובוועדות הכנסת, המחולקות לפי נושאים. עבודת הכנסת נעשית לפי חוקים שונים, תקנון הכנסת, או \"הנוהג והנוהל המקובלים\". לשם ביצוע תפקידיהם, נעזרים חברי הכנסת במחלקות ובבעלי תפקידים שונים הפועלים בכנסת, כדוגמת מרכז המחקר והמידע, היועץ המשפטי ובעבר נציבות הדורות הבאים.\nהכנסת הנוכחית היא הכנסת העשרים וחמש, ויושב ראש הכנסת הנוכחי הוא אמיר אוחנה.",
    "pageid": 319299
  },
  {
    "title": "הממלכה המאוחדת",
    "extract": "הַמַמְלָכָה הַמְאֻחֶדֶת שֶׁל בְּרִיטַנְיָה הַגְּדוֹלָה וצפון אירלנד (באנגלית בריטית: The United Kingdom of Great Britain and Northern Ireland), המוכרת גם כממלכה המאוחדת (UK – United Kingdom) או בריטניה (Britain), היא מדינה השוכנת באיים הבריטיים, לא הרחק מחופיה המערביים של יבשת אירופה, מול צרפת. הממלכה המאוחדת מהווה הציר המרכזי של 54 מדינות חבר העמים הבריטי, שכולל את רוב המדינות שהיו בעבר חלק מהאימפריה הבריטית, ובראשן עומד המונרך הבריטי. כמו במונרכיות אחרות באירופה בימינו, סמכותו של המלך מצומצמת ביותר, ותפקידו בעיקרו טקסי, אם כי (בניגוד ליתר המונרכיות החוקתיות) בממלכה המאוחדת כל מוסדות השלטון עדיין כפופים להלכה למלך.\nהממלכה המאוחדת היא המדינה ה-22 בגודלה מבחינת אוכלוסייה, עם אוכלוסייה המוערכת בכ-65 מיליון תושבים. היא מונרכיה חוקתית עם שלטון דמוקרטי פרלמנטרי. בירתה לונדון היא עיר גלובלית חשובה ומרכז כלכלי עם אוכלוסייה של כ-10,310,000 תושבים, והרביעית בגודלה בערי אירופה. המדינה מורכבת מארבע אומות (המכונות אומות הבית, באנגלית: Home Nations), שבעבר התקיימו כמדינות נפרדות: אנגליה, ויילס, סקוטלנד וצפון אירלנד. אירלנד הייתה חלק מהממלכה בעבר, אך פרשה מהאיחוד בשנת 1921. עם זאת, חלקה הצפוני נותר בממלכה המאוחדת כישות בפני עצמה, המהווה שישית מהאי האירי.\nמאז התפרקותה של האימפריה הבריטית, הממלכה המאוחדת כבר לא נחשבת למעצמת על, אך היא בעלת אחד הצבאות הגדולים בעולם ואחת המעצמות המתועשות והחזקות בתבל. כחברת ארגון המדינות המתועשות (G7)‏ ו-G20, כלכלתה של בריטניה היא מהמשגשגות בעולם והיא המדינה בעלת התקציב השישי בגודלו בעולם, אחרי ארצות הברית, סין, יפן, גרמניה והודו. הממלכה המאוחדת היא חברה מייסדת של האו\"ם עם זכות וטו במסגרת חברותה הקבועה במועצת הביטחון, אחת החברות המייסדות של ברית נאט\"ו ואחת המדינות המחזיקות נשק גרעיני באופן רשמי.",
    "pageid": 2954
  },
  {
    "title": "הפיג'מות",
    "extract": "הפיג'מות היא סדרת טלוויזיה קומית-מוזיקלית ישראלית לילדים ונוער בהפקת טדי הפקות, ששודרה החל מ-6 ביולי 2003 ועד לסיומה ב-15 בפברואר 2015 במשך 9 עונות ו-223 פרקים בערוץ הילדים. הסדרה מגוללת את סיפורה של חברי להקה כושלת מנתניה בשם \"הפיג'מות\", העוברת להתגורר בתל אביב. התסריט לסדרה נכתב על ידי רובי דואניאס, אריק זילברמן, אלי דראי וחלק משחקניה. הסדרה משודרת בערוץ הילדים. \"הפיג'מות\" היא קומדיית המצבים השנייה באורכה בישראל, לאחר \"סברי מרנן\", שגם הופקה על ידי \"טדי יזמות והפקות\", חברת ההפקה של הסדרה.",
    "pageid": 167474
  },
  {
    "title": "הקול בראש",
    "extract": "הקול בראש (באנגלית: Inside Out, בתרגום חופשי לעברית: מבפנים החוצה) הוא סרט דרמה קומית בהנפשה ממוחשבת של פיקסאר ודיסני מ-2015, והראשון בזיכיון \"הקול בראש\". הסרט בוים על ידי פיט דוקטר, ונכתב על ידי מג לה-פוב וג'וש קולי, וכן גם על ידי דוקטר עצמו. הסרט זכה בפרס אוסקר לסרט המונפש הטוב ביותר.\n\"הקול בראש\" זכה להצלחה גדולה. הסרט גרף הכנסות של $856,130,132, ובכך דורג כסרט השביעי המכניס ביותר של שנת 2015 וכן גם כסרט ה-45 בהכנסות בהיסטוריה. בנוסף להכנסות הגבוהות, הסרט זכה גם לשבחים רבים, ובאתרי הסקירה \"Rotten Tomatoes\" ו-\"Metacritic\" הוא קיבל ציונים של 98% ו-94, בהתאמה. \nסרט ההמשך הקול בראש 2 יצא לאקרנים בישראל ב-12 ליוני 2024.",
    "pageid": 1346540
  },
  {
    "title": "טיטניק (סרט, 1997)",
    "extract": "טיטניק (באנגלית: Titanic) הוא סרט קולנוע אמריקאי מסוגת דרמת אסונות משנת 1997. את הסרט הפיק, כתב וביים ג'יימס קמרון. הסרט מבוסס על היבטים היסטוריים ודמיוניים, ועוסק בסיפור אהבה חוצה מעמדות על רקע פרשת טביעתה של הטיטניק. בסרט כיכבו לאונרדו דיקפריו וקייט וינסלט, אשר הייתה מועמדת לפרס אוסקר על תפקידה.\nהסרט הופק בתקציב עתק של למעלה מ-200 מיליון דולר וזכה להצלחה ביקורתית וקופתית חסרת תקדים. הכנסות הסרט מהקרנותיו בבתי הקולנוע היו מעל 1.84 מיליארד דולר (ואחרי ההקרנה מחדש בתלת מימד באפריל 2012 שגרפה 343.6 מיליון דולר, הכנסותיו עלו ל-2.18 מיליארד דולר), ובכך היה הטיטניק לסרט המכניס ביותר בכל הזמנים, תואר בו החזיק למעלה מעשור, עד שזכה בו סרט אחר של קמרון – \"אווטאר\". הסרט זכה בעשרות פרסים, ובהם 11 פרסי אוסקר, כולל פרס הסרט הטוב ביותר.\n\n",
    "pageid": 56479
  },
  {
    "title": "יאיר גולן",
    "extract": "יאיר גולן (נולד ב-14 במאי 1962) הוא פוליטיקאי ישראלי, איש צבא בדימוס, המכהן כיו\"ר מפלגת העבודה. כיהן כסגן שרת הכלכלה והתעשייה בממשלת ישראל ה-36 בשנים 2021–2022, וכחבר כנסת בשנים 2019–2022 מטעם מפלגת מרצ. הוא אלוף במילואים בצה\"ל, ובמהלך שירותו הצבאי כיהן, בין היתר, כסגן הרמטכ\"ל, מפקד פיקוד העורף ומפקד פיקוד הצפון.\nבמרץ 2024 נבחר לראשות מפלגת העבודה, אשר תחת הנהגתו הגיעה להסכמה על מיזוג עם מפלגת מרצ במסגרת מפלגה שתיקרא \"הדמוקרטים\".",
    "pageid": 610039
  },
  {
    "title": "יאיר נתניהו",
    "extract": "יאיר נתניהו (נולד ב-26 ביולי 1991, ט\"ו באב ה'תשנ\"א) הוא בנם של בנימין ושרה נתניהו.",
    "pageid": 1507333
  },
  {
    "title": "יהודית גריסרו",
    "extract": "יהודית גְרִיסָרוֹ (נולדה ב-1962‏), תת-אלוף במילואים, הייתה יועצת הרמטכ\"ל לענייני נשים בין ספטמבר 2006 - יוני 2009.",
    "pageid": 988843
  },
  {
    "title": "יואב גלנט",
    "extract": "יואב גָּלַנְט (נולד ב-8 בנובמבר 1958, כ\"ה בחשוון ה'תשי\"ט) הוא פוליטיקאי ישראלי, המכהן כשר הביטחון של מדינת ישראל וכחבר הכנסת מטעם מפלגת הליכוד. סיים את שירותו בצה\"ל בדרגת אלוף, ושימש בין היתר כמפקד פיקוד הדרום, מפקד אוגדת עזה ומפקד שייטת 13.",
    "pageid": 205986
  },
  {
    "title": "יחסי טורקיה–לוב",
    "extract": "יחסי טורקיה–לוב (בטורקית: Libya-Türkiye ilişkileri, בערבית: العلاقات التركية الليبية) הם היחסים הדיפלומטיים בין הרפובליקה הטורקית ובין מדינת לוּב. לוב מחזיקה בטורקיה שגרירות באנקרה ואילו טורקיה מחזיקה בלוב שגרירות בטריפולי.",
    "pageid": 1810145
  },
  {
    "title": "ירון אברהם",
    "extract": "ירון אברהם (נולד ב-11 בדצמבר 1984) הוא עיתונאי, משמש ככתב המדיני של חברת החדשות של ערוץ 12 ומגיש מחליף של תוכניות אקטואליה מרכזיות בערוץ וביניהן שש עם וחמש עם רפי רשף בקשת 12.",
    "pageid": 1226319
  },
  {
    "title": "ישראל שלי",
    "extract": "ישראל שֶלִי היא עמותה ישראלית, המגדירה עצמה כתנועה לעשייה ציונית המשתייכת למחנה הלאומי. התנועה מקיימת הפגנות, פעולות מחאה, פועלת להפצת תכנים פרו-ישראליים ומגיבה על התבטאויות נגד מדינת ישראל ונגד חלקים בחברה הישראלית. התנועה הוקמה בתחילת שנת 2010 על ידי איילת שקד ונפתלי בנט (לימים שרה בכירה וראש ממשלת ישראל בהתאמה). מאז 2012 עומדת בראשה שרה העצני-כהן. בספטמבר 2014 נרשמה כעמותה תחת השם \"קרן ידידי ישראל שלי (ע\"ר)\", ופעלה ממשרדי מועצת יש\"ע בירושלים.",
    "pageid": 908702
  },
  {
    "title": "כלי טיס בלתי מאויש",
    "extract": "כלי טיס בלתי מאויש (כטב\"ם) או כלי טיס מאוייש מרחוק (כטמ\"ם) הוא כלי טיס, בדרך כלל מטוס או רחפן רב-להב אשר אינו מאויש ומוטס מרחוק.\nבעבר שימשו מערכות אלו בעיקר לשימושים צבאיים, אך כיום נעשה בהם יותר ויותר שימוש גם ביישומים אזרחיים (משטרה, אבטחה, חקלאות, מיפוי, תשתיות, בקרת תנועה, מחקר ומדע).\nהכטב\"מים מבצעים משימות תצפית וסיור לאיסוף מודיעין חזותי ומודיעין אותות, הטעיה ודיכוי מערכי טילים, ציון מטרות לנשק מונחה, לוחמה אלקטרונית ותקיפה אווירית כירורגית. הם כוללים חימוש משוטט כגון רחפנים תוקפים רתם ומל\"טים מתאבדים מסוג הארופ.\nבמערכות המיועדות להפעלה צבאית לאדם יש חשיבות גבוהה בביצוע המשימה ובפיקוד על כלי הטיס לקבלת החלטות ואחריות, גם ברמה המשפטית. הכוונת ובקרת הכלי נעשית בדרך כלל על ידי מפעיל מרוחק או בצורה אוטונומית על ידי מערכת בקרה.\nהדגם הידוע ביותר של כטמ\"ם תקיפה הוא ה-RQ-1 פרדטור האמריקני, שנושא טילי אוויר-קרקע מונחים AGM-114 הלפייר. ה\"פרדטור\" השתתף בהצלחה בלחימה האמריקנית באפגניסטן ובעיראק. גם לישראל יש כטמ\"מי תקיפה חמושים, דבר שהותר לפרסום רק ב-2022. הדגם המוכר ביותר שלה הוא הרמס 450 \"זיק\" שצויד במשגרי טילים.",
    "pageid": 113336
  },
  {
    "title": "כריסטיאנו רונאלדו",
    "extract": "כריסטיאנו רונאלדו דּוֹס סַאנְטוֹס אוויירו (בפורטוגזית: Cristiano Ronaldo dos Santos Aveiro, הגייה: kɾɨʃtiˈɐnu ʁuˈnaɫdu; נולד ב-5 בפברואר 1985) הוא כדורגלן פורטוגלי המשחק בעמדות הקיצוני והחלוץ בא-נסר מליגת העל הסעודית ובנבחרת פורטוגל, בה הוא משמש כקפטן. רונאלדו זכה בחמישה כדורי זהב וארבע נעלי זהב אירופאיות, זכה ב־34 תארים בקריירה, כולל שבע אליפויות ליגה, חמישה תארי ליגת האלופות ואליפות אירופה אחת. רונאלדו הוא שיאן ההופעות (183), השערים (140) והבישולים (42) בכל הזמנים בליגת האלופות, מלך השערים של אליפות אירופה בכדורגל (14), מלך השערים הבינלאומיים (130) ושיאן ההופעות הבינלאומיות (207). רונאלדו הוא אחד השחקנים הבודדים שרשמו למעלה מ־1,100 הופעות רשמיות וכבשו למעלה מ־850 שערים עבור המועדון והנבחרת הלאומית. לפי הפדרציה הבינלאומית להיסטוריה וסטטיסטיקה של הכדורגל, רונאלדו הוא כובש השערים הפורה ביותר, עם 885 שערים. הישגיו האישיים והקבוצתיים קיבעו את מעמדו כאחד מגדולי הכדורגלנים בכל הזמנים ובעיני לא מעט אנשי מקצוע גם הגדול שבהם.\nרונאלדו החל את הקריירה הבוגרת שלו בספורטינג ליסבון, לפני שעבר למנצ'סטר יונייטד ב־2003. הוא זכה בגביע ה-FA בשנתו הראשונה, שלוש אליפויות אנגליה רצופות, ליגת האלופות וגביע העולם למועדונים; ובגיל 23 זכה בכדור הזהב הראשון שלו. ב־2009 עבר רונאלדו לריאל מדריד ששברה את שיא ההעברות עם 94 מיליון יורו. בתשע שנים בקבוצה, הוא זכה בשתי אליפויות ספרד, ארבעה תארי ליגת האלופות בתוך חמש שנים וארבעה כדורי זהב. בנוסף, הוא הפך למלך השערים של ריאל מדריד בכל הזמנים (450), מלך השערים בכל הזמנים בליגת האלופות, והיה מלך השערים של הטורניר שש עונות ברציפות (2012/13–2017/18), כולל שיא של 17 שערים בעונה אחת (2013/2014). ב־2018 עבר ליובנטוס תמורת 104 מיליון אירו וזכה עימה בשתי אליפויות איטליה, תוך שהוא הופך לשחקן הראשון שזוכה במלכות השערים בליגה האנגלית, הספרדית והאיטלקית. ב־2021 חזר למנצ'סטר יונייטד, שם שיחק במשך שנה וחצי עד שחוזהו בוטל בשלהי 2022.\nאת דרכו בנבחרת פורטוגל החל רונאלדו בגיל 18, ומאז רשם למעלה מ־200 הופעות ו־123 שערים ברמה הבינלאומית, והוא השיאן העולמי בשתי קטגוריות אלו של הופעות ושערים לשחקן בודד במדים הלאומיים, והראשון בהיסטוריה לרשום 200 הופעות בין-לאומיות. רונאלדו שיחק עם נבחרתו בשנים עשר טורנירים גדולים (חמישה גביעי עולם, חמש אליפויות אירופה, גביע הקונפדרציות וגמר ליגת האומות) וכבש בכולם; הוא כבש את שערו הבינלאומי הראשון ביורו 2004, אז הפסיד עם נבחרתו בגמר לנבחרת יוון. ב־2008 הפך לקפטן הנבחרת, וב־2015 נבחר לכדורגלן הפורטוגלי הטוב ביותר בכל הזמנים על ידי התאחדות הכדורגל הפורטוגלית. בשנה שלאחר מכן הוא הוביל את פורטוגל לזכייה ביורו 2016, זכייה שהייתה לתואר הבינלאומי הראשון של פורטוגל, ובנוסף זכה בנעל הכסף של הטורניר. על הישג זה הוא זכה בכדור הזהב השלישי שלו. ב־2017 הוא סיים עם נבחרתו במקום השלישי בגביע הקונפדרציות, וב־2019 הוביל אותה לזכייה בליגת האומות. אלו הם שני התארים היחידים בהם זכתה נבחרת פורטוגל אי פעם. ביורו 2020 הודחה פורטוגל כבר בשלב שמינית הגמר, אך רונאלדו זכה בנעל הזהב של הטורניר עם חמישה שערים. על הישגיו ותרומתו לנבחרת, זכה ב־2014 בתואר אצולה.\nרונאלדו הוא אחד הספורטאים העשירים והרווחיים ביותר, והוא הכדורגלן הראשון והספורטאי השלישי לחצות את קו מיליארד הדולר בקריירה. רונאלדו היה הספורטאי המרוויח בעולם לפי פורבס בשנים 2016 ו־2017, ודורג כאתלט המפורסם בעולם בשנים 2016–2019 על ידי ESPN. ב־2014 נכלל ברשימת 100 האנשים המשפיעים ביותר בעולם של מגזין טיים. רונאלדו הוא האדם הנעקב ביותר באינסטגרם ובפייסבוק.",
    "pageid": 80102
  },
  {
    "title": "כריש (שדה גז)",
    "extract": "כריש הוא שדה קידוח של גז טבעי הנמצא בים התיכון, במים הכלכליים של ישראל, כ-90 קילומטר מערבית לחופי ישראל, בסמוך לגבול הצפוני של המים הכלכליים. השדה התגלה יחד עם מאגר תנין על ידי חברות דלק קידוחים ונובל אנרג'י. כריש ותנין יחד מכילים 60–80 מיליארד מטרים מעוקבים של גז (BCM). בנוסף, מאגר כריש מכיל 13 מיליון חביות קונדנסט, חומר גלם לייצור נפט מסוג ברנט.\n\n",
    "pageid": 1941333
  },
  {
    "title": "לוסי איוב",
    "extract": "לוּסִי אַיוּבּ (בערבית: لوسي أَيّوب; נולדה ב-21 ביוני 1992) היא מנחת טלוויזיה ורדיו ושחקנית ערבייה-ישראלית.",
    "pageid": 1574186
  },
  {
    "title": "מבצע צוק איתן",
    "extract": "מבצע צוק איתן היה מבצע צבאי רחב-היקף שהוביל צה\"ל ברצועת עזה בין 8 ביולי (י' בתמוז) ל-26 באוגוסט 2014 (ל' באב ה'תשע\"ד), במשך 50 ימי לחימה בין ישראל לבין חמאס וארגוני טרור נוספים.\nהמבצע החל בעקבות מודל ההתרעה שנבנה ע\"י צוות משותף של השב\"כ, 8200 ואוגדת עזה.   לפי המודל אם מספר אלמנטים מתממשים זה סימן שחמאס עומד לבצע פעולה התקפית יזומה, במהלך עבודת הצוות הצטברו מספר אלמנטים כדלקמן -  אלמנט אחד שקשור למחבלים עצמם, אלמנט שני שקשור למועד ואלמנט שלישי קשור למיקום הצביעו על הכוונה לביצוע בזמן המיידי. הושקעו אמצי האזנה רבים ומאומצים. עם ההבנה שהדברים מתרחשים העביר הצוות את ההתרעה למפקדים שמעליו. \nהמבצע הוכרז בעקבות ירי רב של ארטילריה רקטית מרצועת עזה לעבר דרום ישראל, שהחל כתגובה ל\"מבצע שובו אחים\" ביהודה ושומרון ומעצרם של כ-400 פעילי טרור, בעיקר מארגון חמאס, לאחר חטיפת שלושת הנערים הישראלים ורציחתם ב-12 ביוני אותה שנה. המבצע החל בשלב של הפצצות כבדות של חיל האוויר הישראלי, חיל השריון וחיל התותחנים על רצועת עזה, כשבמקביל ישראל ספגה ירי רקטי מרצועת עזה והתמודדה עם חדירה של מחבלים חמושים לשטחה שהגיעו מרצועת עזה דרך הים או דרך מנהרות. בשלב השני, שהחל ב-17 ביולי, נכנסו כוחות קרקעיים של צה\"ל לרצועה, תחילה לבית חאנון, במטרה להרוס מנהרות טרור שחדרו לשטח ישראל, וכעבור שלושה ימים החל קרב שג'אעייה. במהלך הלחימה כוחות חיל ההנדסה הקרבית איתרו וניטרלו כ-30 מנהרות טרור שהיוו איום על יישובי עוטף עזה. הכוחות הקרקע הישראלים יצאו מהרצועה עד 5 באוגוסט, ובמשך 21 יום נוספים נמשכה הלחימה בתקיפות ארטילריה הדדיות ותקיפות אוויריות ישראליות. במהלך המבצע נעשו 12 ניסיונות תיווך לשם השגת הפסקת אש, כשרובם התקבלו על ידי ישראל ונדחו על ידי חמאס. המבצע הסתיים ב-26 באוגוסט לאחר 50 ימי לחימה, עם קביעת הפסקת האש.\nעם תחילת המבצע נפרסו סוללות כיפת ברזל ברחבי ישראל כדי להגן גם על יישובים במרכז הארץ. במהלך המבצע נורו 4,594 רקטות ארטילריות ופצצות מרגמה מרצועת עזה לעבר ישראל, מתוכן 735 יורטו על ידי כיפת ברזל, 64 מהן נפלו בשטחי מגורים, 3,607 נפלו בשטחים פתוחים בישראל ו-188 נפלו בתוך שטחי הרצועה. ישראל תקפה 6,231 מטרות בשטחי רצועת עזה; 10,590 מבנים נפגעו בתקיפות, 4,024 מבנים נהרסו כליל ו-32 מנהרות הושמדו.\nבצד הישראלי נהרגו 68 חיילים, 5 אזרחים ואזרח זר אחד, ונפצעו 1,433 חיילים ו-837 אזרחים. בצד הפלסטיני נהרגו בין 936 ל-1,408 פעילי טרור, ובין 761 ל-1,473 אזרחים, מעל ל-11,000 פלסטינים נפצעו, ומעל ל-200 פעילי טרור נעצרו בידי ישראל. בנוסף, עשרות פלסטינים ברצועת עזה הוצאו להורג בידי חמאס בטענה ששיתפו פעולה עם ישראל. במהלך הלחימה בין 300 אלף לחצי מיליון מתושבי הרצועה עזבו את בתיהם. ב-2019 אמר בני גנץ, הרמטכ\"ל שפיקד על צה\"ל במהלך צוק איתן, שבמבצע נהרגו 1,364 מחבלים פלסטיניים.\nהמבצע נחשב למבצע הצבאי הנרחב ביותר של צה\"ל בעזה עד למלחמת חרבות ברזל מבחינת משך הלחימה, מספר ההרוגים והפצועים בצד הישראלי ובצד הפלסטיני, עלותו הכספית לשני הצדדים הלוחמים ובהיותו המבצע הצבאי הראשון בהיסטוריה של מדינת ישראל שהוענק לאחריו אות מערכה למרות אי-הכרזתו כמלחמה.",
    "pageid": 1201545
  },
  {
    "title": "מבצע שומר החומות",
    "extract": "מבצע שומר החומות (בערבית: معركة سيف القدس; בתעתיק: מַעְרַכַּת סָיְף אלְקֻדְס, \"קרב חֶרֶב ירושלים\") היה מבצע צבאי רחב-היקף של צה\"ל ברצועת עזה, שהחל ביום ירושלים, 10 במאי 2021, לאחר שארגוני הטרור הפלסטיניים בהובלת חמאס החלו בירי רקטות מסיבי לעבר ירושלים במהלך מצעד הדגלים ובהמשך גם לגוש דן, השפלה, הנגב והשרון. המבצע נמשך עד להפסקת האש שנכנסה לתוקפה ב-21 במאי, בשעה 02:00 בלילה, בתיווך מצרים.\nבמהלך המבצע ארגוני הטרור ברצועת עזה שיגרו לעבר ישראל כ-4,360 רקטות, טילי נ\"ט ופצצות מרגמה, מתוכן 1,661 יורטו בידי מערכות כיפת ברזל במעל ל-90% הצלחה. 176 לא יורטו ונפלו בשטחים בנויים, ו-1,843 נפלו בשטחים פתוחים. כ-680 רקטות שנורו לכיוון ישראל נפלו בשטח רצועת עזה וגרמו, על פי הערכות ישראליות, למותם של יותר מ-20 מתושבי הרצועה. 9 אזרחים ישראלים, 3 אזרחים זרים וחייל אחד נהרגו מירי הפלסטינים מרצועת עזה.\nמנגד, צה\"ל תקף למעלה מ-1,500 מטרות טרור, בהן: רבי-קומות ששימשו כמטות של חמאס וג'יהאד האסלאמי הפלסטיני (גא\"פ), עשרות עד מאות בתים ומשרדים של פעילי טרור, מעל כ-100 קילומטרים של מנהרות תת-קרקעיות, מתוך רשת המנהרות שנחפרה מתחת לרצועת עזה (וקיבלה בישראל את הכינוי ה\"מטרו\" של עזה), מחסני אמל\"ח ומאגרי רקטות, אתרים לייצור רקטות, משגרי רקטות ובורות שיגור תת-קרקעיים, משגרי נ\"ט, כלי טיס בלתי מאוישים, מוצבים, נכסי מודיעין וטכנולוגיה, מטרות של הכוח הימי של חמאס ועשרות חוליות שיגור. לפי מקורות ישראליים, בתקיפות צה\"ל נהרגו ברצועת עזה כ-225 פעילי טרור, מהם 25 בכירים, ובין 51 ל-128 אזרחים.",
    "pageid": 1983535
  },
  {
    "title": "מיצו צוקהארה",
    "extract": "מיצו צוקהארה (ביפנית: 塚原 光男;‏ נולד ב-22 בדצמבר 1947) הוא מתעמל יפני בעבר. הוא אלוף אולימפי בעל 9 מדליות מהן 5 זהב, 1 כסף ו-3 ארד מ-3 אולימפיאדות (מקסיקו סיטי 1968, מינכן 1972 ומונטריאול 1976), זכה פעמיים ברציפות במשחקים האולימפיים על תרגיל מתח ואלוף עולם (ליובליאנה 1970, ורנה 1974 ושטרסבורג 1978) בעל 6 מדליות מהן 4 זהב ו-2 כסף. נוסף לכך, הוא שימש כסגן יו\"ר איגוד ההתעמלות של יפן.\nשמו של צוקהארה הוא אחד המפורסמים ביותר בהתעמלות בגלל ששני אלמנטים שביצע לראשונה נקראים על שמו ומבוצעים באופן שכיח, הן על ידי גברים והן על ידי נשים. הוא ביצע אותם באופן קבוע בתחרויות לאורך הקריירה שלו. הראשון הוא הסלטו הכפול המתפתל במלואו (עם הטוויסט המלא בסלטו הראשון). מבוצע בכל המכשירים. התרגיל השני בוצע על סוס הקפיצות סלטו לאחור, עם או בלי פיתול. בישראל של המאה ה-21 הפך הביטוי \"צוקהארה\" למושג המתאר שינוי פתאומי בהתנהגותו ובעמדותיו של פוליטיקאי.",
    "pageid": 1846077
  },
  {
    "title": "מלחמת המפרץ",
    "extract": "מלחמת המפרץ, הידועה גם כמלחמת המפרץ הראשונה, כמבצע סופה במדבר היא מלחמה שהתנהלה מ-2 באוגוסט 1990 ועד 28 בפברואר 1991 (מבצע \"סופה במדבר\" עצמו החל ב-17 בינואר 1991), ובמהלכה הוקמה, באישור האומות המאוחדות, קואליציה בראשות ארצות הברית בת 34 מדינות, שמטרתה הייתה שחרור כווית הכבושה.\nלאחר הפלישה העיראקית לכווית וכיבוש המדינה, החלה מועצת הביטחון של האומות המאוחדות בנקיטת סנקציות כלפי עיראק והציבה בפניה אולטימטום - נסיגה תוך ארבעה חודשים מכווית, או שקואליציה רחבה תנקוט בפעולה צבאית לשחרור כווית. משפג האולטימטום, פתחה קואליציה בת 34 מדינות, בראשות ארצות הברית, במבצע סופה במדבר שהחל במתקפה אווירית רחבת היקף, ולאחר מכן גם במהלך קרקעי בן 100 שעות במהלכו שוחררה כווית. במהלך הלחימה תקפה עיראק בטילים את ערב הסעודית ואת ישראל.",
    "pageid": 332821
  },
  {
    "title": "נובאק ג'וקוביץ'",
    "extract": "נובאק ג'וקוביץ' (בסרבית: Novak Đoković או Новак Ђоковић, ‏‏?‏; נולד ב-22 במאי 1987) הוא טניסאי סרבי מקצועני. נכון ליולי 2024, מדורג במקום השני בעולם. ג'וקוביץ' דורג במקום הראשון בעולם במשך 428 שבועות בסך הכל (ראשון בכל הזמנים). זכה ב-24 תוארי גראנד סלאם (ראשון בכל הזמנים והיחיד שזכה לפחות 3 פעמים בכל אחד מתארי הגרנד סלאם). הוא סיים שמונה פעמים את השנה במקום ראשון בעולם (ראשון בכל הזמנים). במהלך הקריירה שלו הוא זכה ב-180 מיליון דולר (ראשון בכל הזמנים), ועד כה זכה ב-98 תארים בסבב ה-ATP (שלישי בכל הזמנים).  ג'וקוביץ' הוא אחד הטניסאים הטובים ביותר בכל הזמנים ובעיני רבים, אף נחשב לטניסאי הטוב ביותר בכל הזמנים.\nבמסגרת טורנירי הגראנד סלאם הוא זכה בכל הארבעה האפשריים, השלישי שכיהן כאלוף בהם בו זמנית, והיחיד שעשה זאת על שלושה משטחים שונים. הוא זכה עשר פעמים באליפות אוסטרליה הפתוחה (2008, 2011, 2012, 2013, 2015, 2016, 2019, 2020, 2021 ו-2023) יותר מכל טניסאי אחר בהיסטוריה, שלוש פעמים באליפות צרפת הפתוחה (2016, 2021 ו-2023), שבע פעמים באליפות וימבלדון (2011, 2014, 2015, 2018, 2019, 2021, ו-2022), וארבע פעמים באליפות ארצות הברית הפתוחה (2011, 2015, 2018 ו-2023). נוסף לכך, הוא זכה שבע פעמים בגמר ה-ATP‏ (2008, 2012–2015, 2022 ו-2023) יותר מכל טניסאי אחר בהיסטוריה ובמדליית ארד אולימפית (בייג'ינג 2008). ג'וקוביץ' היה הטניסאי הסרבי הראשון שזכה בטורניר גראנד סלאם.\nג'וקוביץ' זכה ב-40 טורנירי סבב המאסטרס העולמי 1000 של ה-ATP (ראשון בכל הזמנים),‏ שישה טורנירים מהם בשנת 2015 (שיא), והיחיד שזכה בכל תשעת טורנירי מאסטרס 1000 של סבב ה-ATP (ולפחות פעמיים בכל תואר).\nבשנת 2010 הוביל ג'וקוביץ' את נבחרת סרביה לזכייה היסטורית בגביע דייוויס ובשנת 2013 למשחק הגמר על הגביע.\nג'וקוביץ' משחק טניס ביד ימין. המשטח האהוב עליו הוא משטח קשה (84% הצלחה), אם כי ג'וקוביץ' מגדיר את עצמו כשחקן שיודע לשחק היטב על כל סוגי המשטחים השונים (83%). החבטה הנחשבת לטובה ביותר שלו היא חבטת גב יד לאורך הקו.",
    "pageid": 412142
  },
  {
    "title": "סלים שופי",
    "extract": "סלים שופי (1931– יוני 2012) היה דרוזי-ישראלי שכיהן כראש מועצת מג'דל שמס ושירת כלוחם בסיירת מטכ\"ל.\n\n",
    "pageid": 1862857
  },
  {
    "title": "ספורט אולימפי",
    "extract": "ספורט אולימפי הוא כל ענף ספורט הנכלל בתוכנית המשחקים של הוועד האולימפי הבינלאומי ומשתתף במשחקי הקיץ או משחקי החורף. לפי החלטת הוועד האולימפי, ענפי ספורט שונים נכנסים ויוצאים מהתוכנית לאורך כל שנות קיום המשחקים בעידן המודרני. במשחקים שהתקיימו בלונדון בשנת 2012 התחרו הספורטאים ב-26 ענפי ספורט, ב-36 דיסציפלינות והתקיימו 302 תחרויות. משחקי החורף כוללים 7 ענפים ו-15 דיסציפלינות, בהם כ-80 תחרויות שונות.",
    "pageid": 759225
  },
  {
    "title": "סרגיי ריכטר",
    "extract": "סרגיי ריכטר (נולד ב-23 באפריל 1989) הוא קלע ישראלי, פעמיים אלוף אירופה (2013 ו-2019) ותשע פעמים אלוף ישראל ברובה אוויר. ייצג את ישראל ארבע פעמים במשחקים האולימפיים (לונדון 2012, ריו דה ז'ניירו 2016, טוקיו 2020 ופריז 2024).",
    "pageid": 892039
  },
  {
    "title": "עוצבת סיני",
    "extract": "עֻצְבַּת סִינַי (אוּגדה 252, \"אוּגדַת סיני\", וגם \"מפקדת הכוחות המשוריינים בסיני\") היא אוגדת מילואים משוריינת בפיקוד הדרום, והעוצבה הקבועה הראשונה שהוקמה בצה\"ל. מפקד האוגדה הנוכחי הוא תת-אלוף יהודה ואך. מפקדת העוצבה נמצאת במרכז הלאומי לאימונים ביבשה, ומפקד העוצבה שימש כמפקד הבסיס עד לשנת 2016.\nהעוצבה הוקמה ב-1968, לאחר מלחמת ששת הימים, במטרה לאגד את הכוחות המשוריינים בסיני ולהקים חזית ישראלית איתנה בהגנת הגבול הישראלי-מצרי. את הפיקוד על העוצבה החדשה קיבל האלוף אברהם אדן.\nהעוצבה לקחה חלק פעיל במלחמת ההתשה (1969–1970) תחת פיקודו של האלוף שלמה להט, וכן במלחמת יום הכיפורים (אוקטובר 1973), כשנטלה חלק נכבד בקרבות בסיני ובצליחת תעלת סואץ תחת פיקודם של האלופים אברהם מנדלר (שנהרג במהלך הקרבות) וקלמן מגן.\nבמלחמת לבנון הייתה העוצבה בין הכוחות הפורצים בגזרה המזרחית בלבנון במסגרת הגיס הצפוני.\nהעוצבה השתתפה בכל מלחמות ישראל מאז מלחמת ששת הימים ועד למלחמת חרבות ברזל.\n\n",
    "pageid": 250389
  },
  {
    "title": "פייסבוק",
    "extract": "פייסבוק (באנגלית: Facebook) היא פלטפורמת רשת המופעלת על ידי חברת מטא האמריקאית. הפלטפורמה היא הרשת החברתית המקוונת הגדולה בעולם, והיא זמינה ביותר משבעים שפות במדינות רבות ברחבי הגלובוס. ביוני 2017, דיווחה החברה על כשני מיליארדי חברים הרשומים באתר, כש-800 מיליון מהם פעילים בתדירות יומיומית. בחודש פברואר 2022 דיווחה החברה לראשונה בתולדותיה על קיטון במספר המשתמשים היומיים ביחס לרבעון הקודם. מספר המשתמשים ירד לשיעור של 2.91 מיליארד. על פי חברת דירוג האתרים אלכסה, פייסבוק הוא האתר השביעי הנצפה ביותר באינטרנט ברחבי העולם והשלישי הנצפה ביותר בישראל.\nהאתר הוקם על ידי מארק צוקרברג, אדוארדו סברין, דסטין מוסקוביץ', כריס יוז ואנדרו מקקולום , בהיותם סטודנטים באוניברסיטת הרווארד, ב-4 בפברואר 2004. 28.2% ממניות החברה בבעלות צוקרברג. בתחילה התאפשר רק לסטודנטים מהרווארד להצטרף לרשת, אך ב-11 בספטמבר 2006 היא נפתחה לשימוש כלל הציבור.\nשם האתר נובע משמו של הספר המקובל במכללות ובאוניברסיטאות ברחבי ארצות הברית, המכיל את תמונות הסטודנטים, והמחולק להם בשנתם הראשונה באקדמיה על מנת שהסטודנטים החדשים יוכלו להכיר טוב יותר איש את רעהו. ספר זה מכונה \"Face Book\" (באנגלית \"ספר פנים\").",
    "pageid": 399097
  },
  {
    "title": "פרשת אורון שאול",
    "extract": "אורון שאול היה חייל צה\"ל שנהרג ב-20 ביולי 2014 בתקרית אש בקרב שג'אעייה במהלך מבצע צוק איתן, והוכר כחלל צה\"ל שמקום קבורתו לא נודע. מותו משך לראשונה תשומת לב בינלאומית כאשר החמאס הודיע כי נלקח בשבי, ושוב לאחר מכן כשדרש שחרור מחבלים בתמורה להחזרת גופתו.",
    "pageid": 1825888
  },
  {
    "title": "קבוצה אתנו-דתית",
    "extract": "קבוצה אתנו-דתית (או קבוצה אתנית-דתית) היא קבוצה חברתית אנושית המתאפיינת ברקע אתני ודתי משותף. זוהי תת-קטגוריה של המושג \"קבוצה אתנית\", הכולל גם תת-קטגוריות נוספות כדוגמת קבוצה אתנו-לשונית . במובן צר יותר, מונח זה מתייחס לקבוצות שבהן המסורת הדתית והמסורת האתנית קשורות זו בזו מבחינה היסטורית.\nהמאפיינים המרכזיים של קבוצות אתנו-דתיות הם \"סגנון חברתי, רקע היסטורי ואמונות תאולוגיות\". מאפיין בולט המבדיל קבוצות אתנו-דתיות מקבוצות אחרות בסביבתן הוא הקפדה על אנדוגמיה.",
    "pageid": 2276580
  },
  {
    "title": "קוברה קאי",
    "extract": "קוברה קאי (באנגלית: Cobra Kai) היא סדרת ספין-אוף אמריקאית לסרטי \"קראטה קיד\" משנות ה-80 וה-90, בהשתתפות השחקנים המקוריים, ראלף מאצ'יו בתפקיד דניאל לרוסו וויליאם זבקה בתפקיד ג'וני לורנס, היריב העיקרי של דניאל בסרטים. בסדרה שניהם פותחים דוג'ו ונאבקים אחד בהצלחת השני.\nהעונה הראשונה התחילה ב-2 במאי 2018 וכללה 10 פרקים והשנייה ב-24 באפריל 2019 וכללה 10 פרקים, כששתיהן שודרו בשידורי יוטיוב פרימיום, ולאחר שהחברה הפסיקה לייצר סדרות היא מכרה את זכויות השידור לנטפליקס, בה הודיעו על הפקת שתי עונות נוספות. העונה השלישית עלתה לשידור ב-1 בינואר 2021 והעונה הרביעית עלתה לשידור ב-31 בדצמבר 2021. עונתה החמישית של הסדרה עלתה לשידור ב-9 בספטמבר 2022.בינואר 2024 הודיעו שיהיה עונה 6 ואחרונה והעונה תהיה ארוכה מין הרגיל. ב-2 במאי הודיעו כי עונה 6 תעלה בשלושה חלקים. חלק 1 יעלה ב-18 ביולי, חלק 2 יעלה ב-15 בנובמבר, חלק 3 יעלה ב-2025, טרם שוחרר תאריך היציאה.",
    "pageid": 1880765
  },
  {
    "title": "קטב מרירי",
    "extract": "קֶטֶב מְרִירִי הוא שמו של שד המוזכר באגדה ובהלכה היהודית.",
    "pageid": 108943
  },
  {
    "title": "קרב רב",
    "extract": "קרב רב הוא שם כולל לתחרויות ספורט, בדרך כלל תחרויות אתלטיקה המורכבות ממספר תחרויות נפרדות.\nהספורטאים המתחרים בקרב רב צוברים נקודות עבור ביצועיהם בכל תת-תחרות (הנקראת גם: מקצוע, או באנגלית event), על פי נוסחה מיוחדת. המנצח הוא מי שצבר את מירב הנקודות בסך הכל. שיטת הניקוד בנויה כך שכדי לנצח בקרב רב לא די בהצטיינות יתרה במספר מקצועות בודדים, אלא יש צורך בתוצאה טובה מאוד בכל המקצועות כולם.",
    "pageid": 336743
  },
  {
    "title": "קרן וקסנר",
    "extract": "קרן וקסנר (באנגלית: The Wexner Foundation) היא ארגון פילנתרופי יהודי-אמריקאי. הקרן מפעילה תוכניות הכשרה ופיתוח של אנשי מקצוע. מטרתה, כעולה מפרסומיה, היא לחזק את המנהיגות והמצוינות הניהולית במגזר הציבורי בישראל ובקהילות היהודיות בעולם.\nנשיאת הקרן היא הרבה הרפורמית אלקה אברהמסון, ומנכ\"ל הקרן בישראל הוא רענן אביטל.",
    "pageid": 601686
  },
  {
    "title": "רון פולונסקי",
    "extract": "רון פולונסקי (נולד ב-28 במרץ 2001) הוא שחיין ישראלי, סגן אלוף אירופה (בלגרד 2024), אלוף אירופה עד גיל 23 (דאבלין 2023), מקום תשיעי באליפות העולם (בודפשט 2022), סגן אלוף אירופה לנוער (קאזאן 2019) ומקום רביעי באליפות העולם לנוער (בודפשט 2019), אלוף ישראל ושיאן ישראל במשחה ל-200 מטר מעורב אישי, 100 מטר חזה (פריז 2024).\nייצג את ישראל באולימפיאדת טוקיו (2020) וחבר משלחת ישראל באולימפיאדת פריז (2024).\n\n",
    "pageid": 1731353
  },
  {
    "title": "רוסיה",
    "extract": "רוסיה (ברוסית: Россия; מבטאים: ראסייה), כיום מכונה הפדרציה הרוסית (ברוסית: ‏‏?‏ תעתיק פונטי: רַאסִיֿיְסְקַאיָה פֶדֶרָֿאצְיָה), היא ארץ ומדינה חוצת יבשות המשתרעת על פני מזרח אירופה וצפון אסיה. \nרוסיה היא המדינה הגדולה בעולם לפי שטח, המשתרעת על פני 17,125,191 קמ\"ר (מתוכם כ-13 מיליון קמ\"ר באסיה וכארבעה מיליוני קמ\"ר באירופה), ומקיפה שמינית משטח היבשה של כדור הארץ. היא משתרעת על פני אחד-עשר אזורי זמן וגובלת בשש-עשרה מדינות ריבוניות (יש לה גבול יבשתי עם נורווגיה, פינלנד, אסטוניה, לטביה, ליטא, פולין, בלארוס, אוקראינה, גאורגיה, אזרבייג'ן, קזחסטן, סין, מונגוליה וקוריאה הצפונית, וגבול ימי עם יפן, טורקיה ועם ארצות הברית), יותר מכל מדינה בעולם. זוהי המדינה התשיעית באוכלוסייתה והמדינה המאוכלסת ביותר באירופה, עם אוכלוסייה של 145.5 מיליון תושבים. \nבירת המדינה והעיר הגדולה ביותר בה היא מוסקבה. סנקט פטרבורג היא המרכז התרבותי של רוסיה והעיר השנייה בגודלה. אזורים עירוניים מרכזיים נוספים כוללים את נובוסיבירסק, יקטרינבורג, ניז'ני נובגורוד וקאזאן. \nרוסיה חזרה להיות מדינה נפרדת עם התפרקות ברית המועצות בשנת 1991. תחת השלטון הסובייטי היא נקראה \"הרפובליקה הסובייטית הפדרטיבית הסוציאליסטית הרוסית\", ועם הקמתה הפכה לפדרציה עצמאית. רוב שטחה, אוכלוסייתה ותעשייתה של ברית המועצות, אחת משתי מעצמות העל, היו ברוסיה. כתוצאה מכך, לאחר פירוק ברית המועצות ירשה רוסיה את מושבה הקבוע במועצת הביטחון של האו\"ם.\nהקבוצה האתנית הדומיננטית ברוסיה הם הרוסים, ושמה \"רוסיה\" הוא גם כינוי מסורתי לארץ שבה חי והתרכז רוב העם הרוסי לאורך המאות ה-14–21. חלקים ממנו חיו גם בארצות שכנות, שבעבר היו חלק מהאימפריה הרוסית והפכו לעצמאיות במהלך המאה ה-20. ברוסיה חיות גם קבוצות שאינן מזהות עצמן עם הלאום הרוסי.\nלמרות התארגנותה מחדש אחרי שנת 1991 כמדינה רפובליקנית בעלת משטר דמוקרטי דה יורה, האופי הדמוקרטי של המדינה הלך ונפגע בהדרגה בתחילת המאה ה-21, וזכויות האדם בה מופרות באופן תדיר. מאז שנת 2000, תחת שלטונו של ולדימיר פוטין  נחשבת רוסיה למדינה בעלת משטר אוטוקרטי וסמכותני. פוטין סופג ביקורת בינלאומית חריפה בעקבות פגיעתו במתנגדי משטר, בעיתונאים, בבני מיעוטים ובפעילי אופוזיציה וזכויות אדם.",
    "pageid": 397
  },
  {
    "title": "ריאד עלי",
    "extract": "ריאד עלי (בערבית: رياض علي; נולד ב-13 ביולי 1962) הוא עיתונאי דרוזי-ישראלי, המשמש ככתב בערוץ כאן 11. קודם לתחילת שידורי תאגיד השידור הישראלי, שימש באותו תפקיד בחדשות הערוץ הראשון.",
    "pageid": 849787
  },
  {
    "title": "שחייה באולימפיאדת פריז (2024)",
    "extract": "אולימפיאדת פריז (2024) תערך בפריז, צרפת. תחרויות השחייה במסגרת המשחקים האולימפיים יערכו בפריז לה דפנס ארנה, ותחרויות השחייה במים פתוחים יערכו בנהר הסן מגשר אלכסנדר השלישי.\n37 משחים שונים התקיימו באולימפיאדה זו, 18 לנשים, 18 לגברים ומשחה שליחים משולב בשתי שחייניות ובשני שחיינים, 4x100 מטר מעורב.",
    "pageid": 2327421
  },
  {
    "title": "שירת הים",
    "extract": "שִירַת הַיָּם היא אחת מהשירות שבתורה, ומופיעה בספר שמות פרק ט\"ו. על פי המסופר בתורה, השירה נאמרה לאחר שים סוף נבקע לשניים, בני ישראל עברו בו והמצרים טבעו בו. שירת הים מסודרת בספר התורה בצורה מיוחדת של שירה: אריח על גבי לבנה.\nהשירה נאמרת מדי יום בתפילת שחרית בסופם של פסוקי דזמרא. מלבד זאת, היא נקראת בשביעי של פסח, וכן בסדר הקריאה הרגיל. בקרב עדות שונות יש מנהגים של אמירת השירה ברוב עם בליל שביעי של פסח, לרוב בחצות הלילה.",
    "pageid": 62683
  },
  {
    "title": "שלמה מקרלין",
    "extract": "רבי שלמה הלוי סג\"ל מקרלין (תצ\"ח, 1738 – כ\"ב בתמוז תקנ\"ב, 1792) היה תלמידם של המגיד ממעזריטש ורבי אהרן הגדול מקרלין. לאחר פטירת רבי אהרן מקרלין, מילא את מקומו בהנהגת חסידות קרלין. צאצאיו כיהנו כאדמו\"רי חסידות לודמיר.",
    "pageid": 903563
  },
  {
    "title": "אדג'",
    "extract": "האם התכוונתם ל...",
    "pageid": 341706
  },
  {
    "title": "אדם פיטי",
    "extract": "אדם פיטי (באנגלית: Adam Peaty; נולד ב-28 בדצמבר 1994) הוא שחיין בריטי, פעמיים ברציפות האלוף האולימפי (ריו דה ז'ניירו 2016 וטוקיו 2020), 3 פעמים ברציפות אלוף העולם (קאזאן 2015, בודפשט 2017 וקוואנגג'ו 2019), 3 פעמים ברציפות אלוף אירופה (ברלין 2014, לונדון 2016 וגלאזגו 2018), פעמיים ברציפות אלוף חבר העמים (גלאזגו 2014 וגולד קואוסט 2018) ושיאן העולם הנוכחי (2021) במשחים ל-50 מטר חזה ול-100 מטר חזה.\nפיטי הוא השחיין הראשון והיחיד בעולם ששחה 100 מטר חזה בתוצאה שמתחת ל-57 שניות, וכן, הראשון והיחיד ששחה 50 מטר חזה מתחת ל-26 שניות.",
    "pageid": 1211961
  },
  {
    "title": "אולימפיאדת ריו דה ז'ניירו (2016)",
    "extract": "המשחקים האולימפיים של קיץ 2016 – האולימפיאדה ה-31 בעת החדשה נערכו בין 5 באוגוסט ל-21 באוגוסט 2016 בריו דה ז'ניירו שבברזיל. אירוח המשחקים בריו נקבע בהחלטת הקונגרס האולימפי ה-13, וריו היא העיר הראשונה בדרום אמריקה שאירחה את המשחקים האולימפיים. בנוסף, הייתה זו הפעם השלישית בהיסטוריה בה התקיימו המשחקים האולימפיים בחצי הכדור הדרומי, לאחר שני משחקים אולימפיים שהתקיימו באוסטרליה.\nהמשחקים האולימפיים נפתחו כשנתיים לאחר שברזיל אירחה את מונדיאל 2014, בו משחק הגמר נערך באצטדיון המרקנה בריו דה ז'ניירו.",
    "pageid": 709538
  },
  {
    "title": "אלה אמהוף",
    "extract": "אלה רוז אמהוף (באנגלית: Ella Rose Emhoff; נולדה ב-29 במאי 1999) היא דוגמנית, אמנית ומעצבת אופנה אמריקאית. היא בתו של האדון השני של ארצות הברית של ארצות הברית, דאגלס אמהוף ובתה החורגת של סגנית נשיא ארצות הברית, קמאלה האריס.",
    "pageid": 2358220
  },
  {
    "title": "אליטה (סדרת טלוויזיה)",
    "extract": "\"אליטה\" (בספרדית: Élite; מעוצב E L I T Ǝ) היא סדרת טלוויזיה מסוגת מתח-דרמת נעורים ספרדית שנוצרה עבור נטפליקס בידי קרלוס מונטרו ודאריו מדרונה. הסדרה מתרחשת בלאס אסינאס, בית ספר תיכון עילית בדיוני, ועוסק סביב היחסים בין שלושה תלמידים מתבגרים ממעמד הפועלים שנרשמו לבית הספר באמצעות תוכנית מלגות לבין חבריהם העשירים לכיתה. הסדרה כוללת צוות אנסמבל. רבים מצוות השחקנים הופיעו בעבר בסדרות אחרות של נטפליקס שהופקו או הופצו בספרד ובאמריקה הלטינית.\nהסדרה \"אליטה\" חוקרת מושגים ונושאים הקשורים לדרמות נוער, אך מציגה גם נושאים מתקדמים יותר וצדדים אחרים, לצד העלילה שלה. אותם הנושאים נחשבים לעיתים קרובות למיניים ומגוונים. מבחינה מבנית, הסדרה משתמשת בעלילת פלשפורוורד הכוללת אלמנט מסתורי, כאשר כל עונה מתרחשת בשני קווי זמן (האחד של אירוע שקרה בעבר והשני של המציאות בהווה).\nהעונה הראשונה, המורכבת משמונה פרקים, הופצה לנטפליקס ב-5 באוקטובר 2018. היא זכתה לביקורות חיוביות מטעם המבקרים והקהל כאחד, כאשר רבים שיבחו את הסדרה והגדירו אותה כ\"גילטי פלז'ר\". זאת, תוך ששיבחו את תסריטה, המשחק והעובדה שהיא כוללת נושאים \"בוגרים\" ו\"מורכבים\". באוקטובר 2018, הסדרה חודשה לעונה שנייה, שהופצה ב-6 בספטמבר 2019. עונה שלישית הוכרזה באוגוסט 2019 והופצה ב-13 במרץ 2020. במאי 2020 ופברואר 2021, נטפליקס חידשה את הסדרה לעונה רביעית וחמישית. העונה הרביעית הופצה ב-18 ביוני 2021, בעוד שהעונה החמישית הופצה ב-8 באפריל 2022. באוקטובר 2021, נטפליקס חידשה את הסדרה לעונה שישית והיא יצא ב-18 בנובמבר 2022. ב-25 באוקטובר 2022, אישרה נטפליקס שהסדרה תחודש לעונה שביעית, כשהכוכב המקורי עומר איוסו יחזור לעונה זו. ב-19 ביולי 2023, הוכרזה כי הסדרה תחודש לעונה השמינית, כאשר מינה אל חמני תשוב לסדרה בתפקידה כנדיה שנאה.",
    "pageid": 1641841
  },
  {
    "title": "אליפות העולם בג'ודו",
    "extract": "אליפות העולם בג'ודו היא תחרות ג'ודו שמארגן איגוד הג'ודו העולמי. התחרות נערכת מדי שנה (מלבד בשנים בהן מתקיימים המשחקים האולימפיים), והיא תחרות הג'ודו החשובה בעולם אחרי התחרות שבמשחקים האולימפיים.",
    "pageid": 1131557
  },
  {
    "title": "אנדראה מורז",
    "extract": "אנדראה (אנדי) מוּרֶז (באנגלית: Andrea \"Andi\" Murez; נולדה ב-29 בינואר 1992) היא שחיינית ישראלית-אמריקאית. היא אלופה ושיאנית ישראל במשחה ל-100 מטר חופשי, ובעלת 18 מדליות מהמכביה מהן 13 זהב. בעבר החזיקה בשיאי ישראל במשחים ל-50 מטר חופשי, 200 מטר חופשי, 400 מטר חופשי, 100 מטר גב ו-200 מטר גב. מורז היא השחיינית הישראלית הראשונה ששחתה 200 מטר חופשי בפחות מ-2 דקות. היא ייצגה את ישראל ב-3 אולימפיאדות (ריו דה ז'ניירו 2016 טוקיו 2020 פריז 2024).\nבטקס הפתיחה של אולימפיאדת פריז 2024 זכתה לכבוד לשאת את דגל מדינת ישראל ביחד עם הג'ודוקא פיטר פלצ'יק.\n\n",
    "pageid": 1289915
  },
  {
    "title": "בן שרף",
    "extract": "בן אברהם שָׂרָף (נולד ב-14 באפריל 2006) הוא כדורסלן ישראלי המשחק בעמדת הרכז ברטיופארם אולם מליגת העל הגרמנית בכדורסל.",
    "pageid": 2191984
  },
  {
    "title": "ג'ו ביידן",
    "extract": "ג'וזף רובינט \"ג'ו\" ביידן הבן (באנגלית: ‏‏?‏; נולד ב-20 בנובמבר 1942) הוא פוליטיקאי אמריקאי המכהן כנשיא ארצות הברית ה־46. טרם היבחרו לנשיאות כיהן ביידן כסגן הנשיא ה־47 תחת ברק אובמה בשנים 2009–2017 וייצג את מדינת דלאוור בסנאט של ארצות הברית מטעם המפלגה הדמוקרטית במשך 36 שנים (1973–2009).\nביידן כיהן כיושב ראש ועדת המשפט של הסנאט של ארצות הברית, ועסק בנושאים הקשורים במלחמה בסמים, בריסון הפשע ובחירויות אזרחיות. הוא הוביל את המאמצים לאישורם של \"חוק בקרת הפשע האלים ואכיפת החוק\"  ו\"חוק האלימות נגד נשים\" . ישב בראשות ועדת המשפט במהלך הדיונים על מועמדותם של קלרנס תומאס ורוברט בורק לבית המשפט העליון של ארצות הברית. בבחירות לנשיאות ארצות הברית שנערכו ב-1988 וב-2008, התמודד ביידן ללא הצלחה למועמדות המפלגה הדמוקרטית לנשיאות.\nב-2008 נבחר ביידן בידי הסנאטור ברק אובמה, שהתמודד לנשיאות מטעם המפלגה הדמוקרטית, כעמיתו למרוץ בבחירות לנשיאות ארצות הברית שהתקיימו באותה שנה. לאחר שנבחר עמו לסגן הנשיא, פיקח ביידן על שימוש בתשתיות כלכליות לריסון המיתון הכלכלי, ועזר לגבש את המדיניות האמריקאית כלפי עיראק עד נסיגת כוחות ארצות הברית ב-2011. יכולתו לנהל משא ומתן עם חברי המפלגה הרפובליקנית בקונגרס סייעה לממשל אובמה להעביר חקיקות שונות, ובהן \"חוק הפיקוח על התקציב לשנת 2011\" שפתר את משבר תקרת החוב של ארצות הברית  באותה שנה, ו\"חוק ההקלה במס למשלם המיסים האמריקאי\" מ-2012, כתגובה לצוק הפיסקלי שקרב ובא. אובמה וביידן נבחרו מחדש ב-2012, והביסו את המושל לשעבר הרפובליקני של מסצ'וסטס, מיט רומני, ועמיתו למרוץ פול ראיין.\nבאוקטובר 2015, לאחר חודשים של השערות, הודיע ביידן שלא יתמודד למועמדות המפלגה הדמוקרטית לנשיאות ב-2016. אחת הפעולות האחרונות של הנשיא אובמה בינואר 2017 הייתה עיטורו של ביידן במדליית החירות הנשיאותית. לאחר שסיים את כהונתו השנייה כסגן נשיא, הצטרף ביידן לסגל אוניברסיטת פנסילבניה. באפריל 2019 הכריז על התמודדותו בפריימריז לנשיאות במפלגה הדמוקרטית, ולאחר התחלה רעועה שבה היה נראה שהוא עומד להפסיד לברני סנדרס ולאחרים, הצליח ביידן להוביל בפריימריז ולהיבחר למועמד המפלגה לנשיאות. הוא בחר בסנאטורית קמלה האריס מקליפורניה כעמיתתו למרוץ. בבחירות לנשיאות ארצות הברית בנובמבר 2020 גבר ביידן על הנשיא המכהן דונלד טראמפ ונבחר לתפקיד נשיא ארצות הברית.\nכנשיא חתם ביידן על חוק תוכנית החילוץ האמריקאית בתגובה למגפת הקורונה בארצות הברית ולמיתון שנוצר בעקבותיה, והוביל הצעות חוק דו-מפלגתיות בנושא תשתיות וייצור. הוא הציע את חוק \"Build Back Better\", שאמנם נכשל בקונגרס, אך היבטיו שולבו בחוק צמצום האינפלציה שעליו חתם כחוק בשנת 2022. ביידן מינה את קטנג'י בראון ג'קסון לכס השיפוט בבית המשפט העליון של ארצות הברית. הוא עבד עם הרפובליקנים בקונגרס כדי לפתור את משבר תקרת החוב של ארצות הברית ב-2023 תוך משא ומתן על הסכם להעלאת תקרת החוב. מבחינת מדיניות חוץ, ביידן השיב את ארצות הברית להסכם פריז, וניהל את הנסיגה המוחלטת של הכוחות המזוינים של ארצות הברית מאפגניסטן – אקט הסיום של מלחמת אפגניסטן שהוביל לנפילת קאבול. הוא הגיב לפלישה הרוסית לאוקראינה בהטלת עיצומים על רוסיה ואישר סיוע אזרחי וצבאי לאוקראינה. עם פרוץ מלחמת חרבות ברזל הכריז ביידן על תמיכה צבאית בישראל, והוקיע את מעשי הטבח של חמאס.\nבאפריל 2023 הכריז ביידן על התמודדותו למועמדות המפלגה הדמוקרטית בבחירות לנשיאות 2024, אך ב-21 ביולי 2024 הודיע כי הוא חוזר בו ולא יתמודד בבחירות לקדנציה נוספת ויתמוך במועמדותה של סגניתו קמלה האריס.",
    "pageid": 571893
  },
  {
    "title": "ג'וליאן מקמהון",
    "extract": "ג'וליאן דאנה ויליאם מקמהון (באנגלית: Julian Dana William McMahon) הוא שחקן ודוגמן אוסטרלי. ידוע בשל גילום דמויות כדוגמת קול טרנר בסדרה \"מכושפות\", דמותו של דוקטור דום בסרטי \"ארבעת המופלאים\", ודמותו של כריסטיאן טרוי בסדרה \"ניפ/טאק\".",
    "pageid": 1090450
  },
  {
    "title": "גאורגיה",
    "extract": "גֵּאוֹרְגִיָה (בגאורגית: ‏‏?‏, תעתיק עברי: סַכָּרְתְבֵלוֹ, כתיב מלא: גאורגייה), המוכרת גם כגְּרוּזְיָה על פי השם הנהוג ברוסית, היא מדינה במזרח אירופה, לחופו המזרחי של הים השחור בדרום הקווקז. למדינה גבולות עם רוסיה מצפון, עם אזרבייג'ן במזרח, עם ארמניה וטורקיה בדרום, ובמערבה הים השחור. גאורגיה היא חלק ממדינות הקווקז, והעם הגאורגי הוא קבוצה אתנית קווקזית.\nגאורגיה היא מדינת לאום ליברל-דמוקרטית, בעלת מסורת ותרבות עתיקות הקשורות באופן הדוק למדינות הקווקז עליהן היא נמנית. ההיסטוריה הגאורגית משתרעת על פני כ-3,000 שנים, ועל פי האמונה היא הייתה יעדו של יאסון במסעו להשבת גיזת הזהב. גאורגיה נחשבת כמדינה המשתרעת ביבשת אירואסיה, אולם במקורות שונים שיוך המדינה לעיתים הוא ליבשת אסיה בלבד או אירופה בלבד. גאורגיה, או בשמה ברוסית \"גרוזיה\", הייתה חלק מברית המועצות וב-9 באפריל 1991, מועד ההכרזה הרשמי על פירוק הברית, היא זכתה בעצמאות מלאה.\nבשנת 327 הוכרזה הנצרות כדת הרשמית של המדינה בממלכה הגאורגית העתיקה של ממלכת איבריה, וכך הפכה גאורגיה לממלכה השלישית שקיבלה את הנצרות כדת מדינה (אחרי ארמניה הארטאשסית וקיסרות אקסום האתיופית). הממלכה הגאורגית הייתה ממלכה כלל-קווקזית שהשתרעה בשיאה מצפון הקווקז ועד לחלקים הצפוניים של איראן ואסיה הקטנה, והייתה ממלכה בולטת בנצרות המזרחית, והמבשר ההיסטורי העיקרי של גאורגיה של ימינו.\nגאורגיה השתמשה באלפבית היווני ובאלפבית הארמי לפני שאימצה את האלפבית הגאורגי, שאינו משויך ישירות לשום אלפבית אחר בעולם. ספרות גאורגית כתובה מתועדת מהמאה החמישית. תרגומי הביבליה (התנ\"ך הנוצרי) הראשונים הופיעו בגאורגיה, ככל הנראה לאחר הפצת הנצרות - במאה החמישית.\nגאורגיה, ששטחה הררי ברובו, משופעת במשאבים טבעיים. תערובת של אזור אלפיני בהרי הקווקז, וחוף ים בעל אקלים סובטרופי של הים השחור, המושך אליו תיירים רבים, כך שבגאורגיה יש גם אתרי ספורט חורף וגם אתרי נופש ימי.",
    "pageid": 35608
  },
  {
    "title": "גלריית דגלי מדינות העולם",
    "extract": "גלריית דגלי מדינות העולם:\n\nא • ב • ג • ד • ה • ו • ז • ח • ט • י • כ • ל • מ • נ • ס • ע • פ • צ • ק • ר • ש • ת  מדינות עצמאיות שאינן מוכרות או שנויות במחלוקת",
    "pageid": 1094082
  },
  {
    "title": "גן השומרון",
    "extract": "גַּן השׁוֹמְרוֹן הוא מושב חילוני, שבמסגרתו חיים חקלאים ובעלי נחלות לצד תושבים שאינם עוסקים בתחום. הישוב שוכן דרום מזרחית לצומת כרכור. שמו של היישוב ניתן לו בתקופה בה כונה אזור השרון - \"שומרון\" ואין קשר בינו לאזור השומרון. היישוב משתייך למועצה אזורית מנשה שבמחוז חיפה. כביש 6403 חוצה את היישוב לצדדים מערב ומזרח.",
    "pageid": 41997
  },
  {
    "title": "גנוב על החיים",
    "extract": "גנוב על החיים (באנגלית: Despicable Me 4, בתרגום חופשי לעברית: \"נבזה שכמותי 4\") הוא סרט קומדיה אמריקאי בהנפשה ממוחשבת שיצא בשנת 2024. הסרט הופק על ידי חברת אילומיניישן, בוים על ידי כריס רנו, ונכתב על ידי מייק ווייט. הסרט מהווה המשך ל\"גנוב על העולם\" מ-2017, והוא הסרט השישי בזיכיון \"גנוב על הירח\".\nב-2024 יצא סרט קצר בשם \"mooned\" וסרט שני (Costume (Migration שמהווה פריקוול לסרט הרביעי, וגם קרוסאובר בין הסרטים \"סיפור הברווזים\" ו\"גנוב על הירח\". הסרט יצא בישראל ב-27 ביוני 2024.",
    "pageid": 2120318
  },
  {
    "title": "דמוגרפיה של לבנון",
    "extract": "לבנון היא המדינה הצפופה ביותר בכל המזרח התיכון. על פי הערכות מ-2018, במדינה מתגוררים 6 מיליון תושבים, כולל 2 מיליון פליטים סורים שנמלטו אליה בעקבות מלחמת האזרחים בסוריה. כ-87% מתושביה יושבים בערים. ביירות, בירת לבנון ועיר הנמל הראשית מונה כ-1.9 מיליון תושבים. העיר השנייה בגודלה היא טריפולי שבצפון המדינה, בת כ-230 אלף תושבים. עיר הנמל הדרומית צידון השלישית בגודלה. כמו כן, הערים זחלה שבהר לבנון, ובעלבכ שבבקעת הלבנון ערים גדולות גם כן.",
    "pageid": 181937
  },
  {
    "title": "דקאמרון",
    "extract": "דקאמרונֶה או דקאמרון (באיטלקית: Decamerone או Decameron; מיוונית: δἐκα דֵקָה, \"עשר\", ו-ἡμέρα הֶמֶרָה, \"יממה\") הוא קובץ ספרותי ידוע מהמאה ה-14 מאת המחבר האיטלקי ג'ובאני בוקאצ'ו. כתיבת היצירה הסתיימה בשנת 1353.\nהמסגרת לספר היא מגפת דבר (\"המוות השחור\") שפקדה את פירנצה, והניסה אל מחוץ לעיר עשרה צעירים, שלושה גברים ושבע נשים, בני המעמד הגבוה. הצעירים מתכנסים בווילה כפרית בסמוך לפייזולה (Fiesole), כפר ליד פירנצה, ומעבירים עשרה ימים בסיפור סיפורים. בכל יום מתמנה אחד מבני החבורה למנהיג, קובע נושא, והוא וכל אחד מהאחרים מספרים סיפור אחד הקשור לו. בסך הכול סופרו מאה סיפורים, המהווים, לצד סיפור המסגרת, את הדקאמרון. הם משתרעים על שלל תקופות וארצות, ובחלקם נשאבים ממעשיות עממיות שרווחו כבר זמן רב טרם כתיבת הספר.\nבניגוד למה שניתן אולי היה לצפות מיצירה מימי הביניים, בסיפורים מושם דגש על החושני והארוטי, והלעג לכנסייה הוא בוטה ונטול כל הסוואה. חלק מהם עומדים במבחן הזמן, וגם עתה ניתן ליהנות מיופיים ומחריפותם.",
    "pageid": 11573
  },
  {
    "title": "החלטה 1701 של מועצת הביטחון של האו\"ם",
    "extract": "החלטה 1701 היא החלטה של מועצת הביטחון של האו\"ם שאושרה במועצת הביטחון של האומות המאוחדות ב-12 באוגוסט 2006, קראה להפסקת אש בין ישראל לחזבאללה במלחמת לבנון השנייה, תוך פריסת כוח או\"ם חמוש וצבא לבנון בדרום לבנון, על מנת למנוע מארגון חזבאללה להמשיך לפעול בשטח לבנון.",
    "pageid": 229684
  },
  {
    "title": "המטה הכללי של צה\"ל",
    "extract": "המטה הכללי של צבא הגנה לישראל (או בקיצור: המטכ\"ל) הוא מטה המפקדה הכללית של צה\"ל.",
    "pageid": 107778
  },
  {
    "title": "התקיפה האיראנית על ישראל (2024)",
    "extract": "המתקפה האיראנית על ישראל (השם האיראני למתקפה הוא: הבטחת האמת; בפרסית: وعده صادق) הייתה תקיפה אווירית נרחבת שביצעה איראן משטחה ומשטח מדינות נוספות נגד ישראל בלילה שבין 13 ל-14 באפריל 2024, וכללה 110–130 טילים בליסטיים, כ-185 כטב\"מים ו-36 טילי שיוט. במבצע הגנה נרחב, שקיבל את השם מבצע מגן ברזל, יירטו כוחות ההגנה של צה\"ל והקואליציה הצבאית בהובלת ארצות הברית, 99 אחוז מהאיומים.\nהתקיפה הייתה תגובה לתקיפת הקונסוליה האיראנית בדמשק שבועיים לפני כן שיוחסה לישראל, והפעם הראשונה שבה איראן תקפה את ישראל בגלוי משטחה. יעדי התקיפה היו בסיסי צה\"ל בנגב וברמת הגולן. זו הפעם הראשונה משנת 1991 שצבא של מדינה מוכרת החברה באו\"ם תוקף בגלוי את ישראל משטחה.\nכל טילי השיוט והכטב\"מים יורטו מחוץ לישראל על ידי ישראל ועל ידי קואליציית המדינות בהנהגת ארצות הברית. הרוב המוחלט של הטילים הבליסטיים יורט וטילים בודדים נפלו בשטח ישראל וגרמו נזק קל. על פי מקורות אמריקאיים, כמחצית מהטילים הבליסטיים האיראניים כשלו בשיגור או סטו ממסלולם ולא היה צורך ליירטם. המתקפה הייתה חסרת תקדים בתולדות ההגנה האווירית מבחינת כמות הטילים וכלי הטיס החמושים ששוגרו בבת אחת, ומבחינת אחוזי היירוט הגבוהים.\nב-19 באפריל 2024 הותקף בסיס חיל האוויר באספהאן שבאיראן, וכן הותקף שדה התעופה א-ת'עלה באזור א-סווידא בדרום סוריה. התקיפות מיוחסות לישראל.",
    "pageid": 2327620
  },
  {
    "title": "חברת החדשות",
    "extract": "החדשות 12 (בעבר החדשות 2 ובשמה המלא חברת החדשות הישראלית בע\"מ) היא חברת תקשורת ישראלית, שמפיקה את מהדורות החדשות ואת רוב תוכניות האקטואליה עבור \"קשת 12\" ובבעלות \"קשת\". החברה פועלת בהתאם להוראות חוק הרשות השניה לטלויזיה ורדיו. מאז 2020 אתר חדשות 12 נודע גם בשם N12, כשהוא מתופעל על גבי אתר מאקו.\n\nהחל מ-2 באוגוסט 2020 משדרת החברה גם מבזקי חדשות בשמונה תחנות רדיו אזוריות, לאחר שנים רבות בהן שידרה \"חדשות 13\" את המבזקים, גם בימי \"חדשות 10\". החל משנת 2000 אולפני החברה שוכנים בקריית התקשורת שבנווה אילן שבהרי ירושלים. לפני כן שכנו אולפני החברה באולפני הבירה שבירושלים.\nבמשך שנים רבות הפיקה החברה את תוכני החדשות והאקטואליה עבור \"ערוץ 2\" הישראלי ולכל זכייניותיו – \"טלעד\", \"קשת\" ו\"רשת\", ובין פיצול \"ערוץ 2\" למיזוג \"רשת\"-\"עשר\" עבור \"רשת 13\". מאז פיצול ערוץ 2 ב-1 בנובמבר 2017 ועד 16 בינואר 2019, חברת החדשות התקיימה בבעלות משותפת של הזכייניות, ובהתאם לכך שידרה במקביל בערוצים \"קשת 12\" ו\"רשת 13\" את: מבזקי הבוקר, \"מהדורה ראשונה\", \"שש עם עודד בן עמי\", \"המהדורה המרכזית\", \"אולפן שישי\", \"סדר עולמי\" ו\"חדשות סוף השבוע\". בתקופת שידורי החברה בשני הערוצים במקביל, חדלה החברה מלקדם את שידורי הזכייניות בערוצים החדשים שלהן. כמו כן, שלוש תוכניות בולטות של החברה לא שודרו בשני הערוצים במקביל: \"לילה טוב ישראל\" (אשר ירדה מהאוויר עת מיזוג \"רשת\"-\"עשר\") ו\"פגוש את העיתונות\" שודרו רק ב\"ערוץ 13\" ואילו \"התוכנית הכלכלית\" (\"תוכנית חיסכון\") שודרה רק ב\"ערוץ 12\", זאת מאחר שהתוכנית מוגדרת כתוכנית תעודה – ואינן כלולות בתוכניות שמורשות לשידור בשני הערוצים. בנוסף, עובדי חברת החדשות לא הופיעו בתוכניות הזכייניות ובערוצים החדשים – ומגישים של מבזקי \"החדשות\" לא שוחחו עם מגישי התוכניות של \"רשת\" ו\"קשת\" ולא הופיעו לצידם ב\"חלונות\" (כפי שקרה עד אז במקרים של תוכניות בוקר ואקטואליה במסגרת שידורי \"ערוץ 2\").\nבתחילה, הפעילות המקבילה בשני הערוצים הייתה אמורה להימשך למשך שלוש שנים נוספות לאחר הפיצול – עד נובמבר 2020, כשבתום התקופה, החברה תועמד למכרז או שיתקיים תמחור בין הזכייניות. בעקבות מיזוג רשת-עשר, החברה עברה לבעלות בלעדית של \"קשת\" כבר בינואר 2019. ב-16 בינואר 2019, אחרי כ-25 שנים בהן הפיקה ושידרה חברת החדשות עבור \"רשת\", החברה עברה לשדר באופן בלעדי ב\"ערוץ 12\" של \"קשת\", ששילמה 120 מיליון ש\"ח עבור מחצית החברה, והפכה לבעלת השליטה היחידה בה.",
    "pageid": 35424
  },
  {
    "title": "חות'ים",
    "extract": "החוּתִ'ים (בערבית: الحوثيون, בתעתיק מדויק: אלחוּתִ'יוּן) הם ארגון טרור אסלאמיסטי שיעי-זיידי הפועל בצפון-מערב תימן ובחצי האי ערב. הארגון מכונה באופן רשמי אנצאר אללה (בערבית: أنصار الله, \"תומכי האל\") וגם אַ-שבַּאב אל-מוּאְמִן (בערבית: الشباب المؤمن, \"הצעירים המאמינים\").\nהארגון צמח מתוך שבט החות'ים, שהוא פלג של מוסלמים שיעים-זיידים המהווה כ-30% מאוכלוסיית תימן ונקרא על שמו של חוסיין בדר א-דין אל-חות'י, מנהיגם הראשון, שדווח כי נהרג על ידי כוחות הביטחון של תימן בספטמבר 2004. מאז נהרגו על ידי כוחות הביטחון מפקדים נוספים ובהם עלי אל-קטוואני, אבו חיידר, עבאס עיאדה ויוסוף אל-מדאני.  \nעקב אופיו השיעי של הארגון, החות'ים בקשרי ידידות עם איראן ועם חזבאללה, והארגון מהווה חלק מ\"ציר ההתנגדות\". במקביל, הארגון רואה בגופים מוסלמים סוניים שונים כגון ערב הסעודית, אל-קאעדה בחצי האי ערב והמדינה האסלאמית (דאעש) אויבים של החות'ים, ובה בשעה הוא רואה גם במערב, ובפרט בארצות הברית ובישראל, אויבים.",
    "pageid": 1220364
  },
  {
    "title": "חטיבה 401",
    "extract": "חטיבה 401, המכונה גם \"עוצבת עקבות הברזל\", היא חטיבת שריון סדירה בצה\"ל תחת פיקוד עוצבת הפלדה (אוגדה 162). כיום החטיבה מפעילה טנקי מרכבה סימן 4מ עם מערכת הגנה אקטיבית לטנקים \"מעיל רוח\" ומערכת ניהול קרב ממוחשבת צי\"ד, וכן החלה בקליטת טנקים מסוג מרכבה ברק. טנקים אלה הם המתקדמים בצה\"ל ובין המתקדמים בעולם. מפקד החטיבה הנוכחי הוא אלוף-משנה אחסאן דקסה.",
    "pageid": 18478
  },
  {
    "title": "חטיבת הצנחנים",
    "extract": "חטיבת הצנחנים (חטיבה 35) היא חטיבת צנחנים סדירה בצה\"ל, הכפופה לעוצבת האש ומהווה חלק מחיל הרגלים והצנחנים. בראש החטיבה עומד קצין בדרגת אלוף-משנה. מפקד החטיבה הנוכחי הוא אל\"ם עמי ביטון.\nחטיבת הצנחנים היא חטיבה התנדבותית בצה\"ל ומוגדרת כחטיבה מוצנחת, מוטסת ורכובה. החטיבה מתניידת על גבי האמרים נגמשים וכלי רכב מיוחדים אחרים בהתאם לאופי הפעילות ותוואי השטח. יכולות אלו משפיעות על המקום והאופן בו יופעלו כוחות החטיבה בפעילות מבצעית ובמלחמה.\nמהחטיבה צמחו עשרה רמטכ\"לים: מרדכי גור, רפאל איתן, משה לוי, דן שומרון, אמנון ליפקין-שחק, שאול מופז, משה יעלון, בני גנץ, אביב כוכבי והרצי הלוי. שבעה מתוכם אף כיהנו כמפקדי החטיבה.\nבחטיבה ישנם ארבעה גדודים: גדוד 890 – אפעה, גדוד 101 – פתן, גדוד 202 – צפע, והסיירת 5135 – שרף.",
    "pageid": 16196
  },
  {
    "title": "חסידות שטפנשט",
    "extract": "חסידות שטפנשט היא חצר חסידית מבית רוז'ין שפעלה בעיר שטפנשט ברומניה בין השנים 1852–1933 תחת הנהגת רבי מנחם נחום פרידמן (בנו של רבי ישראל מרוז'ין) ובנו, רבי אברהם מתתיהו פרידמן. בשנת תשכ\"ט (1969) הועבר קברו של רבי אברהם מתתיהו מרומניה לבית העלמין נחלת יצחק, ומאז הוא משמש מוקד עלייה לרגל למתפללים רבים.",
    "pageid": 2600
  },
  {
    "title": "טלי גוטליב",
    "extract": "טלי (רויטל) גוֹטְלִיבּ (נולדה ב-3 בנובמבר 1975, כ\"ט בחשוון ה'תשל\"ו) היא עורכת דין, וחברת הכנסת העשרים וחמש מטעם מפלגת הליכוד.",
    "pageid": 1797639
  },
  {
    "title": "יאיר פלאי",
    "extract": "יאיר פֶּלְאׅי (נולד ב-23 בפברואר 1980) הוא קצין בצה\"ל בדרגת תת-אלוף, המשמש מפקד אוגדת הבשן. בעבר שימש כמפקד חטיבת גולני, חטיבת מנשה, מפקד גדוד גפן ומפקד גדוד 13.",
    "pageid": 1772178
  },
  {
    "title": "יוון",
    "extract": "יוון (ביוונית: ‏‏?‏, תעתיק: אֵלַדַֿה) או הרפובליקה ההלנית (ביוונית: Ελληνική Δημοκρατία, תעתיק: אֵלִינִיקִי דִֿימוֹקְרַטִיַה) היא מדינה בדרום-מזרח אירופה, השוכנת בקצה הדרומי של חבל הבלקן לחוף הים התיכון. יש בה כ-3,000 איים, והיא גובלת בצפון עם בולגריה, אלבניה ומקדוניה הצפונית, במזרח עם טורקיה והים האגאי, במערב עם הים היוני ובדרום עם הים התיכון.\nיוון העתיקה נחשבת בעיני היסטוריונים רבים כערש תרבות המערב.\nבשנת 1981 הצטרפה יוון כחברה בקהילה האירופית, שהפכה בהמשך בשנת 1993 לאיחוד האירופי.",
    "pageid": 1765
  },
  {
    "title": "ים וולצ'ק",
    "extract": "ים וולצ'ק (נולד ב-7 במאי 2003) הוא ג'ודוקא ישראלי המתחרה בקטגוריית המשקל של עד 60 ק\"ג.\n\n",
    "pageid": 2331400
  },
  {
    "title": "לאה פולונסקי",
    "extract": "לאה פולונסקי (נולדה ב-25 במאי 2002) היא שחיינית ישראלית. אלופת אירופה (בלגרד 2024) ושותפה לשיא הישראלי במשחה שליחות 4x200 מטר, סגנית אלופת אירופה (בלגרד 2024) וזוכת מדליית ארד באליפות אירופה לנוער בשחייה (קאזאן 2019) במשחה ל-200 מטר מעורב אישי. שיאנית ישראל במשחה ל-200 מטר פרפר ובעבר שיאנית ישראל במשחה ל-400 מטר מעורב אישי. אלופת ישראל במשחים ל-100 מטר פרפר, 200 מטר פרפר, 100 מטר חזה, 200 מטר חזה, 200 מטר מעורב אישי ובמשחה ל-400 מטר מעורב אישי. חברת נבחרת ישראל באולימפיאדת פריז (2024).",
    "pageid": 1396976
  },
  {
    "title": "לואי עלי",
    "extract": "לוּאַי עלי (בערבית: لؤي علي; נולד ב-3 בינואר 1992) הוא זמר ושחקן דרוזי-ישראלי.",
    "pageid": 1772495
  },
  {
    "title": "ליידי גאגא",
    "extract": "סטפני ג'ואן אנג'לינה ג'רמנוטה (באנגלית: Stefani Joanne Angelina Germanotta; נולדה ב-28 במרץ 1986), הידועה בשם הבמה ליידי גאגא (Lady Gaga), היא זמרת, דוגמנית, אשת עסקים, פזמונאית, ושחקנית אמריקאית.\nבילדותה, גאגא הופיעה בערבי מיסה ובהצגות בבית הספר, ובגיל 17 החלה ללמוד באוניברסיטת ניו יורק. מאוחר יותר עזבה כדי להתקדם בקריירת המוזיקה שלה. לאחר שביטלה את החוזה עם חברת ההקלטות דאף ג'אם עבדה ככותבת שירים לזמרים מפורסמים בחברת \"Sony/ATV\", בה חתמה על חוזה משותף עם אינטרסקופ רקורדס. בשנת 2007 החלה להופיע במועדונים ופסטיבלים ושנה לאחר מכן, הפכה לזמרת בינלאומית עם אלבום הבכורה \"The Fame\". מהאלבום יצאו כמה סינגלים שהגיעו למקום הראשון במצעד הבילבורד הוט 100, \"Just Dance\" ו-‏\"Poker Face\". האלבום הוצא מחדש בשנת 2009 במיני-אלבום \"The Fame Monster\" שכלל את הסינגלים \"Bad Romance\",‏ \"Telephone\" ו-\"Alejandro\".\nחמשת אלבומי האולפן שהוציאה לאחר מכן נכנסו הישר אל פסגת מצעד הבילבורד 200 בארצות הברית. אלבומה השני משנת 2011, \"Born This Way\" כלל מוזיקת רוק אלקטרוני וסינת'-פופ ובשבוע הראשון לצאתו מכר מעל למיליון עותקים. הסינגל המוביל שלו הפך לשיר הנמכר ביותר בהיסטוריית אייטונס לאחר שמכר גם הוא מעל למיליון עותקים בפחות משבוע. בעקבות אלבומה השלישי מ-2013, \"Artpop\" שהושפע ממוזיקת דאנס אלקטרוני שכלל את הסינגל \"Applause\", גאגא שינתה את ז'אנר המוזיקה שלה והוציאה אלבום ג'אז משותף עם הזמר טוני בנט (2014), \"Cheek to Cheek\" ומאוחר יותר את אלבום הקאנטרי והרוק הקל (2016), \"Joanne\". גאגא שיחקה תפקידים ראשיים בין השנים 2015–2016 בסדרה \"אימה אמריקאית\" שבזכותה זכתה בפרס גלובוס הזהב בתואר השחקנית הטובה ביותר ובשנת 2018 בסרט הדרמה המוזיקלי \"כוכב נולד\". בפסקול הסרט, \"A Star Is Born\" נכלל הסינגל \"Shallow\" שהפך לשיר עם מספר זכיות הפרסים הרב ביותר בהיסטוריה. גאגא חזרה לז'אנר הדאנס-פופ שלה עם אלבומה השישי, \"Chromatica\" שהוציא את הסינגל החמישי שלה במקום הראשון במצעד הבילבורד הוט 100, \"Rain on Me\" בשנת 2020.\nבמשך שנות הקריירה שלה, גאגא מכרה מעל 150 מיליון סינגלים ו-30 מיליון אלבומים ובכך נכללת ברשימת האמנים שיאני המכירות בכל הזמנים ומוכתרת כמוזיקאית הרביעית המרוויחה ביותר בעשור של 2010. הישגיה כוללים 14 שיאי גינס, 13 פרסי גראמי, 2 פרסי גלובוס הזהב, פרס אוסקר מתוך כ-4 מועמדויות, 18 פרסי VMA, ו-3 מועמדויות לפרס אמי. בשנת 2015 היא הוכרזה כאמנית השנה של בילבורד ובמקום הרביעי ברשימת המוזיקאיות הגדולות ביותר בערוץ VH1 ב-2012. במגזין טיים, הגיעה למקום השני בסקר האנשים המשפיעים ביותר בעשור האחרון. תרומתה של גאגא לקהילה והאקטיביזם החברתי שלה כוללים עבודה הקשורה למודעות לבריאות הנפש ולזכויות קהילת הלהט\"ב. בשנת 2012, הקימה את הארגון ללא מטרת רווח, \"Born This Way Foundation\" המתמקד בהעצמת בני נוער, עזרה בבריאות הנפש ומניעת בריונות. בשנת 2019, הוציאה לאור את מותג הקוסמטיקה הטבעוני שלה, \"Haus Laboratories\".",
    "pageid": 638703
  },
  {
    "title": "מאיה קיי",
    "extract": "מאיה קרברושיץ' (נולדה ב-29 ביולי 2002), הידועה בשם \"מאיה קיי\", היא דוגמנית, פרזנטורית ואושיית רשת ישראלית; השתתפה בתוכניות המציאות \"הישרדות\" (\"הישרדות מנילה\") ו\"רוקדים עם כוכבים\".",
    "pageid": 2290768
  },
  {
    "title": "מאיה רונן",
    "extract": "מאיה רונן (נולדה ב-30 במאי 1984) היא רופאה, עיתונאית ספורט, שדרנית ומגישה ישראלית העובדת בערוץ הספורט.",
    "pageid": 1341564
  },
  {
    "title": "מדינות ארצות הברית",
    "extract": "ארצות הברית היא פדרציה של 50 מדינות. אזרח של אחת המדינות הללו הוא בו-זמנית אזרח של המדינה שבה מקום מושבו ואזרח של האיחוד הפדרלי – ארצות הברית. כל אזרח בארצות הברית חופשי לגמרי לעבור ממדינה למדינה בלא צורך באישור ממשלתי כלשהו (למעט במקרים ספציפיים של אדם הנמצא במאסר על תנאי).\nחלוקת הסמכויות בין המדינה לפדרציה נקבעת על פי חוקת ארצות הברית. כל אחת מהמדינות, מרגע שאשררה את החוקה, העבירה חלק מסמכויותיה לשלטון הפדרלי, אך הותירה בידיה חלק מריבונותה. באופן עקרוני, תחומי המשפט (חקיקה פלילית ואזרחית וכן דיני המשפחה ודיני החברות), החינוך, הרפואה, התחבורה, התשתיות וביטחון הפנים נותרו בסמכות המדינות (אם כי – בתחומים מסוימים – במימון, לפחות חלקי, המועבר מהאוצר הפדרלי), בעוד החלטות בנוגע לסחר חוץ, חוקי הגירה, מדיניות צבאית ומדיניות בין-לאומית עברו לידי השלטון הפדרלי.\nבמהלך השנים שונתה חלוקת הסמכויות בין המדינות לבין השלטון הפדרלי, והמגמה הכללית היא של ריכוז סמכויות, דהיינו העברת יותר ויותר סמכויות מהמדינות אל השלטון הפדרלי.",
    "pageid": 51172
  },
  {
    "title": "מועצה אזורית מעלה יוסף",
    "extract": "מועצה אזורית מעלה יוסף היא מועצה אזורית בנפת עכו אשר במחוז הצפון השוכנת בגליל המערבי ליד העיר מעלות-תרשיחא והמועצה המקומית שלומי.",
    "pageid": 108470
  },
  {
    "title": "מע'אר",
    "extract": "מֻעָ'אר (בערבית: المغار - אַלְמֻעָ'אר, באלפבית פונטי בינלאומי: almuɣa:r, נכתב לעיתים \"מֻראר\" או \"מעָאר\") היא עיר במחוז הצפון בישראל, השוכנת בגליל התחתון מזרחית לכרמיאל. היא הוכרזה כעיר בשנת 2021, והיא העיר היחידה בישראל שרוב אוכלוסייתה דרוזית, אם כי יש בה מיעוטים משמעותיים של ערבים מוסלמים ונוצרים. במזרח העיר נמצאת שכונת מנסורה, שהייתה בעבר כפר נפרד.",
    "pageid": 7971
  },
  {
    "title": "מרי אזרחי",
    "extract": "מרי אזרחי הוגדר על ידי הפילוסוף ג'ון רולס כ\"פעולה ציבורית, בלתי אלימה, מצפונית אך פוליטית ומנוגדת לחוק, הנעשית בדרך כלל כדי לחולל שינוי בחוק או במדיניות הממשלה\". המרי האזרחי הוא מחאה של אזרחים נגד מעשי השלטון ומדיניותו באמצעות פעולות בלתי חוקיות. מחוללי מרי אזרחי מקבלים את לגיטימיות השלטון אך לא את מעשיו, והם מנסים לשנות את פעולות השלטון. מרי אזרחי נבדל מהפיכה בכך שמבצעי הפיכות אינם מקבלים את לגיטימיות השלטון, ומנסים להחליפו תוך שימוש בכוח. הוגים רבים הגדירו את המרי האזרחי ועל אף השונות בהגדרות, הם מסכימים כי מדובר בפעולה בלתי חוקית של אזרח המכוונת כלפי ממשלתו שלו.\nמקור המרי האזרחי הוא לרוב תחושת סתירה בין חוק המדינה לבין חוק מוסרי שנתפס בעיני המוחים כחוק עליון על חוקי האדם וכחוק אוניברסלי. מימוש המחאה יתבצע לרוב באמצעות הפרה סמלית ומכוונת של אותו חוק שנגדו מוחים, וזאת תוך נכונות לשאת בעונש על הפרה זאת.",
    "pageid": 65001
  },
  {
    "title": "מתן כהנא",
    "extract": "מתן כהנא (נולד ב-29 ביולי 1972, י\"ח באב ה'תשל\"ב) הוא חבר כנסת מטעם סיעת המחנה הממלכתי, ובעבר מטעם סיעת ימינה. קודם לכן כיהן כשר לשירותי דת וכסגן השר לשירותי דת.\nכהנא הוא קצין צה\"ל במילואים בדרגת אלוף-משנה, ששירת כלוחם בסיירת מטכ\"ל, כטייס קרב בחיל האוויר הישראלי וכמפקד טייסת F-16.‏",
    "pageid": 1666921
  },
  {
    "title": "ניקולה יוקיץ'",
    "extract": "ניקולה יוקיץ' (בסרבית: Никола Јокић; נולד ב-19 בפברואר 1995) הוא כדורסלן סרבי, המשחק בעמדת הסנטר בקבוצת דנוור נאגטס מליגת ה-NBA, וכן בנבחרת סרביה. נודע בכינוי הג'וקר. נחשב לאחד משחקני הכדורסל הטובים בעולם.\nיוקיץ', אשר היה הבחירה ה-41 בדראפט ה-NBA‏ 2014, השתתף 5 פעמים במשחק האולסטאר של ה-NBA, ונבחר 5 פעמים לאחת מחמישיות העונה ב-NBA. יוקיץ' השיג טריפל דאבלים רבים בקריירה שלו, ונמצא במקום השישי בכל הזמנים בקטגוריה זו עם 139 טריפל דאבלים עד כה שמהם 123 בעונה הסדירה ו-16 בפלייאוף. כמו כן מחזיק יוקיץ' בשיא כל הזמנים של ה-NBA לטריפל-דאבל המהיר ביותר במשחק, שאותו השיג תוך 14 דקות ו-33 שניות. יוקיץ' זכה בפרס ה-MVP של העונה הסדירה, הפרס היוקרתי ביותר בליגה, 3 פעמים (2020/21, 2021/22, 2023/24), והוא השחקן שנבחר במקום הנמוך ביותר בדראפט שזכה בפרס זה אי פעם.",
    "pageid": 1351075
  },
  {
    "title": "עירית לינור",
    "extract": "עירית לינוּר (נולדה ב-18 באוקטובר 1961, חשוון ה'תשכ\"ב) היא סופרת, מתרגמת, עיתונאית, תסריטאית, במאית, פובליציסטית ושדרנית רדיו ישראלית.",
    "pageid": 11492
  },
  {
    "title": "עספיא",
    "extract": "עִסְפִיַא (בערבית: عسفيا, הגייה שגויה נפוצה: עוספיה) היא מועצה מקומית ערבית-דרוזית במחוז חיפה בישראל. שוכנת על הכרמל וגובלת בפארק הכרמל. נכון לסוף 2021, רוב תושבי עוספיא הם דרוזים (כ-75%), אם כי לצד מיעוט משמעותי של ערבים-נוצרים (כ-13.5%). וערבים-מוסלמים (כ-9.4%) בקרב תושביה.",
    "pageid": 7999
  },
  {
    "title": "עשרת הדיברות",
    "extract": "עֲשֶׂרֶת הַדִּבְּרוֹת הם רשימה של עשרה ציוויים דתיים ומוסריים, שכפי המסופר בתורה נאמרו על ידי אלוהים לעם ישראל במעמד הר סיני. הם נמסרו למשה על ידי אלוהים כשהם כתובים על לוחות הברית. הדיברות נחשבים למצוות יסודיות ביהדות, ולהם השפעה רבה על המשפט והמוסר ביהדות, בנצרות ובאסלאם.\nעשרת הדיברות הן:\n\nאָנֹכִי ה' אֱלֹהֶיךָ אֲשֶׁר הוֹצֵאתִיךָ מֵאֶרֶץ מִצְרַיִם מִבֵּית עֲבָדִים\nלֹא יִהְיֶה לְךָ אֱלֹהִים אֲחֵרִים עַל פָּנָי. לֹא-תַעֲשֶׂה לְךָ פֶסֶל, וְכָל-תְּמוּנָה\nלֹא תִשָּׂא אֶת שֵׁם ה' אֱלֹהֶיךָ לַשָּׁוְא\nזָכוֹר אֶת-יוֹם הַשַּׁבָּת לְקַדְּשׁוֹ\nכַּבֵּד אֶת-אָבִיךָ וְאֶת-אִמֶּךָ\nלֹא תִרְצָח\nלֹא תִנְאָף\nלֹא תִגְנֹב\nלֹא-תַעֲנֶה בְרֵעֲךָ עֵד שָׁקֶר\nלֹא תַחְמֹד",
    "pageid": 8281
  },
  {
    "title": "צבא דרום לבנון",
    "extract": "צבא דרום לבנון (בראשי תיבות: צד\"ל; בערבית: جيش لبنان الجنوبي, בתעתיק מדויק: ג'יש לבנאן אלג'נובי) הייתה מיליציה שפעלה בדרום לבנון בחסות צה\"ל, החל מסוף שנות ה-70 של המאה ה-20 עד הנסיגה מלבנון, ב-24 במאי 2000. צד\"ל הוקם רשמית, לאחר שינוי שמו מצבא לבנון החופשית, ב-1983. המיליציה הייתה חמושה היטב ומנתה כ-2,500 חיילים ממגוון עדות, ובעיקר נוצרים מרונים, מוסלמים סונים ודרוזים.\nבתיאום עם צד\"ל פעלה מפקדה של צה\"ל שנקראה יחידת הקישור ללבנון (יק\"ל), ומפקדתה שכנה בדרום לבנון בעיר מרג' עיון.",
    "pageid": 49412
  },
  {
    "title": "קוסובו",
    "extract": "רפובליקת קוסובו (באלבנית: Republika e Kosovës, קוסובַה; בסרבית: Република Косово או Republika Kosovo) היא מדינה מוכרת-חלקית באזור הבלקן שבדרום-מזרח אירופה. גובלת בסרביה בצפון ובמזרח, במקדוניה הצפונית בדרום-מזרח, באלבניה בדרום-מערב ובמונטנגרו במערב. בירתה היא פרישטינה.\nהרפובליקה הכריזה על עצמאותה ב-17 בפברואר 2008, לאחר שהייתה טריטוריה אוטונומית של סרביה ונוהלה על ידי האומות המאוחדות. סרביה איבדה את השליטה בקוסובו בעקבות מלחמת קוסובו, אך היא מוסיפה לראות בה מחוז שלה ששמו האזור האוטונומי של קוסובו ומטוחיה (בסרבית: Аутономна покрајина Косово и Метохија או Autonomna Pokrajina Kosovo i Metohija), ושוללת את תוקפה של הכרזת העצמאות.\nרפובליקת קוסובו אינה חברה באו\"ם כתוצאה מהווטו הרוסי במועצת הביטחון עקב התנגדותה הנחרצת של רוסיה להכרה בעצמאות קוסובו. מנגד, ארצות הברית, הממלכה המאוחדת, יחד עם 21 מתוך המדינות החברות באיחוד האירופי ו-80 מדינות נוספות נכון לאוקטובר 2022, הכירו בעצמאות המדינה. המחלוקת הבין-לאומית בשאלת עצמאותה של קוסובו הועברה לבית הדין הבין-לאומי לצדק בהאג, שקבע כי הכרזת העצמאות של קוסובו חוקית, מכיוון ש\"אין חוק בין-לאומי נגד הכרזות עצמאות\".\nרוב תושביה של קוסובו הם אלבנים-מוסלמים, ומיעוטם סרבים-נוצרים-אורתודוקסים ואחרים. קוסובו משמשת גם כמדינה משקיפה בארגון לשיתוף פעולה אסלאמי.",
    "pageid": 30321
  },
  {
    "title": "קוריאה הצפונית",
    "extract": "קוריאה הצפונית, ובשמה הרשמי הרפובליקה הדמוקרטית העממית של קוריאה (בקוריאנית: 조선민주주의인민공화국, צ'וֹסוֹן מִינְג'וּג'וּאִי אִינְמִין גּוֹנְגְּחְוָאגּוּק), היא מדינה במזרח אסיה, בחלקו הצפוני של חצי האי הקוריאני. בירתה של המדינה והעיר הגדולה ביותר בה היא פיונגיאנג. האזור המפורז הקוריאני, הנמצא בחלק הדרומי של המדינה, משמש כשטח חוצץ בין המדינה לקוריאה הדרומית. היא גובלת גם ברפובליקה העממית של סין בצפון ובמערב, ויש לה גבול קצר גם עם רוסיה בצפון-מזרח.\nחצי האי הקוריאני היה בשליטתה של האימפריה הקוריאנית עד 1905, עת סופח בפועל על ידי יפן בעקבות מלחמת רוסיה–יפן, ומשנת 1910 נשלט רשמית על ידי האימפריה היפנית. לאחר מלחמת העולם השנייה חולק חצי האי לאזורי חסות בין ברית המועצות לארצות הברית: החלק הצפוני של חצי האי עבר לחסותה של ברית המועצות, והחלק הדרומי עבר לחסותה של ארצות הברית. ב-1948 נערכו בחירות כלליות בחצי האי בפיקוחם של אנשי ארגון האומות המאוחדות. קוריאה הצפונית סירבה להשתתף בבחירות, דבר שהוביל להקמתן של שתי ממשלות קוריאניות נפרדות. שתי הממשלות טענו לריבונות על כל חצי האי, וב-1950 הובילה מחלוקת זו למלחמת קוריאה. הסכם שביתת הנשק שנחתם בין האו\"ם לקוריאה הצפונית בשנת 1953 סיים את מעשי האיבה. קוריאה הדרומית לא חתומה על הסכם זה ולכן, נכון להיום (2022), שתי המדינות עודן נמצאות במצב מלחמה, שכן הסכם שלום ביניהן מעולם לא נחתם, והסכם הפסקת האש אינו חתום על ידי הדרום. ב-1991 התקבלו שתי המדינות לארגון האומות המאוחדות.\nהמשטר בקוריאה הצפונית הוא חד-מפלגתי, כשהמפלגה השולטת היא מפלגת הפועלים של קוריאה הצפונית. ממשלת קוריאה הצפונית פועלת לפי אידאולוגיית ג'וצ'ה שפיתח קים איל-סונג, נשיאה הראשון של המדינה, הדוגלת ב\"הסתמכות עצמית\" וניהול משק אוטרקי. קים איל-סונג הוא היחיד בהיסטוריה של קוריאה הצפונית שהחזיק בתואר \"נשיא המדינה\", ולאחר מותו הוכרז כנשיאה הנצחי של המדינה. אף על פי שקים איל-סונג פעל לפי אידאולוגיית ג'וצ'ה כבר ב-1955, הג'וצ'ה הפכה לאידאולוגיה הרשמית של המדינה רק ב-1972, לאחר אשרור החוקה החדשה במדינה.\nלאחר התפרקות ברית המועצות ב-1991 וסדרה של אסונות טבע, שרר רעב המוני במדינה שהביא למותם של בין 800,000 ל-3.5 מיליון איש. לנוכח נסיבות אלו, אימץ שליט המדינה באותה תקופה, קים ג'ונג איל, את ה\"סונגון\" הידועה כמדיניות \"קדימות לצבא העם\". מדיניות זו דגלה בהפניית משאביה של המדינה לצבא בעדיפות ראשונה ונועדה לחזק את המדינה ואת ממשלתה. בעשור השלישי של המאה ה-21, קוריאה הצפונית היא אחת המדינות המיליטריסטיות ביותר בעולם והיא בעלת יכולת גרעינית.\nקוריאה הצפונית מתוארת על ידי גורמים רבים כדיקטטורה טוטליטרית סגורה בסגנון סטליניסטי בעלת פולחן אישיות סביב משפחת קים, וכאחת המדינות שמפרות זכויות אדם בצורה החמורה ביותר. על פי ארגון אמנסטי אינטרנשיונל, בקוריאה הצפונית יש כ-200 אלף אסירים המוחזקים במחנות מעצר פוליטיים שונים ברחבי המדינה.",
    "pageid": 13605
  },
  {
    "title": "קייטי לדקי",
    "extract": "קת'לין ג'נבייב \"קייטי\" לדקי (באנגלית: Kathleen Genevieve \"Katie\" Ledecky; נולדה ב-17 במרץ 1997) היא שחיינית אמריקאית ממוצא יהודי, 3 פעמים ברציפות האלופה האולימפית במשחה ל-800 מטר חופשי (לונדון 2012, ריו דה ז'ניירו 2016 וטוקיו 2020), בעלת 11 מדליות אולימפיות מהן 7 זהב, 3 כסף ו-1 ארד, 3 פעמים ברציפות אלופת העולם (ברצלונה 2013, קאזאן 2015 ובודפשט 2017) ושיאנית העולם הנוכחית במשחה ל-800 מטר חופשי ובמשחה ל-1500 מטר חופשי. שיאנית עולם בעבר (2014–2022) במשחה ל-400 מטר חופשי.\nלדקי היא אלופת העולם המעוטרת ביותר בהיסטוריה מבין השחייניות, בעלת 26 מדליות, מהן 21 זהב, ומתוכן 16 אישיות (4 בברצלונה 2013, 5 בקאזאן 2015, 5 בבודפשט 2017, 3 בקוואנגג'ו 2019, 4 בבודפשט 2022 ו-2 בפוקואוקה 2023). היא השחיינית המצטיינת מבין הנשים באולימפיאדת ריו דה ז'ניירו 2016, לאחר שזכתה ב-5 מדליות, מהן 4 מדליות זהב ומדליית כסף אחת, תוך קביעת שני שיאי עולם חדשים. כמו כן, היא בעלת התוצאות הטובות בעולם לנשים גם במשחים ל-400 יארד מעורב אישי, 500 יארד חופשי, 1000 יארד חופשי ו-1650 יארד חופשי.\n\n",
    "pageid": 1024866
  },
  {
    "title": "קפטן אמריקה: עולם חדש מופלא",
    "extract": "קפטן אמריקה: עולם חדש מופלא  (באנגלית: Captain America: Brave New World) הוא סרט גיבורי-על אמריקאי עתידי, המבוסס על דמותו של סם וילסון / קפטן אמריקה מבית מארוול קומיקס. הסרט יופק על ידי אולפני מארוול ויופץ על ידי אולפני וולט דיסני. זהו הסרט ה-35 של היקום הקולנועי של מארוול, הרביעי בסרטי \"קפטן אמריקה\" וכן המשך ישיר לסדרת הסטרימינג \"הפלקון וחייל החורף\" (2021). הסרט יבוים על ידי הבמאי ג'וליוס אונה, לפי תסריט מאת דיילן מוסון ומלקולם ספלמן, ויככבו בו אנתוני מאקי, דני רמירז, שירה האס, קארל למבלי, טים בלייק נלסון והאריסון פורד.\n\"קפטן אמריקה: מלחמת האזרחים\" (2016) נחשב לאחרון בטרילוגיית סרטי קפטן אמריקה בכיכובו של כריס אוונס כסטיב רוג'רס, כאשר סאם וילסון הפך לקפטן אמריקה החדש בסדרה \"הפלקון וחייל החורף\". ספלמן ומוסון, שהיו שותפים לכתיבת הסדרה, כתבו את התסריט לסרט הרביעי באפריל 2021, ומאקי חתם על חוזה השתתפות בסרט באוגוסט של אותה שנה. הבמאי ג'וליוס אונה הצטרף לסרט ביולי, ושאר השחקנים הוכרזו בספטמבר. שלב הצילומים החל לקראת סוף מרץ 2023 באטלנטה, ג'ורג'יה, ונמשך עד יוני של אותה שנה.\n\"קפטן אמריקה: עולם חדש מופלא\" מיועד לצאת לאקרנים ב-14 בפברואר 2025 ולחתום את השלב החמישי של היקום הקולנועי של מארוול.",
    "pageid": 2160366
  },
  {
    "title": "קפלת ההלקאה",
    "extract": "קפלת ההלקאה היא קפלה נוצרית קתולית בתחנה השנייה ב\"וויה דולורוזה\" בעיר העתיקה בירושלים, המוחזקת בידי משמורת ארץ הקודש הפרנציסקנית.\nעל פי הברית החדשה הוכה ישו באתר על ידי פונטיוס פילטוס והחיילים הרומים, ועל ראשו הונח כתר קוצים:",
    "pageid": 1052281
  },
  {
    "title": "רצועת הביטחון",
    "extract": "רצועת הביטחון הייתה שטח בדרום לבנון הסמוך לגבול עם ישראל, שבו שהו צה\"ל וצד\"ל מיוני 1985 ועד לנסיגה לגבול הבין-לאומי ב-24 במאי 2000. ב-10 ביוני 1985 השלים צה\"ל את היערכותו על גבול רצועת הביטחון לאחר שנסוג מרוב השטח שנכבש בשנת 1982 במלחמת לבנון הראשונה. השם רצועת הביטחון ניתן על ידי ישראל, כדי לשקף את מטרתה: יצירת שטח המפריד בין יישובי קו העימות שבצפון ישראל ובין מחבלים השוהים בלבנון, ובכך להגן על יישובים אלה.\nהרצועה כללה כ-10% מהשטח הכולל של לבנון, שכנו בה כ-150,000 תושבים שחיו ב-67 כפרים ועיירות שיעים, מרונים, ועיירה דרוזית אחת, חאצביא. מרכז הרצועה היה העיירה המרונית מרג' עיון, שנחשבה לעיירה החשובה ברצועה. בתקופת קיומה של הרצועה רבים מתושבי הכפרים שבה נמלטו אל מצפון לה. לתושבים שנותרו ברצועה היו קשרים רבים עם ישראל, רבים מהם עבדו בה, וקיבלו ממנה שירותים שונים. יחידת הקישור ללבנון הנפיקה אישורי עבודה לאלפי תושבי דרום לבנון שקרוביהם שירתו בצד\"ל. הכניסה לישראל התקיימה דרך מעברי הגדר הטובה (מעבר ראש הנקרה, מעבר בירנית, מעבר תורמוס, מעבר תבנית, שער עגל ושער פאטמה ליד מטולה, שהיה מעבר הגבול המרכזי).\nבמהלך שהותה של ישראל ברצועת הביטחון החזיק צה\"ל מספר מוצבים באזור, ותמך במיליציה מקומית – צד\"ל – צבא דרום לבנון. צד\"ל ניהל במידה רבה את חיי היום יום ברצועת הביטחון, והחזיק את כלא אל-ח'יאם. באזור שהו גם כוחות יוניפי\"ל מטעם האו\"ם, שנפרשו בדרום לבנון מתום מבצע ליטני ב־1978. רוחב הרצועה היה קילומטרים ספורים במערב, ומעט יותר במזרח.\nב-15 השנים שבהן שהה ברצועת הביטחון, בין 1985 ל-2000, צה\"ל איבד 559 חיילים; כמעט פי חמישה מאשר במלחמת לבנון השנייה, אך בתקופה זמן ארוכה פי 180. ישראל לא הכירה ב־18 שנות השהייה הצה\"לית בלבנון כמלחמה בפני עצמה, עד שבשנת 2020 החליט שר הביטחון וראש הממשלה החלופי, בני גנץ, לקבל את המלצת הרמטכ\"ל אביב כוכבי ולהכיר בה כאחת ממערכות ישראל.",
    "pageid": 44602
  },
  {
    "title": "שחייה תחרותית",
    "extract": "שחייה תחרותית היא ענף ספורט אולימפי שמתבסס על שחייה עממית. המטרה בשחייה תחרותית היא לקבוע את הזמן המהיר ביותר. שחייה, יחד עם אתלטיקה והתעמלות, נחשבים לענפי הספורט הפופולריים ביותר במשחקים האולימפיים.\nהפדרציה הבין-לאומית לשחייה תחרותית בעולם היא פינ\"א, אשר מנהלת גם את ענפי השחייה האמנותית, שחייה במים פתוחים, קפיצה למים, קפיצה למים מגובה וכדורמים.\nבנוסף קיימת גם הפדרציה האירופית לשחייה תחרותית (LEN) אשר מנהלת את אליפויות אירופה בשחייה האמנותית, שחייה במים פתוחים, קפיצה למים, קפיצה למים מגובה וכדורמים.",
    "pageid": 338871
  },
  {
    "title": "7 באוקטובר",
    "extract": "7 באוקטובר הוא היום ה-280 בשנה בלוח הגרגוריאני (281 בשנה מעוברת). עד לסיום השנה נשארו עוד 85 ימים.\nלאחר מתקפת הפתע על ישראל שהחלה ביום זה בשנת 2023, הפך הביטוי \"7 באוקטובר\" בישראל לכינוי נפוץ לאסון הגדול ולמחדל הישראלי מאותה התקפת הפתע, וכן כינוי כללי לאסונות גדולים דומים שעלולים לקרות בעתיד. מלחמת חרבות ברזל מכונה לעיתים קרובות \"מלחמת 7 באוקטובר\".",
    "pageid": 2888
  },
  {
    "title": "אזרבייג'ן",
    "extract": "רפובליקת אָזֶרְבַּיְיגָ'ן (באזרית: Azərbaycan Respublikası) היא מדינה באירואסיה, בעבר הקווקז הסמוכה לים הכספי. היא גובלת ברוסיה בצפון, בגאורגיה ובארמניה במערב, ובאיראן בדרום.\nהרפובליקה האוטונומית של נחצ'יבאן היא מובלעת המצויה אף היא בשליטת אזרבייג'ן, ולה גבול עם ארמניה מצפון וממזרח, עם איראן מדרום וממערב, ורצועה קצרה של גבול עם טורקיה מצפון-מערב. לאזרבייג'ן ישנן שלוש מובלעות נוספות (קארקי, בארחודארלי ויוחארי אסקיפארה) בתוך שטח ארמניה ואף מכילה בתוכה את מובלעת ארטסוואשן הארמנית.\nלרפובליקה האזרית יש מורשת תרבותית עתיקה. היא שוכנת בחבל ארץ הנחשב למקור של ציוויליזציות עתיקות. היא נחשבת כבעלת אחת החברות האסלאמיות המתפתחות והכי פחות אדוקות, ולאחת המדינות עם הסובלנות הגבוהה ביותר לבני דתות אחרות, כמובן כל זאת ביחס לכלל המדינות המוסלמיות בעולם. בעוד שהחוקה האזרית לא מגדירה דת רשמית במדינה, מרבית אזרחיה משתייכים לזרם האסלאם-השיעי. למרות זאת, הזהות המוסלמית של האזרים נוטה להיות מבוססת יותר על זיקה אתנית ותרבותית. עיר הבירה של אזרבייג'ן היא באקו.\nאזרבייג'ן הייתה למדינה השנייה בעלת רוב מוסלמי (אחרי הרפובליקה העממית של קרים) הנחשבת כבעלת משטר דמוקרטי לא-אדוק (הרפובליקה הדמוקרטית של אזרבייג'ן). היא נוסדה בשנת 1918, והצטרפה לברית המועצות בשנת 1920. בשנת 1991 עם התפרקות השלטון הסובייטי היא שבה והפכה לעצמאית. זמן קצר לאחר מכן, במהלך מלחמת נגורנו קרבאך, כבשה ממנה ארמניה את חבל נגורנו-קרבאך, את השטחים המקיפים אותו, וכן גם מספר מובלעות נוספות.\nרובם המכריע של אוכלוסיית אזרבייג'ן הם מוסלמים, והיא אף מדינה חברה בארגון לשיתוף פעולה אסלאמי.\n\n",
    "pageid": 22117
  },
  {
    "title": "איוב קרא",
    "extract": "איוּבּ קרא (בערבית: أيوب قرا, נולד ב-12 במרץ 1955) הוא פוליטיקאי דרוזי-ישראלי. שכיהן כחבר הכנסת מטעם מפלגת הליכוד, כשר התקשורת, שר בלי תיק, סגן שר לפיתוח הנגב והגליל, סגן השר לשיתוף פעולה אזורי, סגן יושב ראש הכנסת, וסגן שר במשרד ראש הממשלה.",
    "pageid": 150711
  },
  {
    "title": "אל-מיאדין",
    "extract": "אל-מיאדין (בערבית: قناة الميادين, תרגום: \"ערוץ הכיכרות\") הוא ערוץ טלוויזיה לווייני פאן-ערבי המקורב לחזבאללה, אשר הושק ב-11 ביוני 2012 בלבנון במטרה לצמצם את השפעתן של הרשתות הערביות הפופולריות בעולם הערבי, אל-ג'זירה ואל-ערביה, הממומנות על ידי מדינות ערביות-סוניות במפרץ הפרסי.\nאל-מיאדין נולד בתקופה בה העולם הפוליטי הערבי ודעת הקהל ברחוב הערבי היו מודאגים מצעירים שיצאו לרחובות בתקופת האביב הערבי. הערוץ הוקם על ידי ע'סאן בן ג'ידו בביירות בשלהי השנה הראשונה של האביב הערבי. בן ג'ידו היה ידוע בהזדהותו עם מאבק העם ועצם הקמת אל-מיאדין נתפסה כאות הזדהות עם מאבק הרחוב הערבי.\nכניסת התחנה לזירה התקשורתית לוותה במטרות רבות כמו הפניית תשומת הלב בעולם הערבי לנרטיב הפלסטיני כדי לעודד הזדהות עם מאבק העם הפלסטיני. כמו כן, מאבקה העיקרי של התחנה הוא נגד מה שהערוץ תפס כאימפריאליזם מערבי וישראלי במזרח התיכון.\nבנוסף ערוץ אל-מיאדין תמך בהמשך שלטונו של בשאר אל-אסד בסוריה, ודחה במוצהר ובאופן ברור ומובהק את הרחבת שליטתם של הסונים במדינות המזרח התיכון.\nהערוץ מתכנן גם לשמש אלטרנטיבה לתקשורת הלוויינית הערבית מהזרם המרכזי. כל ערוצי החדשות הערביים, BBC בערבית ו-Sky News בערבית, מהווים תחרות נוספת עבור הערוץ. לאל-מיאדין כתבת בישראל, העיתונאית הערביה חנא מחאמיד.\nבמהלך מלחמת חרבות ברזל הורה שר התקשורת, שלמה קרעי, לעצור את פעילות הערוץ בישראל ולמנוע את העברת שידוריו בישראל, לתקופה של 60 ימים שהסתיימה ב-13 בינואר 2024, אך חסימת אתר האינטרנט של הערוץ נמשכת.",
    "pageid": 1100466
  },
  {
    "title": "אסון מוסך הרכבת בחיפה",
    "extract": "אסון מוסך הרכבת בחיפה אירע ב-16 ביולי 2006 בראשית מלחמת לבנון השנייה ובו נהרגו שמונה עובדי מוסך הרכבת בחיפה, בהתפוצצות רקטה שנורתה מלבנון.",
    "pageid": 2004962
  },
  {
    "title": "אסלאם",
    "extract": "אִסְלַאם (בערבית: ‏‏?‏, בעברית: השלמה) היא דת מונותאיסטית אברהמית שמהותה השלמה מלאה עם סונת מוחמד, כלומר, השלמה מלאה עם משנתו של מוחמד בן עבדאללה, הנחשב בקרב כלל המוסלמים כנביא החשוב והאחרון אי פעם וגם השלמה מלאה עם מה שמוסלמים מבינים כרצון האל אללה, דרך מילוי מצוות ספר הקוראן, אשר נחשב בקרב כלל המוסלמים לדברו הישיר של אללה.\nלאחר מות מוחמד, החלו המוסלמים מסעות כיבוש ואיסלום, שבהם כבשו ואיסלמו שטחים ואוכלוסיות נרחבים מחצי האי ערב ועד מערב אפריקה ומרכז אסיה, אך מסעות אלה נבלמו צבאית בהודו, צרפת וכזאריה.\nדת האסלאם מבוססת על סונת מוחמד, כפי שהיא מתועדת בספרות הסירה (سيرة), ובספרות החדית' (حديث) וכן על ספר הקוראן (القـُرْآن), אשר לפי המוסלמים, ניתן למוחמד מאללה, באמצעות המלאך ג'יבריל (בעברית: גבריאל) במשך כ-23 שנים, פסוק אחר פסוק, אותם הכתיב מוחמד למאמיניו.\nמנהיג קהילה דתית באסלאם נקרא באופן כללי אימאם; תואר המקביל לרב ביהדות ולכומר בנצרות אך ישנם תארים נוספים למנהיג דתי באסלאם; כך למשל מופתי פוסק פסקי הלכה וקאדי פוסק פסקי דין. מופתים וקאדים מכונים עולמא (علماء, \"חכמים\") ופסקי הלכה ופסקי דין שהם פוסקים מכונים שריעה (شريعة, \"הוראה\"). המופתים והקאדים פוסקים שריעה לפי ספרות הסונה, ספר הקוראן ולפעמים גם לפי ספרות התפסיר וספרים אחרים. לכל זרם באסלאם שריעה משל עצמו.\nלפי רוב ההיסטוריונים, דת האסלאם החלה להתפתח במאה השביעית בחצי האי ערב תחת הנהגתו של מוחמד כדת סינקרטיסטית המשלבת אמונות שונות מן היהדות, נצרות אזוטרית, מסורות ערביות קדם-אסלאמיות ועוד.\nכיום, בדת האסלאם שלוש חטיבות זרמים עיקריות: הסונים (הנחשבים לאורתודוקסיה של האסלאם), השיעים, והאיבאדים. רוב המוסלמים הם סונים, ומיעוטם שיעים, איבאדים ואחרים. לאורך ההיסטוריה, הסונים והשיעים התפצלו כל אחד למספר זרמים (לפי רוב החוקרים, מקור האיבאדים בשיעים).\nעל פי המחקר העדכני ביותר, מספרם הכולל של המוסלמים כיום הוא כ-1.9 מיליארד, כרבע מאוכלוסיית העולם. בכך הם מהווים את הקהילה הדתית השנייה בגודלה בעולם. לשם השוואה, בתחילת המאה ה-20 המוסלמים היו כשמינית מאוכלוסיית העולם והיו הדת הרביעית בגודלה בעולם (הדת הסינית העממית וההינדואיזם היו גדולות ממנה). הגידול במספרם היחסי של המוסלמים הוא תוצאה של ריבוי טבעי גבוה מצד אחד, ומיעוט תהליכי חילון בקרב חברות מוסלמיות מצד שני. בהנחה שהמגמות הללו יימשכו, מעריכים כי בשנת 2050 שיעור המוסלמים בעולם יהיה כ-30% בדומה לזה של הנוצרים, וב-2070 האסלאם יהפוך לדת הגדולה בעולם. מרבית המוסלמים חיים במזרח התיכון, בצפון אפריקה, דרום אסיה ודרום-מזרח אסיה. רק כ־20 אחוזים מהם חיים בארצות ערב. מוסלמים מהווים, נכון לשנת 2020, 18.0% מן האוכלוסייה בישראל.",
    "pageid": 409
  },
  {
    "title": "אריאל שרון",
    "extract": "אריאל (אריק) שרון (26 בפברואר 1928, ה' באדר ה'תרפ\"ח – 11 בינואר 2014, י' בשבט ה'תשע\"ד) היה ראש ממשלת ישראל ה-11 בין השנים 2001–2006, שר בממשלות ישראל, חבר הכנסת מטעם סיעת הליכוד, מייסד ויושב ראש מפלגת קדימה. לפני כניסתו לחיים הפוליטיים היה שרון מפקד חטיבת הצנחנים, מקים יחידה 101 ונודע בפעולות התגמול שעליהן פיקד וכמי שהכריע את הטרור ברצועת עזה בתחילת שנות ה-70 כאלוף פיקוד הדרום. במלחמת יום הכיפורים חצה עם אוגדתו את תעלת סואץ והביא למפנה העיקרי בחזית הדרום.\nהיה ממייסדי מפלגת הליכוד, שחרתה על דגלה את חזון ארץ ישראל השלמה. במשך שלושים שנות פעילותו הפוליטית בלט בגישתו התקיפה למלחמה בטרור ובתמיכתו במפעל ההתנחלויות, ואף כונה \"אבי ההתנחלויות\". כשר הביטחון הוביל את צה\"ל למלחמת לבנון הראשונה, ונמצא אחראי לטבח סברה ושתילה. כראש הממשלה הוביל במרץ 2002 את ישראל למבצע חומת מגן, ובשנים 2003-2005 הכריז והוביל את ביצוע תוכנית ההתנתקות - במסגרתה פונו כל ההתנחלויות מרצועת עזה וכן ארבע התנחלויות בצפון השומרון. לאחר ביצוע תכנית ההתנתקות פרש מהליכוד והקים את מפלגת קדימה.",
    "pageid": 298565
  },
  {
    "title": "ארץ ישראל",
    "extract": "ארץ ישראל (בראשי תיבות: א\"י, נקראת בלועזית: פָּלֶשְׂתִּינָה, ובערבית: فلسطين, בתעתיק לעברית: פָלַסְטִין) היא חבל ארץ הנמצא בדרום-מערב יבשת אסיה, באגן הים התיכון ובחלק של המזרח התיכון המכונה הלבנט ומחולק כיום בין מדינת ישראל וממלכת ירדן לפחות, ולפי גבולות רחבים יותר אף בין סוריה, לבנון ואולי מצרים. המינוח המתייחס לשטח בו נחלו שבטי ישראל משני עברי הירדן או לגבולות ההבטחה וארץ ישראל השלמה. ארץ ישראל המערבית חופפת בקירוב לחלק המערבי של פלשתינה-א\"י המנדטורית. ארץ ישראל ממזרח לנהר הירדן בה נחלו שניים וחצי השבטים ובכללה הגולן מכונה בשם עבר הירדן המזרחי. ב-1921 הוציאה בריטניה (שקיבלה מנדט על שני עברי הירדן) את רובו הגדול של עבר הירדן המזרחי מתחום ארץ-ישראל (פלשתינה), וייסדה בו את אמירות עבר הירדן לימים ממלכת ירדן. שטחי רמת הגולן נכבשו על ידי מדינת ישראל מסוריה, במלחמת ששת הימים.\nלארץ ישראל, השוכנת במיקום אסטרטגי בין מצרים, סוריה וחצי האי ערב, נודעה חשיבות רבה מבחינה דתית, תרבותית, מסחרית ופוליטית. מהאלף ה-2 לפנה\"ס ועד לימינו, אוכלסה הארץ על ידי עמים שונים וקבוצות אתניות שונות, בהם כנענים, עברים (יהודים), פלשתים, אדומים, יוונים וערבים, וחלקים ממנה היו תחת שלטונן של אימפריות ומדינות שונות, בהן מצרים העתיקה, ממלכות ישראל ויהודה, אשור, בבל, פרס, מצרים התלמיית, הממלכה הסלאוקית, יהודה החשמונאית, האימפריה הרומית, האימפריה הביזנטית, הערבים המוסלמים, הצלבנים, הממלוכים, העות'מאנים, בריטניה, ישראל, ירדן ומצרים. כיום, בתחום ארץ ישראל המערבית חיים מספר כמעט שווה של יהודים ומוסלמים.\nבארץ ישראל התחולל חלק ניכר מן ההיסטוריה של עם ישראל, ועל פי התנ\"ך היא הארץ אותה הבטיח אלוהים לזרעם של אברהם, יצחק, ויעקב, הקרוי גם בשם \"ישראל\". לכן העם היהודי, \"בני ישראל\", רואים בה מרכז לאומי יהודי. כמו כן, האסלאם והנצרות רואות בארץ ישראל מרכז דתי בעל חשיבות היסטורית רבה.\nהחל מסוף המאה ה-19 ותחילת המאה ה-20 האזור עומד במוקד סכסוך לאומי בין התנועה הציונית לתנועה הלאומית הפלסטינית. כיום, למעט רצועת עזה, כל שטחה של הארץ, שהיה לפני קום המדינה תחת שלטון המנדט הבריטי, נשלט על ידי מדינת ישראל. הקו הירוק הוא גבול המדינה המוכר על ידי הקהילה הבין-לאומית, בעוד בקעת הירדן וחלקים מיהודה ומהשומרון, השוכנים בליבה של הארץ, מוחזקים צבאית על ידי ישראל מאז מלחמת ששת הימים, ומיושבים חלקית בישראלים שהתנחלו באזור. המחלוקת על מעמדו של שטח זה מהווה את אחד מנושאי הליבה של הסכסוך הישראלי-פלסטיני.\nעל פי נתוני הלשכה המרכזית לסטטיסטיקה והמנהל האזרחי, בשנת 2022 יהודים ו\"אחרים\" היוו 49.84% מהאוכלוסייה בארץ ישראל, לעומת 50.16% פלסטינים. עם זאת, הגיאודמוגרף ארנון סופר ציין כי מדדים אלה אינם מביאים בחשבון קבוצות רבות של מי שאינם יהודים, אשר מספרם הכולל מגיע לכ-650 אלף נפש, וכי עובדה זו מורידה את שיעור היהודים בארץ ישראל ל-46%–47% בלבד.\n\n",
    "pageid": 1975
  },
  {
    "title": "בני אבני",
    "extract": "בני אבני (נולד ב-26 בספטמבר 1970) הוא שחקן ישראלי וטייס באל על וביחידת הכיבוי האווירי.",
    "pageid": 1204156
  },
  {
    "title": "בצלאל סמוטריץ'",
    "extract": "בצלאל יואל סְמוֹטְרִיץ' (נולד ב-27 בפברואר 1980, י' באדר ה'תש\"ם) הוא פוליטיקאי ישראלי המשמש כשר האוצר, שר במשרד הביטחון ויושב ראש \"המפלגה הדתית הלאומית – הציונות הדתית\". כיהן כשר התחבורה והבטיחות בדרכים ובמשך כשבע שנים כחבר הכנסת.\nלפני כניסתו לחיים הפוליטיים שימש מנהל הפעילות של תנועת רגבים ומנהל ישיבת קדומים. עורך דין בהכשרתו.",
    "pageid": 1242553
  },
  {
    "title": "ברק אובמה",
    "extract": "ברק חוסיין אובמה השני (באנגלית: ‏‏?‏; נולד ב-4 באוגוסט 1961) הוא פוליטיקאי אמריקאי, שכיהן כנשיאה ה-44 של ארצות הברית, בשנים 2009–2017. אובמה הוא האפרו-אמריקאי היחיד שכיהן בתפקיד זה עד כה. הוא חבר המפלגה הדמוקרטית, ולפני בחירתו לנשיא כיהן בסנאט של ארצות הברית מטעם מדינת אילינוי, מינואר 2005 ועד נובמבר 2008.\nבשנת כהונתו הראשונה כנשיא הוענק לו פרס נובל לשלום על \"מאמציו יוצאי הדופן לחיזוק הדיפלומטיה הבין-לאומית ושיתוף הפעולה בין עמים\". בתחילת כהונתו התמודד עם המשבר הכלכלי העולמי של 2008, וייצב את המשק באמצעות תוכנית תמרוץ. הוא התערב במשבר בתעשיית הרכב האמריקאית וסיפק עזרה פדרלית לחברות ג'נרל מוטורס וקרייזלר בתנאי שתתארגנה מחדש. הוא העביר את חוק הגנת החולה וטיפול בר השגה שהוביל לרפורמה בביטוחי הבריאות האמריקאים, ופתח את שורות מערכת הביטחון לשירות של להט\"ב ללא הגבלות (ביטל את מדיניות אל תשאל, אל תספר). בנוסף, ב-2010 התרחשה דליפת מידע בדלתיים סגורות לידי הציבור שנודעה בכינוי פרשת קייבלגייט.\nלפי הבטחת הבחירות שלו הוציא את ארצות הברית ממלחמת עיראק ב-2011 והפחית את המעורבות שלה במלחמת אפגניסטן (2001–2021). ממשל אובמה פעל לקדם מדיניות סביבתנית ונאלץ להתמודד מול אסונות טבע ואסונות אקולוגיים, בהם דליפת הנפט במפרץ מקסיקו (2010) וגל סופות הטורנדו בארצות הברית (2011). ב-2012 נבחר בשנית לנשיאות לאחר שגבר על יריבו הרפובליקני מיט רומני. ניצחונו השני הושג בהפרש קטן יותר מהראשון ב-2008. ב-2015 קידם את הסכם פריז שמטרתו הייתה להגביר את המחויבות הבין-לאומית למאבק בשינוי האקלים. לאורך הקדנציה השנייה שלו נערכו סדרת פיגועים המוניים בארצות הברית, בהם הטבח בבית הספר היסודי סנדי הוק והפיגוע במרתון בוסטון. בנוסף, לקראת בחירתו בשנית התרחשה מתקפת טרור בקונסוליה האמריקנית בבנגאזי שבלוב. בהמשך הקדנציה השנייה שלו הביא אובמה לשחזור יחסי ארצות הברית–קובה, שהיו מנותקים מאז המהפכה הקובנית.\nבתחום מדיניות החוץ המשיך במלחמה העולמית בטרור והורה על המבצע לחיסולו של אוסאמה בן לאדן מנהיג ארגון אל-קאעידה, אשר היה אחראי לסדרת פיגועים רצחניים ברחבי העולם, ובראשם פיגועי 11 בספטמבר. בימיו התחולל האביב הערבי והחלה מלחמת האזרחים בסוריה, שארצות הברית התערבה בה במבצע נחישות טבועה. בהנהגתו ארצות הברית קידמה מגעים עם איראן שהבשילו לכדי הסכם המעצמות על תוכנית הגרעין האיראנית, הסכם שארצות הברית נסוגה ממנו תחת יורשו, דונלד טראמפ. סגנו של אובמה, ג'ו ביידן, נבחר לנשיא בבחירות 2020.",
    "pageid": 262415
  },
  {
    "title": "גלישת גלים",
    "extract": "גלישת גלים היא ענף ספורט גלשן, הגולש עומד על גלשן, הנושא אותו על פני הגל.\n\n",
    "pageid": 7284
  },
  {
    "title": "גרמניה",
    "extract": "גרמניה (בגרמנית: Deutschland – דויטשלנד) היא ארץ במרכז אירופה, כיום מדינה בשם הרפובליקה הפדרלית של גרמניה (בגרמנית: Bundesrepublik Deutschland – בּוּנדֶס־רֶפּוּבְּלִיק, דוֹיִטְשׁלַנד), הנמנית עם המדינות המתועשות החזקות בתבל וחברה באיחוד האירופי. בצפונה גובלת גרמניה בים הצפוני, בדנמרק, ובים הבלטי; במזרחה בפולין ובצ'כיה; בדרומה באוסטריה ובשווייץ ובמערבה היא גובלת בצרפת, בלוקסמבורג, בבלגיה ובהולנד. נהרות הריין, האלבה והדנובה חוצים את שטחה, דבר שהקנה לה לאורך ההיסטוריה מעמד של מרכז כלכלי, מסחרי ותרבותי ביבשת כולה.\nגרמניה היא כיום איחוד פדרלי הכולל שש-עשרה מדינות (Bundesländer, הגייה [ˈbʊndəsˌlɛndɐ]). היא לא התקיימה כמדינת לאום מאוחדת עד 1871, אף שהתרבות והשפה הגרמנית עתיקות הרבה יותר. במשך כמעט אלף שנה, עד 1806, הייתה גרמניה בבחינת מקבץ מדינות אוטונומיות למדי, במסגרת האימפריה הרומית הקדושה. בין 1815 ל-1867 התאגדו המדינות הגרמניות בקונפדרציה רופפת. תחת אוטו פון ביסמרק אוחדו אותן מדינות ב-1871 לקיסרות גרמנית מאוחדת, שהפכה באחת לכוח החזק ביותר באירופה. המדינה תועשה במהרה ורשמה זינוק כלכלי עצום אולם ניסיונותיה להשיג מעמד של מעצמה אירופית מן הדרג הראשון הגיעו לקיצם עם תבוסתה במלחמת העולם הראשונה.\nהסנקציות והקנסות שספגה גרמניה ממדינות ההסכמה לאחר המלחמה וכן קשייה הכלכליים החמורים של רפובליקת ויימאר, יחד עם ייאוש מתבוסת המלחמה, הובילו במידה רבה לעלייתם לשלטון של אדולף היטלר והמפלגה הנאצית, אשר סחפו בסופו של דבר את מדינתם ואת שאר העולם למלחמת העולם השנייה. במהלך מלחמה זו, חוללה גרמניה תחת השלטון הנאצי את השואה – רצח עם ייחודי בתולדות העמים – במהלכה נרצחו באופן שיטתי כשישה מיליון יהודים בשל יהדותם, ממניעים אידאולוגיים-אנטישמיים. כמו כן, במהלך המלחמה, נרצחו בידי הנאצים כחמישה מיליון בני עמים נוספים.\nגרמניה הובסה בשנית ונכבשה על ידי בעלות הברית, ואולם לנוכח המלחמה הקרה פוצלה המדינה למערב גרמניה (הרפובליקה הפדרלית של גרמניה), בעלת משטר דמוקרטי מערבי וכלכלת שוק קפיטליסטית, ולמזרח גרמניה (הרפובליקה הדמוקרטית הגרמנית), מדינת לוויין בעלת משטר קומוניסטי, בפועל בחסות ברית המועצות. בנפול הקומוניזם והגוש המזרחי, התאחדו שתי הגרמניות תחת הרפובליקה הפדרלית בשנת 1990. השוני בין מזרח ומערב וצמיחה כלכלית איטית, מוסיפים להקשות על המדינה.\nכחברת ארגון המדינות המתועשות (G7), כלכלתה של גרמניה היא הרביעית בגודלה בעולם, והיא ידועה בתעשיות הברזל, הפלדה, המיכון והרכב שלה. גרמניה היא עמוד תווך מרכזי של האיחוד האירופי, לצד צרפת, בהיותה אחת ממייסדות הארגון ובפרט כחברה בעלת האוכלוסייה והכלכלה הגדולה ביותר באיחוד. המדינה חברה גם באומות המאוחדות ובברית נאט\"ו.",
    "pageid": 482
  },
  {
    "title": "דרום סודאן",
    "extract": "דרום סודאן (בשמה הרשמי \"הרפובליקה של דרום סודאן\", באנגלית: Republic of South Sudan) היא מדינה ללא מוצא לים במזרח אפריקה, המשתרעת על פני 644,329 קמ\"ר. אוכלוסיית המדינה נאמדת ביותר מ-11 מיליון נפש. בירתה והעיר הגדולה ביותר בה היא ג'ובה, ובה ממוקמים מוסדות השלטון. דרום סודאן גובלת בסודאן בצפון, באתיופיה במזרח, בקניה בדרום מזרח, באוגנדה בדרום, ברפובליקה הדמוקרטית של קונגו בדרום מערב וברפובליקה המרכז-אפריקאית במערב.\nעד לקבלת עצמאותה, הייתה דרום סודאן חבל ארץ אוטונומי בתוך סודאן. בעקבות לחץ שהופעל על נשיא סודאן על ידי ארצות הברית ומדינות המערב, ועל פי תנאי הסכם השלום עם ממשלת סודאן משנת 2005 שהוביל לסופה של מלחמת האזרחים הסודאנית השנייה, נערך בינואר 2011 משאל עם בחבל ארץ זה, שתוצאותיו ברוב של כמעט 99% קבעו את הפיכתו למדינה עצמאית. דרום סודאן הכריזה על עצמאותה ב-9 ביולי 2011, בטקס בנוכחות נשיא סודאן, שהייתה המדינה הראשונה שהכירה בה. סאלווה קיר מאיארדיט הושבע כנשיא דרום סודאן. ב-14 ביולי 2011 התקבלה דרום סודאן כחברה באו\"ם.\nבני הדינקה שהם הקבוצה הגדולה בסודאן הדרומית, נחשבים לאנשים הגבוהים בעולם (בממוצע).",
    "pageid": 634658
  },
  {
    "title": "דשן",
    "extract": "דֶּשֶׁן הוא חומר המשמש בחקלאות להעשרת הקרקע במינרלים לשם שיפור הצמיחה של גידולים.",
    "pageid": 86892
  },
  {
    "title": "הדר גולדין",
    "extract": "הדר גולדין (18 בפברואר 1991, ד' באדר ה'תשנ\"א – 1 באוגוסט 2014) היה קצין צה\"ל בדרגת סגן מסיירת גבעתי שנהרג בקרב רפיח במהלך מבצע צוק איתן, וגופתו נחטפה על ידי ארגון חמאס למנהרה תת-קרקעית. מוגדר כחלל צה\"ל שמקום קבורתו לא נודע.",
    "pageid": 1273370
  },
  {
    "title": "הטלת פצצות האטום על הירושימה ועל נגסאקי",
    "extract": "הטלת פצצות האטום על הירושימה ועל נגסאקי היו שתי תקיפות בנשק גרעיני שביצעה ארצות הברית נגד האימפריה היפנית בהוראת נשיא ארצות הברית הארי טרומן, בימיה האחרונים של מלחמת העולם השנייה. פצצת האטום שכונתה \"ילד קטן\" הוטלה על העיר הירושימה ב-6 באוגוסט 1945 פצצה גרעינית נוספת, שכונתה \"איש שמן\", הוטלה על העיר נגסאקי שלושה ימים לאחר מכן, ב-9 באוגוסט 1945. הטלת שתי פצצות האטום על יפן הייתה השימוש המבצעי הראשון – והיחיד – שנעשה בנשק גרעיני עד היום.\nבין 90,000–146,000 בני אדם נהרגו בהירושימה, ובין 39,000–80,000 בני אדם נהרגו בנגסאקי בימי הטלת הפצצות ובארבעת החודשים הבאים. כמחצית מההרוגים קיפחו את חייהם ביום הטלת פצצת האטום, ושאר ההרוגים נספו כתוצאה מהשפעות הלוואי של הפצצות, שכללו כוויות ותסמונת קרינה חריפה. הרוב המכריע של ההרוגים בשתי הערים היו אזרחים בלתי מעורבים במלחמה.\nב-15 באוגוסט 1945, שישה ימים לאחר הפצצת נגסאקי, הודיע הירוהיטו קיסר יפן, על כניעה ללא תנאי לבעלות הברית. \nב-2 בספטמבר 1945 חתמו היפנים על הסכם הכניעה הרשמי, שהיה אקט הסיום של המערכה באסיה ובאוקיינוס השקט ושל מלחמת העולם השנייה.\nהתפקיד שמילאו פצצות האטום הללו בכניעתה של יפן, וההצדקה האתית לשימוש בהן, שנויים במחלוקת עד היום.",
    "pageid": 909537
  },
  {
    "title": "המזכיר הצבאי של ראש הממשלה",
    "extract": "המזכיר הצבאי של ראש הממשלה הוא קצין צה\"ל בדרגת אלוף המשמש כיועצו ועוזרו של ראש ממשלת ישראל לענייני צבא וביטחון.",
    "pageid": 402026
  },
  {
    "title": "הפיצוץ בנמל ביירות",
    "extract": "הפיצוץ בנמל ביירות התרחש ב־4 באוגוסט 2020. באסון נהרגו 218 איש ולמעלה מ־7,000 נפצעו, רבים נעדרו ונגרם נזק עצום לבירה הלבנונית.\nהפיצוץ היה דו־שלבי והתרחש במחסן שהכיל 2,750 טון אמוניום חנקתי, שהוחרם בשנת 2014 מספינה שנאלצה לעגון בנמל. הוא הביא לנזק גדול בנמל וניפוץ חזיתות הזכוכית של מבנים ובתים ברוב שכונות ביירות. הנזק השפיע על אלפי בתים קילומטרים ספורים מאתר הפיצוץ. כתוצאה מהפיצוץ נגרמה רעידת אדמה קטנה בעוצמה 3.3 בסולם מגניטודה לפי מומנט, הופסקה אספקת החשמל בכל רחבי ביירות והיא הוכרזה אזור מוכה אסון. במהלך פינוי הפצועים מתו חלקם עקב חוסר מקום בבתי החולים, פצועים קל טופלו בבתי מלון וניתוחים רבים נערכו במסדרונות בתי החולים.\nמספר ימים לאחר הפיצוץ התפטר ראש ממשלת לבנון, חסאן דיאב יחד עם כל חברי הממשלה. כעבור מספר ימים נפתחה חקירה והתובע שניהל את החקירה, פאדי סוואן, הגיש בדצמבר 2020 כתב אישום נגד דיאב, ושלושה שרים בממשלתו, אשר הואשמו ברשלנות. בפברואר 2021 הודח סוואן ובמקומו מונה טארק ביטאר. החקירה הוקפאה בדצמבר 2021.",
    "pageid": 1866209
  },
  {
    "title": "חוות שבעא",
    "extract": "חווֹת שִׁ֫בְּעַא (בערבית: مزارع شبعا – \"מַזַ֫ארֶע שִׁ֫בְּעַא\", נקרא בישראל \"הר דב\") הוא אזור מיושב בדלילות, בין הכפר מג'דל שמס על מורדות החרמון לבין הכפרים שבעא וע'ג'ר. חלק מהשטח – כ-25 קמ\"ר בין נחל שיאון להר דב או כתף שיאון בשמו הגאוגרפי – נמצא בשליטת ישראל מאז כבשה את רמת הגולן במלחמת ששת הימים. בינואר 1971 נחנכה לאורכו דרך גדעון המוליכה למוצבי הר דב ומשמשת דרך חליפית למוצבי החרמון. השטח בריבונות ישראלית מאז נחקק חוק הגולן ב-1981. לבנון וחיזבאללה תובעים עליו ריבונות מאז נסיגת צה\"ל מדרום לבנון בשנת 2000 והכרזת האו\"ם שישראל השלימה נסיגתה מלבנון בהתאם להחלטה 425 של מועצת הביטחון.",
    "pageid": 135410
  },
  {
    "title": "חטיבת אלכסנדרוני",
    "extract": "חטיבת אלכסנדרוני (חטיבה 3; בעבר: חטיבה 820 וחטיבה 609) היא חטיבת חי\"ר במילואים בצבא הגנה לישראל ואחת משלוש חטיבות גולני במילואים. החטיבה החלה דרכה כחטיבת חי\"ש שפעלה במלחמת העצמאות והופקדה על הגנת השרון (נקראה על שם נחל אלכסנדר). החטיבה הוקמה ב-1 בדצמבר 1947 ומפקדה במשך רוב תקופת המלחמה היה דן אבן. עם הכרזת המדינה הפכה חטיבת אלכסנדרוני לחטיבת חיל רגלים בצה\"ל.\n\n",
    "pageid": 78689
  },
  {
    "title": "חטיבת הנח\"ל",
    "extract": "חטיבת הנח\"ל (חטיבה 933) היא חטיבת חיל רגלים (חי\"ר) סדירה בצבא ההגנה לישראל, הכפופה לעוצבת הפלדה (אוגדה 162). החטיבה השתתפה בכל מערכות ישראל החל ממלחמת שלום הגליל, למעט מבצע עופרת יצוקה בה תפסה קו בגבולות סוריה ולבנון.\nשמה של החטיבה נגזר מראשי תיבות של מסגרת נוער חלוצי לוחם (נח\"ל), משום שמקורה בגרעיני הנח\"ל שהוקמו החל מימיה הראשונים של מדינת ישראל. עם זאת, רוב החטיבה מורכבת מחיילים מכלל הציבור, שאינם קשורים לתנועת ההתיישבות ולגרעינים.\nחיילי חטיבת הנח\"ל חובשים כומתה בצבע ירוק בהיר עם סמל חיל הרגלים ונועלים נעליים אדומות. תג היחידה של הנח\"ל מורכב מחרב, מגל וחיטה. החרב מסמלת את ההגנה והמגל והחיטה מסמלים את עבודת האדמה והחלוציות. ארבעת החצים מסמלים את גדודי החטיבה: שחם (931), גרניט (932), בזלת (50) והסיירת (934).\nמפקד החטיבה הוא אלוף-משנה יאיר צוקרמן, שמונה לאחר נפילת מפקד החטיבה הקודם יהונתן שטיינברג, בתחילת מלחמת חרבות ברזל.\nבסיס האימון החטיבתי של חטיבת הנח\"ל (בא\"ח נח\"ל) שוכן בתל ערד החל מחודש מארס 1993.\n\n",
    "pageid": 6950
  },
  {
    "title": "חטיבת כפיר",
    "extract": "חטיבת כפיר (חטיבה 900) היא חטיבת חיל רגלים סדירה בצה\"ל. החטיבה הוקמה בשנת 2005 והייתה תחת פיקודה של עוצבת עידן, בספטמבר 2020 החטיבה הוכפפה לעוצבת הבזק (אוגדה 99) תוך הסבה לחטיבת חי\"ר-אש.\n\"כפיר\" היא החטיבה הגדולה מבין חטיבות החי\"ר. החטיבה מורכבת מארבעה גדודים וסיירת.החטיבה מתמרנת בכלל הגזרות. חיילי החטיבה חובשים כומתה בצבעי הסוואה (מנומרת) עם סמל חיל הרגלים ונועלים נעליים אדומות.\nמפקד החטיבה מאוגוסט 2023 הוא אלוף-משנה יניב בארוט.",
    "pageid": 239868
  },
  {
    "title": "יהודה לוי (שחקן)",
    "extract": "יהודה לוי (נולד ב-29 ביוני 1979) הוא שחקן, דוגמן ומנחה טלוויזיה ישראלי. זוכה שני פרסי האקדמיה לטלוויזיה, פרס מסך הזהב ופרס השחקן הטוב ביותר בפסטיבל הטלוויזיה הבינלאומי \"סירייס מאניה\", צרפת.",
    "pageid": 434316
  },
  {
    "title": "יוסי לנגוצקי",
    "extract": "יוסף (יוסי) לַנגוֹצקי (נולד ב-24 בינואר 1934) הוא גאולוג ישראלי, יוזם קידוחי הגז בים התיכון של שדות \"תמר\" ו\"דלית\". את שירותו בצה\"ל סיים בדרגת אלוף-משנה, זכה בעיטור המופת, בפרסי ביטחון ישראל, בתואר \"חבר כבוד על מפעל חיים\" של החברה הגאולוגית הישראלית, אות אביר איכות השלטון ו\"דוקטור לשם כבוד\" מטעם האוניברסיטה העברית בירושלים.",
    "pageid": 652426
  },
  {
    "title": "יחידות מובחרות בצה\"ל",
    "extract": "מעגל היחידות המובחרות בצה\"ל מאגד בתוכו את יחידות העילית, חטיבת הקומנדו, יחידות טקטיות מיוחדות ואת סיירות החי\"ר.",
    "pageid": 220916
  },
  {
    "title": "כדורעף",
    "extract": "כדורעף הוא ענף ספורט תחרותי ואולימפי של משחקי כדור, בו משחקות שתי קבוצות במגרש המורכב משני חלקים ואשר באמצעו עוברת רשת שמפרידה בין שני חלקי המגרש. המטרה במשחק היא לגרום לכדור לפגוע במגרש היריב, תוך העברתו מעל הרשת דרך תחום המעבר (האנטנות). כל קבוצה יכולה לגעת בכדור עד כשלוש פעמים כדי להעביר את הכדור לקבוצה השנייה מעל הרשת דרך תחום המעבר. גרסה נוספת של כדורעף היא כדורעף חופים.\nתחרויות בין קבוצות כדורעף נערכות במסגרת ליגת כדורעף, במסגרת משחקי גביע, בתחרויות בינלאומיות ובטורנירים למיניהם.",
    "pageid": 16775
  },
  {
    "title": "לבוש דרוזי מסורתי",
    "extract": "לבוש דרוזי קיוטי מסורתי מושפע באופן מהותי מן הדת הדרוזית והסודיות המאפיינת אותה. \nהלבוש המסורתי פתר בעבר חלק מהגדרת הזהות הדרוזית, באמצעות ייחוד בעל מאפיינים חיצוניים בולטים. מקור הלבוש הדרוזי הדתי נקרא אלבאס אלדיני  אלדרזי (اللباس الديني الدرزي) ונקבע על פי פירושיו של המנהיג הדתי אל-אמיר אל-סיד (الامير السيد, 1417 – 1479), שנכתבו בספר הקודש \"אל חכמה\" (الحكمة). בספר זה מובאים תיאורים של מנהגים וטקסים (קייאם ועקאל, قيام وعقال) וביניהם התייחסות ברורה לתרבות הלבוש (אדב אלבאס, ادب اللباس).\nהעקרונות המנחים בלבוש הם צניעות, אחידות וסגירות, המתבטאים בבגדים ארוכים וכהים, בשחור ובכחול כהה, מאריגים פשוטים וטבעיים, בעיקר מכותנה. יש המייחסים לצבעים הכהים משמעות של עומק מחשבתי וקשר יסודי לדת. משמעות מראה הלבוש היא הרצון לשמור על אחידות וצניעות ולהימנע מססגוניות וקישוטיות העלולות לפגום בערכים והעקרונות המנחים.",
    "pageid": 1292216
  },
  {
    "title": "מטולה",
    "extract": "מטולה (מְטֻלָּה) היא מועצה מקומית ומושבה בגליל העליון והיישוב הצפוני ביותר במדינת ישראל. שטח השיפוט של המועצה הוא כ-10,000 דונם והיא שוכנת על גבעה בגובה 530 מטרים המשקיפה על הרי הגליל, על החרמון, על עמק החולה ועל עמק עיון. מטולה מוקפת בגבול עם לבנון ממזרח, מצפון וממערב.",
    "pageid": 226712
  },
  {
    "title": "מלחמת ההתשה",
    "extract": "מלחמת ההתשה (בערבית: حرب الاستنزاف, חַרְבּ אֶל־אִסְתִנְזַאף) הייתה מלחמה בין ישראל לבין מצרים, שהחלה ב-11 ביוני 1967 ונמשכה עד 7 באוגוסט 1970, מועד שבו הסכימו הצדדים על הפסקת אש שנכנסה לתוקף למחרת. המלחמה החלה כיוזמה מצרית להתשת ישראל תוך הפרת הסכם הפסקת האש שסיים את מלחמת ששת הימים. את השם \"מלחמת ההתשה\" (\"חרב אל-אסתנזאף\") העניק לה נשיא מצרים גמאל עבד אל נאצר, והיא הסתיימה בהתשה של שני הצדדים.\nהמלחמה נמשכה למעלה משלוש שנים לאורך החזית המצרית, הירדנית והסורית. עיקר הלחימה היה בחזית תעלת סואץ שבה צבא מצרים וצה\"ל ניהלו מלחמת התשה זה כנגד זה. הצבא המצרי ביצע הפגזות חוזרות ונשנות של המוצבים לאורך תעלת סואץ. בנוסף, נעשה ניסיון מצד המצרים להוביל באו\"ם החלטה שתאלץ את ישראל לסגת מסיני. ישראל ניסתה לשמר את הישגיה במלחמת ששת הימים, ופעלה במלחמת ההתשה למניעת הישג קרקעי מצרי. מלחמת ההתשה החלה בעצימות נמוכה לאורך קו התעלה זמן קצר לאחר סיומה של מלחמת ששת הימים. העימות הסלים לעצימות גבוהה החל במרץ 1969.\nבחזית המצרית, המלחמה התאפיינה בהפגזות כבדות של ארטילריה מצרית על עמדות צה\"ל לאורך התעלה, ופשיטות קומנדו מצריות. בתגובה הפעיל צה\"ל את חיל האוויר שניסה לשתק את מקורות הירי לאורך התעלה ובשלב מאוחר יותר עבר לתקיפת מטרות רבות בעומק מצרים. בנוסף, יזמה ישראל פשיטות קומנדו ופשיטות משוריינות לשטח מצרים. תקיפות אלו, שאיתן לא יכלו המצרים להתמודד, גרמו להתערבות סובייטית ישירה במלחמה. המלחמה הובילה לעליית המעורבות הסובייטית במצרים, ובסופו של דבר להתבססות של חיל האוויר הסובייטי להגנת ערי מצרים שהובילה לקרב אווירי ישיר בין ישראל לברית המועצות. בנוסף חימשה ברית המועצות את מצרים בסוללות ארטילריה להגנה אווירית, ששינו את המאזן האסטרטגי והשפיעו משמעותית על מלחמת יום הכיפורים.\nבסופו של דבר, המלחמה נגמרה בתיקו אסטרטגי. אף צד לא הצליח להדביר את הכוחות של היריב. לצד מלחמה זו התנהלה גם מלחמת ההתשה בבקעת הירדן ומלחמת ההתשה בחזית הסורית. בסיומה של המלחמה, מצרים, בסיועה המסיבי של ברית המועצות, הצליחה לנטרל חלק מהעליונות האווירית הישראלית באזור העימות מעל תעלת סואץ, הודות לקידום מערכי הנ\"מ המתקדמים אל עבר התעלה. לפיתוח ולהצבה של מערך הנ\"מ המצרי ברדיוס שמכסה מספר קילומטרים לתוך הגדה המזרחית של התעלה, היו השלכות מהותיות על המערכה האווירית במלחמת יום הכיפורים.",
    "pageid": 1291
  },
  {
    "title": "משחקי הכס (סדרת טלוויזיה)",
    "extract": "משחקי הכס (באנגלית: Game of Thrones) היא סדרת פנטזיה טלוויזיונית אמריקאית מצליחה, אשר נוצרה על ידי צמד המפיקים האמריקאים-יהודיים דייוויד בניוף וד. ב. וייס עבור רשת HBO האמריקאית. הסדרה מבוססת על \"שיר של אש ושל קרח\" – סדרת ספרי פנטזיה אפית מאת הסופר האמריקאי ג'ורג' ר. ר. מרטין. עלילת הסדרה מתרחשת בעולם בדיוני ברוח ימי הביניים. קרויה על שם הכרך הראשון של סדרת הספרים, \"משחקי הכס\".\nהעלילה מתרחשת בשתי יבשות, וֶסטֶרוֹז ואֶסוׂס, הממוקמות בעולם בדיוני. הסיפור מתחיל בתום קיץ ארוך במיוחד, ומתפצל למספר קווי עלילה. הראשון עוקב אחרי המלחמה בין בתי האצולה של שבע ממלכות המרכיבות את וסטרוז הנאבקות על הכס לאחר מות המלך ששלט בכל היבשת. השני מגולל את איום החורף הקרב ואת שובן של מפלצות אגדיות מהצפון הרחוק והקפוא. קו נוסף עוסק בניסיונה של היורשת האחרונה לשושלת המלוכה הקודמת של וסטרוז לחזור לממלכה ולהשיב את הכתר. באמצעות דמויות ראשיות מורכבות שמניעיהן סבוכים, הסדרה בוחנת סוגיות של מעמד חברתי, דת, מלחמה, חטא ועונש ומיניות. \"משחקי הכס\" היא סדרה עתירת תקציב ותרמה מאוד לפופולריות של סוגת הפנטזיה. עד כה עובדו חמישה מספרי הסדרה \"שיר של אש ושל קרח\" (\"משחקי הכס\", \"עימות המלכים\", \"סופת החרבות\", \"משתה לעורבים\" ו\"ריקוד עם דרקונים\") מכיוון ששני הספרים החותמים את הסדרה טרם יצאו, שלוש העונות האחרונות אינן מבוססות על הספרים ומרטין אינו שותף לכתיבתן. בשל כך ההבדלים בין סדרת הספרים לסדרת הטלוויזיה, גדלו.\nהסדרה הייתה מועמדת לפרסים רבים, בהם פרס אמי ופרס גלובוס הזהב עבור סדרת הדרמה הטובה ביותר, וכן פרס הוגו ופרס סטורן, וזכתה ארבע פעמים בפרס אמי לסדרת הדרמה הטובה ביותר (2015, 2016, 2018, 2019). הביקורות השליליות על הסדרה התמקדו בסצנות העירום והמין הרבות ובאלימות הקשה המופיעה בה. בעונות האחרונות שאינן מתבססות על הספרים של מרטין נוספו גם ביקורות על התסריט.\nבישראל, הסדרה החלה את שידוריה במקביל לשידור המקורי, הסדרה שודרה בלעדיות בערוץ yes Edge ו-yes Oh (ובערוץ הייעודי של yes \"ערוץ משחקי הכס\" שעלה מדי שנה לקראת עונה חדשה). בשנת 2016 החלה חברת הכבלים HOT לשדר את הסדרה. החל משנת 2017 הסדרה משודרת גם בסלקום tv.\nבאתר rotten tomatoes נקבע הציון 85% מהקהל, ו-89% מהמבקרים.",
    "pageid": 889082
  },
  {
    "title": "נועה קירל",
    "extract": "נוֹעָה קִירֶל (נולדה ב-10 באפריל 2001) היא זמרת-יוצרת, שחקנית ופרזנטורית ישראלית; יצגה את ישראל באירוויזיון 2023 עם שירה \"Unicorn\", שהגיע למקום השלישי בתחרות. קירל זכתה בתארים \"זמרת השנה\" ו\"אשת השנה\" של גלגלצ ארבע שנים ברציפות.",
    "pageid": 1332589
  },
  {
    "title": "נשיאי ארצות הברית",
    "extract": "נשיא ארצות הברית (באנגלית: President of the United States, ובקיצור POTUS) הוא ראש המדינה וראש הרשות המבצעת הנבחר של ארצות הברית. הנשיא מנהיג את הרשות המבצעת ואת הממשל הפדרלי, והוא מוגדר בחוקה כמפקד העליון של הכוחות המזוינים של ארצות הברית. 45 אנשים כיהנו בתפקיד זה (הנשיא גרובר קליבלנד כיהן כנשיא ה-22 וה-24, בשתי כהונות לא רצופות). הנשיא המכהן וה-46 במספר הוא ג'ו ביידן, המכהן מאז 20 בינואר 2021. \nהנשיאות הקצרה ביותר הייתה זו של ויליאם הנרי הריסון – 31 ימים בלבד. האריסון חלה עוד בתחילה כהונתו, ומת תוך חודש בלבד, בשנת 1841. הנשיאות הארוכה ביותר הייתה זו של פרנקלין דלאנו רוזוולט – מעל 12 שנים ברציפות בין השנים 1933 ל-1945. רוזוולט היה הנשיא היחיד שכיהן יותר מפעמיים, ובעקבות כהונתו הארוכה תוקנה החוקה באופן שמגביל את כהונות הנשיא לשתיים.\nתשעה נשיאים לא מילאו את כהונתם. ארבעה נרצחו (אברהם לינקולן, ג'יימס גרפילד, ויליאם מקינלי וג'ון פיצג'רלד קנדי), ארבעה מתו שלא ברצח (ויליאם הנרי הריסון, זאכרי טיילור, וורן הרדינג ופרנקלין דלאנו רוזוולט), ואחד התפטר (ריצ'רד ניקסון).\nלהלן רשימת נשיאי ארצות הברית של אמריקה. לצד כל נשיא מוצגים המפלגה שכיהן מטעמה, תאריך השבעתו, תאריך סיום כהונתו, ומערכות הבחירות בהן ניצח. מובאים גם אירועים מרכזיים שאירעו בתקופת כהונתו של כל נשיא ובתחומי שליטתו. לא מובאת חקיקה של הקונגרס, ולא מובאת פסיקה של בית המשפט העליון (להוציא מקרים חריגים).",
    "pageid": 1624194
  },
  {
    "title": "סוג דם",
    "extract": "סוג דם הוא תכונה גנטית של דם הנקבעת בהתאם לסמנים הסוכריים (קבוצה גדולה של אנטיגנים) הנמצאים על פני כדוריות הדם האדומות. התכונה מועברת בתורשה מדור לדור.\nעירויים בין סוגי דם לא תואמים עלולים לגרום לתוצאות חמורות ואף למוות, ומכאן חשיבותה הרבה של ההבחנה בין סוגי הדם השונים. שני הסיווגים העיקריים של דם אנושי, קבוצות ABO וגורם Rh, פותחו על ידי הרופא האוסטרי קרל לנדשטיינר, שקיבל על כך פרס נובל ב-1930.",
    "pageid": 8633
  },
  {
    "title": "סקיבידי טוילט",
    "extract": "סקיבידי טוילט (באנגלית: Skibidi Toilet) היא סדרת רשת מאשינימה (Machinima) של סרטוני יוטיוב ושורטס שנוצרו על ידי אלכסיי גרסימוב והועלתה בערוץ היוטיוב שלו DaFuq!?Boom!. הסדרה, שהופקה באמצעות Source Filmmaker, עוקבת אחר מלחמה בדיונית בין שירותים עם ראש דמוי אדם ודמויות אדם עם מכשירים אלקטרוניים לראשים. מאז פרסום הסרטון הקצר הראשון בפברואר 2023, הסדרה הפכה לויראלית כמם אינטרנטי בפלטפורמות שונות של מדיה חברתית. הסדרה פופולרית במיוחד בקרב דור האלפא. פרשנים רבים ראו בסדרה את הגיחה הראשונה של דור אלפא לתרבות האינטרנט. \nב-2024, נודע כי הסדרה \"סקיבידי טוילט\" תעובד לסדרת טלוויזיה או סרט על ידי הבמאי והמפיק מייקל ביי. העיבוד יכלול אנימציה משולבת בלייב אקשן ויופק בשיתוף עם המפיק ונשיא סרטי פרמאונט לשעבר, אדם גודמן. \n\n",
    "pageid": 2336277
  },
  {
    "title": "עופר ינאי",
    "extract": "עופר ינאי (נולד ב-2 בפברואר 1975) הוא יו\"ר, מייסד ובעל השליטה של נופר אנרגיה, חברה ציבורית העוסקת בייזום, השקעה, הקמה והפעלה של מתקנים לייצור חשמל ממקורות אנרגיה מתחדשת, בעיקר על גגות ומאגרי מים. החל משנת 2023 ינאי נמנה עם בעלי מועדון הכדורסל הפועל תל אביב, ובעל השליטה בקבוצת הבוגרים.",
    "pageid": 1990984
  },
  {
    "title": "עוצבת געש",
    "extract": "עוצבת געש (אוגדה 36) היא אוגדה משוריינת סדירה בפיקוד הצפון בצה\"ל. מפקד האוגדה הנוכחי הוא תת-אלוף דדו בר כליפא.",
    "pageid": 118786
  },
  {
    "title": "פאודה",
    "extract": "פאודה (בערבית: فوضى, תעתיק מדויק: פַוְצָ'א, בתרגום לעברית: \"כאוס\", \"בלאגן\") היא סדרת טלוויזיה ישראלית מסוג דרמת-פעולה, ששידורה החל ב-15 בפברואר 2015, בערוץ yes EDGE. את הסדרה יצרו העיתונאי אבי יששכרוף והשחקן ליאור רז. השניים התבססו בין היתר גם על חוויותיהם משירותם הצבאי ביחידת דובדבן. יששכרוף משמש ככתב וכפרשן לענייני ערבים של אתר וואלה ובעבר של קול ישראל. התסריטאי הראשי של העונה הראשונה היה משה זונדר. לסדרה ייעצו בין היתר גם גונן בן יצחק, רכז ביטחון בשב\"כ לשעבר, אבירם אלעד, יוצא יחידת דובדבן, ועמוס הראל, הפרשן הצבאי של עיתון \"הארץ\".\nב-2016 זכתה הסדרה ב\"פרס האקדמיה לטלוויזיה\" בקטגוריית סדרת הדרמה הטובה ביותר וב-2017 זכתה הסדרה ב-11 קטגוריות, בהן הדרמה הטובה ביותר, הבימוי הטוב ביותר (רותם שמיר) והשחקן הטוב ביותר בדרמה/דרמה יומית (ליאור רז).\nבנובמבר 2016, נרכשה הסדרה והועלתה לשידור על ידי שירות הצפייה נטפליקס. מינואר 2017 משודרת הסדרה בערוץ הראשון, ובהמשך בערוץ כאן 11.\nב-26 בדצמבר 2019 החלו שידורי העונה השלישית, וב-13 ביולי 2022 עלתה לשידור העונה הרביעית, שעלתה לשידור בנטפליקס בינואר 2023, והגיעה למקום השביעי בדירוג העולמי של נטפליקס, ולטופ 10 ב-21 מדינות באירופה, אפריקה ואסיה.\nב-4 בספטמבר 2023, הוכרז כי הסדרה תשוב לעונה החמישית.",
    "pageid": 1243000
  },
  {
    "title": "פיקוד הצפון",
    "extract": "פיקוד הצפון (בר\"ת: פָּצָ\"ן) הוא פיקוד מרחבי בצבא ההגנה לישראל. הפיקוד, אשר מפקדתו הראשית נמצאת בצפת, הוא האחראי על כל היחידות הממוקמות בין החרמון לנתניה. משימתו של פיקוד הצפון היא הגנה על גבולותיה הצפוניים של ישראל עם סוריה לבנון וירדן (בצפון המדינה). מפקד הפיקוד הנוכחי הוא אלוף אורי גורדין.",
    "pageid": 84315
  },
  {
    "title": "קידומת טלפון בין-לאומית",
    "extract": "קידומת טלפון בין־לאומית היא קוד מספרי (לכל הכל היותר בן 3 ספרות) המאפשר חיוג ישיר אל טלפון הנמצא בישות מדינית אחרת, או לשירות תקשורתי לווייני. את הקידומת הבין-לאומית מחייגים לפני מספר המנוי אליו רוצים להגיע.\nלכל יחידה מדינית ולכל שירות תקשורתי לווייני וכדומה יש קידומת בין-לאומית משלהם. זה בשונה מקוד גישה המוגדר על ידי ספק השירות הטלפוני (קוד הגישה משמש להפניית השיחה למרכזיית השער הבין-לאומית המקומית. ברוב הישויות המדיניות נהוג הצירוף 00 אך נפוץ גם 99, 001, 011 וכו'). \nרשימת קידומות הטלפון הבין-לאומיות נקבעת על ידי ה-ITU-T שהוא גוף התקינה בתחום הטלקום באיגוד הטלקומוניקציה הבין-לאומי (ITU) המהוה חלק ממנגנון האומות המאוחדות.",
    "pageid": 14384
  },
  {
    "title": "קידומת טלפון בישראל",
    "extract": "קידומת טלפון היא קוד מספרי המוצמד למספר מנוי טלפון על מנת לזהותו או לשייכו לקטגוריית שירות מסוימת או אזור גאוגרפי.",
    "pageid": 967423
  },
  {
    "title": "רוסיה במשחקים האולימפיים",
    "extract": "רוסיה משתתפת במשחקים האולימפיים מאז אולימפיאדת לילהאמר (1994) ובמשחקי הקיץ מאז אולימפיאדת אטלנטה (1996). עד לפירוקה של האימפריה הרוסית במהפכת אוקטובר ב-1917, השתתפה האימפריה בשלוש אולימפיאדות, ולאחר הקמת ברית המועצות, התחרו הספורטאים הרוסים במסגרת המשלחת הסובייטית, החל מאולימפיאדת הלסינקי (1952). ב-1991 התפרקה ברית המועצות ל-15 מדינות נפרדות, ורוסיה ביניהן. באולימפיאדת ברצלונה (1992) התחרו ספורטאיהן של 12 מהמדינות, ובהן רוסיה, במסגרת המשלחת המאוחדת (Unified Team) של 12 מתוך 15 מדינות ברית המועצות לשעבר, ורק לאחר מכן שבה רוסיה ושלחה משלחת עצמאית.\nבאולימפיאדות בהן השתתפה רוסיה לאחר פירוק ברית המועצות, הגיעו הספורטאים הרוסים להישגים גבוהים - בשתיים הראשונות דורגה במקום השני בטבלת המדליות, לאחר ארצות הברית, ובשתיים הבאות דורגה במקום השלישי, לאחר שגם סין חלפה על פניה. בסך הכל, צברו הספורטאים הרוסים 425 מדליות, מהן 148 מדליות זהב. רוסיה מדורגת במקום ה-12 בטבלת המדליות של כל הזמנים. הענפים בהם הושגו מרבית המדליות הם היאבקות (56 מדליות, מהן 31 מדליות זהב), אתלטיקה (59 מדליות, מהן 19 מדליות זהב), סיף (26 מדליות, מהן 13 מדליות זהב) והתעמלות מכשירים (44 מדליות, מהן 10 מדליות זהב). השחייניות הצורניות הרוסיות זכו בכל מדליות הזהב שחולקו מאז אולימפיאדת סידני (2000), ורוסיה ניצבת בראש טבלת המדליות של כל הזמנים בענף זה. גם בהתעמלות אמנותית זכו הרוסיות בכל מדליות הזהב שחולקו מ-2000 ל-2016, וגם בענף זה מוליכה רוסיה את טבלת המדליות.\nבאולימפיאדות החורף השתתפה רוסיה מאז אולימפיאדת לילהאמר (1994) עד אולימפיאדת סוצ'י (2014). גם באולימפיאדות אלה זכו הספורטאים הרוסים להישגים גבוהים. רוסיה דורגה בין חמש המדינות המובילות בטבלאות המדליות של האולימפיאדות בהן השתתפה, ובלילהאמר ובאולימפיאדת סוצ'י (2014), אותה אירחה, אף דורגה במקום הראשון. הספורטאים הרוסים צברו 121 מדליות בשש אולימפיאדות החורף בהן השתתפו, מהן 47 מדליות זהב, והיא מדורגת במקום העשירי בטבלת המדליות של כל הזמנים. הענפים בהם התבלטו הספורטאים הרוסים במיוחד הם סקי למרחקים (33 מדליות, מהן 14 מדליות זהב, נתון המציב את רוסיה במקום החמישי בטבלת המדליות של כל הזמנים, אחרי נורווגיה, שוודיה, ברית המועצות ופינלנד), החלקה אומנותית (26 מדליות, מהן 14 מדליות זהב, רוסיה שנייה רק לארצות הברית בענף זה) וביאתלון (23 מדליות, מהן 10 מדליות זהב; רוסיה מדורגת במקום השלישי בענף זה, אחרי גרמניה ונורווגיה).\nהמשלחת הרוסית הושעתה מפעילות ולא הותר לה להשתתף באולימפיאדת פיונגצ'אנג (2018), במקום זאת אושר ל-169 ספורטאים רוסיים להשתתף כחלק ממשלחת עצמאית של ספורטאים רוסים המתחרה תחת דגל הוועד האולימפי הבינלאומי. בדצמבר 2019 קבעה הסוכנות העולמית נגד סמים בספורט על איסור בן ארבע שנים לרוסיה מפעילות ספורטיבית בינלאומית. עם זאת, בעקבות פנייתה של רוסיה לבית הדין לבוררות בספורט קבע האחרון כי האיסור יופחת לשנתיים. במהלך תקופת האיסור לא תותר למשלחת הרוסית להשתתף באולימפיאדת טוקיו (2020) ואולימפיאדת בייג'ינג (2022). אולם, ספורטאים רוסים שיוכיחו כי אינם קשורים ישירות לשימוש בסמים יורשו להשתתף תחת הוועד האולימפי הרוסי. מרוסיה נשללו סך של 43 מדליות (עוד 2 מדליות נשללו מנבחרת חבר המדינות ונבחרת הספורטאים האולימפיים מרוסיה), כשכל המדליות הורדו בשל טענת סימום.\nלקראת אולימפיאדת טוקיו 2020, רוסיה הושעתה מלהשתתף בטורנירים ובסבבים רשמיים בכל המקצועות עקב מציאת סמים אסורים בקרב רבים מהמתעמלים והאתלטיות שלהם. אולם לאחר עתירה של חלק מהמתעמלים על עונש קולקטיבי גם כלפי מי שנקי - הותר לחלקם להשתתף אך במקום לייצג את רוסיה ולעשות שימוש בדגל רוסיה וההמנון הרוסי, במקרה של מדליית זהב - הם נאלצו לייצג את \"הוועד האולימפי הרוסי\" (ROC) בלבד, תחת הדגל של הוועד האולימפי הרוסי, ובמקום המנון נבחר קונצ'רטו לפסנתר מס' 1 של המלחין הרוסי צ'ייקובסקי.",
    "pageid": 624253
  },
  {
    "title": "רסאן עליאן",
    "extract": "רסאן עליאן או ע'סאן עליאן (בערבית: غسان عليان; נולד ב-21 במרץ 1972) הוא קצין בצה\"ל בדרגת אלוף, המשמש מתאם פעולות הממשלה בשטחים. קודם לכן שימש ראש המנהל האזרחי, ראש מטה פיקוד המרכז, קצין חי\"ר וצנחנים ראשי ומפקד חטיבת גולני.",
    "pageid": 1143614
  },
  {
    "title": "רפאל איתן",
    "extract": "רפאל \"רפוּל\" איתן (11 בינואר 1929, כ\"ט בטבת ה'תרפ\"ט – 23 בנובמבר 2004, י' בכסלו ה'תשס\"ה) היה הרמטכ\"ל ה-11 של צה\"ל, חבר הכנסת ושר בממשלות ישראל. כהונתו של איתן כרמטכ\"ל הייתה הארוכה ביותר, 60 חודשים (5 שנים).",
    "pageid": 2767
  },
  {
    "title": "שי גולדן",
    "extract": "שי גוֹלדֶן (נולד ב-7 באפריל 1971) הוא סופר, עיתונאי, מגיש טלוויזיה ורדיו ושחקן ישראלי. חבר בסגל ערוץ עכשיו 14.",
    "pageid": 899786
  },
  {
    "title": "שייטת 13",
    "extract": "שייטת 13 היא יחידת הקומנדו הימי של חיל הים הישראלי ואחת מיחידות העילית של צה\"ל. בסיס הקבע של היחידה הוא בסיס עתלית, והיא כפופה ישירות למפקד חיל הים. מפקד השייטת הוא קצין ים בדרגת אלוף-משנה. נוסף על סוגי הלוחמה האופייניים לקומנדו ימי, בפרט פעולות המצריכות נחיתה מהים, פעולות חבלה בכלי שיט והשתלטות על כלי שיט, מאומנים לוחמי היחידה בפאסט-רופ (השתלשלות בחבלים ממסוקי סער) ובכל צורות לוחמת היבשה ובצניחה מבצעית. השייטת מפעילה צלפים ומשתתפת בלחימה יבשתית טיפוסית ללוחמי חיל רגלים (כך למשל, בזמן האינתיפאדה השנייה השתתפו לוחמי השייטת במספר רב של פשיטות, פעולות ומבצעי מעצר בשטחי יהודה ושומרון נגד פעילי טרור). בעשורים האחרונים המוניטין של שייטת 13 עלה באופן ניכר וכיום היא נחשבת לאחת מיחידות הקומנדו הטובות ביותר בצה\"ל, ולאחת מיחידות הכוחות המיוחדים הטובות בעולם. נכון לשנת 2023 זכתה היחידה ב-8 ציונים לשבח מטעם הרמטכ\"ל ובאות הערכה מטעם הרמטכ\"ל.\nהיחידה משתתפת באימונים משותפים עם יחידות מקבילות מצבאות זרים, כמו אריות הים של צי ארצות הברית (Navy SEALs) וה-SBS הבריטית.\nמוטו היחידה: ”כעטלף המגיח בעלטה, כלהב המבתר בדומיה, כרימון המתנפץ ברעם”",
    "pageid": 677803
  },
  {
    "title": "שרה נתניהו",
    "extract": "שרה נתניהו (נולדה בכ\"ב בחשוון ה'תשי\"ט, 5 בנובמבר 1958) היא רעייתו של ראש ממשלת ישראל בנימין נתניהו, ופסיכולוגית חינוכית מומחית העובדת בעיריית ירושלים.",
    "pageid": 921228
  },
  {
    "title": "ת'אנדרבולטס (סרט)",
    "extract": "ת'אנדרבולטס (באנגלית: Thunderbolts) הוא סרט גיבורי-על אמריקאי המבוסס על צוות אנטי-גיבורים בעל אותו שם מאת מארוול קומיקס. הסרט יופק על ידי אולפני מארוול ויופץ על ידי סרטי אולפני וולט דיסני. הסרט יבוים על ידי ג'ייק שרייר, ותסריט מאת אריק פירסון ולי סונג ג'ין. בסרט מככבים סבסטיאן סטן, האנה ג'ון-קאמן, ואייט ראסל, ג'וליה לואי-דרייפוס, פלורנס פיו, דייוויד הארבור, אולגה קורינלקו והאריסון פורד.\nאולפני מארוול החלו להציע פיתוח סרט על צוות הנבלים ואנטי גיבורי-על \"ת'אנדרבולטס\" מהקומיקס, כחלק מתוך היקום הקולנועי של מארוול בשנת 2021. ביוני 2022, התגלה שהסרט בתהליכי פיתוח, כאשר שרייר ופירסון הצטרפו כבמאי ותסריטאי. חברי צוות השחקנים נחשפו בספטמבר 2022. לי הצטרף לכתיבת תסריט עד מרץ 2023. צילומי הסרט התחילו להתחיל בשלהי פברואר 2024, באטלנטה, ג'ורג'יה, וצילומים נוספים ביוטה ובניו יורק.\nהסרט עתיד לעלות לאקרנים ב-2 במאי 2025, כחלק מהשלב החמישי של היקום הקולנועי של מארוול.",
    "pageid": 2311863
  },
  {
    "title": "קטגוריה:דפדפנים",
    "extract": "",
    "pageid": 83494
  },
  {
    "title": "קטגוריה:יישובים דרוזיים ברמת הגולן",
    "extract": "בקטגוריה זו נכללים יישובים ברמת הגולן בהם רוב או כלל התושבים הם דרוזים.",
    "pageid": 1067138
  },
  {
    "title": "אולימפיאדת לונדון (2012)",
    "extract": "המשחקים האולימפיים של לונדון 2012, הידועים גם בתוארם הרשמי המשחקים של האולימפיאדה ה-30, נפתחו רשמית ב-27 ביולי והסתיימו ב-12 באוגוסט 2012, כללו תחרויות ב-302 קטגוריות ב-26 ענפי ספורט, ונערכו בבירת הממלכה המאוחדת, לונדון. לונדון היא העיר הראשונה בזמן המודרני שאירחה את המשחקים האולימפיים בפעם השלישית, לאחר המשחקים שנערכו בה ב-1908 וב-1948.\nיושב ראש הוועדה המארגנת של המשחקים היה אתלט העבר, הלורד סבסטיאן קו.",
    "pageid": 86715
  },
  {
    "title": "אוסאמה בן לאדן",
    "extract": "אוּסַאמָה בִּן מוּחמד בִּן עווד בִּן לָאדֵן (בערבית: أسامة بن محمد بن عوض بن لادن, תעתיק מדויק: אסאמה בן מחמד בן עוץ' בן לאדן; 10 במרץ 1957, ריאד, ערב הסעודית – 2 במאי 2011, אבוטאבאד, פקיסטן) היה טרוריסט סעודי-מוסלמי-סוני שהקים והנהיג את ארגון הטרור האסלאמיסטי אל-קאעידה, והאחראי לסדרת פיגועי טרור ברחבי העולם בהם נרצחו אלפי בני אדם, ובהם פיגועי 11 בספטמבר בארצות הברית.\nמאז 1999 היה בראש רשימת עשרת הנמלטים המבוקשים ביותר על ידי ה-FBI, ונחשב לטרוריסט המסוכן והמבוקש בעולם; עד להריגתו ב-2011 במבצע חנית נפטון של יחידת הקומנדו האמריקאית אריות הים.",
    "pageid": 1319
  },
  {
    "title": "אופירה אסייג",
    "extract": "אופירה אסייג (נולדה ב-6 באוקטובר 1973) היא מנחת טלוויזיה, מגישת רדיו, עיתונאית, וכתבת ספורט ישראלית. שימשה בעבר גם כמגישת תוכניות ספורט בטלוויזיה.",
    "pageid": 862228
  },
  {
    "title": "אילן גזית",
    "extract": "אילן גזית (נולד ב-6 בדצמבר 1963) הוא סגן ומשנה לראש עיריית חולון מאז 2018. בנוסף משמש פרשן ושדרן בערוץ הספורט, וכמגיש תוכניות כושר בטלוויזיה, מאמן ושופט התעמלות בינלאומי. בעברו מאמן נבחרות ישראל בהתעמלות, במאי קרבות במה ופעלולים בתיאטרון, קולנוע וטלוויזיה.",
    "pageid": 2099766
  },
  {
    "title": "אלי רייזמן",
    "extract": "אלכסנדרה רוז \"אלי\" רייזמן (באנגלית: Alexandra Rose \"Aly\" Raisman; נולדה ב-25 במאי 1994) היא מתעמלת עבר יהודייה-אמריקאית, פעמיים ברציפות האלופה האולימפית בתחרות הקבוצתית (לונדון 2012 וריו דה ז'ניירו 2016), אלופה אולימפית בתרגיל הקרקע (אולימפיאדת לונדון 2012), בעלת 6 מדליות אולימפיות, מהן 3 זהב, ואלופת העולם בתחרות הקבוצתית (2011 ו-2015).",
    "pageid": 978597
  },
  {
    "title": "אנדריק פליפה",
    "extract": "אנדריק פליפה מוריירה דה סוזה (בפורטוגזית: Endrick Felipe Moreira de Sousa; נולד ב-21 ביולי 2006), מוכר בשם אנדריק פליפה או אנדריק, הוא כדורגלן ברזילאי שמשחק כחלוץ בקבוצת ריאל מדריד מהליגה הראשונה הספרדית ובנבחרת ברזיל.\nאנדריק נולד ב-21 ביולי 2006 בברזיליה בירת ברזיל. הוא החל לשחק כדורגל בגיל ארבע. אביו דאגלס החל להעלות את אימוניו ליוטיוב כדי לקדם את בנו ולמצוא עבורו מועדון שיקבל אותו.\nבאותה העת הייתה משפחתו קשת יום, ואביו היה מובטל. אנדריק ומשפחתו סבלו ממחסור באוכל ובמוצרים בסיסיים. כאשר המועדון פלמיירס קיבל את אנדריק, אביו דאגלס החל לעבוד בתור מנקה והיה מועסק על ידי פלמיירס, דבר שהיווה מקור הכנסה עבור משפחתו.\nבדצמבר 2022 פורסם שאנדריק חתם בריאל מדריד, והוא יצטרף למועדון ביולי 2024, כאשר יהיה בן 18.",
    "pageid": 2174799
  },
  {
    "title": "אסלאם שיעי",
    "extract": "אסלאם שיעי (בערבית: شيعة; תעתיק מדויק: שיעה) הוא הזרם השני בגודלו באסלאם, המונה כ-15% מהמוסלמים בעולם (הזרם הגדול, הסונה, מונה כ-80% מהמוסלמים). השיעים רואים בעלי בן אבי טאלב, בן דודו של מוחמד ובעלה של פאטמה בתו (שקיבל עליו את האסלאם ראשון או שני אחריו), הח'ליף הרביעי, את יורשו הבלעדי של מוחמד. הם אינם מכירים בשלושת הח'ליפים הראשונים אבו בכר, עומר ועות'מאן.\nייסוד הזרם השיעי מיוחס לבנו של עלי, חוסין, שהוא ו-70 מבני משפחתו נרצחו בעיר כרבלא שבעיראק בשנת 680 על ידי צבא סוני. לזכר הירצחו מציינים השיעים את חג העשוראא ובתוכו את טקס התעזיה בו הם מכים את עצמם עד זוב דם לזכר ייסוריו. בשל ההיסטוריה של רדיפת השיעים בידי הסונים, השקפת העולם השיעית ככלל קודרת ופסימית. משמעות המילה \"שיעה\" מלשון \"סיעה\", \"פלג\", \"קבוצה\".\nלשיעים עמוד אמונה שישי, הוולאיה, על החמישה המקובלים באסלאם, והוא האמונה שמנהיג האסלאם (אימאם) חייב להיות מזרע עלי בלבד ולו סמכות בלעדית בקדושה וחולין. השיעים גם מאמינים שבכל דור ודור, ישנו מנהיג שמתווך בין אלוהים לבין המאמינים, ובדור הנוכחי הוא נסתר ועדיין לא התגלה.\nלשיעים מספר ערים קדושות בנוסף על מכה ואל-מדינה המקודשות גם אצל הסונים, והחשובות שבהן הן כרבלא ונג'ף שבעיראק ומשהד וקום שבאיראן. בתוך השיעה יש כיתות משנה שונות, שמאמינות בשושלות שונות של אימאמים. בני כת ה-\"את'נא עשריה\" (או \"התריסרים\") מצפים לשובו של האימאם ה-12 (שנעלם במאה ה-9) שישוב בתור מהדי באחרית הימים.",
    "pageid": 12369
  },
  {
    "title": "בינה מלאכותית",
    "extract": "בינה מלאכותית (באנגלית: אינטליגנציה מלאכותית – Artificial intelligence, ובראשי תיבות: AI) היא שם מטאפורי למצב שבו מנסים לדמות את יכולות החשיבה האנושית באמצעים טכנולוגיים. הגדרה רחבה יותר לתחום זה ניתנה על ידי מרווין מינסקי: \"לגרום למכונה להתנהג בדרך שהייתה נחשבת לאינטליגנטית לו אדם התנהג כך\".\nיישומי בינה מלאכותית כוללים מנועי חיפוש מתקדמים באינטרנט (למשל, חיפוש גוגל), מערכות המלצות (בשימוש על ידי YouTube, אמזון ונטפליקס), הבנת דיבור אנושי (כגון סירי ואלקסה), מכוניות אוטונומיות, ובינה מלאכותית יוצרת (ChatGPT, ג'מיני, Midjourney ועוד), והיכולת להתחרות ברמה הגבוהה ביותר במשחקים אסטרטגיים (כגון שחמט ו-Go).\nבינה מלאכותית נוסדה כדיסציפלינה אקדמית בשנת 1956. בעשור הראשון של המאה ה-21, למידת מכונה מתמטית וסטטיסטית הוכיחה את עצמה כמוצלחת ביותר, וסייעה בפתרון בעיות מאתגרות רבות ברחבי התעשייה והאקדמיה. למידה עמוקה עלתה על כל טכניקות הבינה המלאכותית הקודמות במדדים בתעשייה, מה שהוביל לעלייה עצומה במימון ובעניין.\nהבינה המלאכותית (AI) התקדמה במהירות בשנים האחרונות, הן מבחינת כמות המשאבים שהוקצו לה והן מבחינת התפוקות שלה. האקונומיסט מעריך שמיזוגים ורכישות הקשורים לבינה מלאכותית היו גדולים פי 26 ב-2017 מאשר ב-2015. לגידול בהשקעה תרמה גם העלייה מהירה ביכולות הטכניות של בינה מלאכותית (AI). לדוגמה, על פי מדד הבינה המלאכותית, שיעורי השגיאות של זיהוי תמונה ירדו מ-29% לפחות מ-3% בין 2010 ל-2017.\nהמבחן המקובל ביותר לבינה מלאכותית הוגדר בשנת 1950 על ידי אלן טיורינג, וידוע בשם \"מבחן טיורינג\": מכונה תיחשב לתבונית, אם יינתן לאדם היושב בחדר סגור, לנהל שיחה באמצעות ממשק מחשב עם שתי ישויות שנמצאות בחדר השני, כאשר אחת מהן תהיה מכונה והשנייה אנושית, והמשוחח לא יוכל לזהות מי משתי הישויות היא מכונה או אדם.",
    "pageid": 965
  },
  {
    "title": "ברוס ויליס",
    "extract": "וולטר ברוס ויליס (באנגלית: Walter Bruce Willis; נולד ב-19 במרץ 1955) הוא שחקן, מפיק וזמר אמריקאי. זוכה פרס גלובוס הזהב ושני פרסי אמי.",
    "pageid": 36830
  },
  {
    "title": "ברק סרי",
    "extract": "ברק סרי (נולד ב-24 ביוני 1962) הוא עיתונאי ויועץ תקשורת ישראלי. היה עורך המקומון \"כאן דרום\" והחינמון \"ישראלי\". שימש בעבר כיועץ התקשורת של שר הביטחון אהוד ברק, השר לביטחון פנים אבי דיכטר, שר התחבורה ישראל כץ ושר הפנים אריה דרעי.",
    "pageid": 767068
  },
  {
    "title": "גולדה מאיר",
    "extract": "גולדה מאיר (במקור מאירסון; נולדה בשם גולדה מאבוביץ'; 3 במאי 1898, י\"א באייר ה'תרנ\"ח – 8 בדצמבר 1978, ח' בכסלו ה'תשל\"ט) הייתה ראש ממשלת ישראל הרביעית בין 1969 ל-1974. לפני כן כיהנה מאיר כשגרירת ישראל בברית המועצות, כחברת הכנסת, כשרת העבודה ושרת החוץ.\nגולדה מאיר נולדה בקייב, האימפריה הרוסית, ובילדותה היגרה משפחתה לארצות הברית, בה גדלה. בגיל 23 עלתה ארצה יחד עם בעלה, מוריס מאירסון.  תחילה הייתה חלוצת התיישבות בקיבוץ קודם שנעשתה לאשת ציבור. מאיר החלה את דרכה הפוליטית כמזכירת מועצת הפועלות בהסתדרות העובדים, ומטעמה יצאה מספר פעמים לשליחויות באמריקה בסוף שנות ה-20 ובתחילת שנות ה-30 של המאה ה-20. עם השנים התקדמה בתפקידיה בתנועת הפועלים ובתנועה הציונית ופעלה בארץ ישראל ובארצות הברית. ב-1948 מונתה כחברת מועצת העם, והייתה מחותמות מגילת העצמאות.\nמאיר נבחרה לאספה המכוננת, שבהמשך הפכה לכנסת הראשונה, ומונתה לשרת העבודה בממשלת ישראל הראשונה. בתפקידה זה הובילה חקיקה חברתית רחבה. ב-1955 הוצבה כמועמדת מפא\"י לראשות עיריית תל אביב, אך לא נבחרה לתפקיד. ב-1956 מונתה לשרת החוץ ובעקבות זאת עברתה כנהוג אז את שם משפחתה ממאירסון למאיר. היא כיהנה כשרת החוץ במשך עשור, בתקופה שבה פרצה מלחמת סיני. היא פרשה מתפקידה ב-1966, אך עד מהרה חזרה לפעילות פוליטית ומונתה למזכירת מפא\"י. בתור מזכירת מפא״י פעלה רבות למען איחוד מפלגות הפועלים, מטרה שהוגשמה עד מהרה, ומאיר כיהנה כמזכירת מפלגת העבודה.\nעם מותו של לוי אשכול, הוחלט על מינויה ליושבת-ראש מפלגת העבודה (שרצה במשותף עם מפ\"ם במסגרת המערך), ובמרץ 1969 הרכיבה את ממשלת ישראל הארבע עשרה. המערך בהנהגתה זכה ב-56 מושבים בכנסת השביעית, ההישג הגבוה ביותר של רשימה כלשהי בישראל. עם כניסתה לתפקיד הנהיגה את ישראל תוך מלחמת ההתשה. לאחר המלחמה שאפה לקיים  משא ומתן ישיר לשלום קבע  בין ישראל למדינות ערב יתקיים. גישה זאת נדחת על ידי מדינות ערב ובראשן מצרים.[דרוש מקור]\nבמהלך כהונתה כראש הממשלה עמדה מאיר במספר משברים: מחאת הפנתרים השחורים, אליה הגיבה בצורה שנחשבה מנותקת בעיניי חלק ניכר מהציבור; גל הטרור; ומלחמת יום הכיפורים, שבה נפלו מעל אלפיים חללים. ועדת אגרנט, שהוקמה בעקבות הכשל המודיעיני שסבב סביב פריצת מלחמת יום כיפור, פרסמה את מסקנותיה הנוקבות נגד הדרג המבצעי, ושיבחה את התנהגותה של ראש הממשלה גולדה מאיר. ימים בודדים אחרי פרסום דו\"ח הביניים של הוועדה, בעקבות תסיסה ציבורית וחוסר אחדות פנים מפלגתית, החליטה מאיר להתפטר מתפקידה כראש ממשלה.\nבפוליטיקה הישראלית של תקופתה, בלטה מאיר בהיותה אישה. בין היתר היתה האשה הראשונה שכהנה כשרת חוץ בישראל, האישה הראשונה (והיחידה עד כה) שכיהנה בתפקיד כראש ממשלת ישראל, ואחת הנשים הראשונות בעולם שהנהיגו מדינה דמוקרטית. כמו כן, היא אחת משתי הנשים היחידות החתומות על מגילת העצמאות (יחד עם רחל כהן-כגן).",
    "pageid": 515
  },
  {
    "title": "דוד בן-גוריון",
    "extract": "דָּוִד בֶּן־גּוּרְיוֹן (גְּרין; ‏‏?‏; 16 באוקטובר 1886, י\"ז בתשרי תרמ\"ז – 1 בדצמבר 1973, ו' בכסלו תשל\"ד) היה מדינאי ישראלי וראש הממשלה הראשון של מדינת ישראל.\nבן־גוריון היה איש העלייה השנייה, ממנהיגי תנועת העבודה, חבר במפלגות פועלי ציון ואחדות העבודה, מזכירה הכללי השני של ההסתדרות הכללית של העובדים בארץ ישראל ומנהיגה הראשון של מפא\"י.\nבתפקידיו כיושב ראש הנהלת הסוכנות היהודית ויושב ראש ההנהלה הציונית, עמד בראש הנהגת היישוב העברי בארץ ישראל בתקופת המנדט הבריטי, ובתפקידו כיושב ראש מנהלת העם מילא תפקיד מרכזי בניסוח מגילת העצמאות, היה הראשון לחתום עליה והכריז ב־14 במאי 1948 על הקמת מדינת ישראל. עם הקמת המדינה החל לפעול למען הממלכתיות, ובזמן מלחמת העצמאות החליט על פירוק המחתרות, וחתם על הפקודה להקמת צה\"ל. על מנת לקיים צבא ממלכתי אחד, הורה על הפגזת האונייה אלטלנה ועל פירוק מטה הפלמ\"ח.\nהוא הנהיג את מדינת ישראל כראש הממשלה וכשר הביטחון במשך עשור וחצי עד 1963 (מלבד פסק זמן בן כשנתיים, בשנים 1953–1955). כראש הממשלה הראשון היה אחראי במידה רבה על עיצוב דמותה הדמוקרטית של ישראל, על אופי יחסי הגומלין בין מגזרים שונים בחברה הישראלית, ועל עיצוב מנגנוני הביצוע של רבים ממשרדי הממשלה. במהלך כהונתו נחתם הסכם השילומים עם גרמניה המערבית, נערכה מלחמת סיני, הוקם הכור הגרעיני בדימונה, ונקלטו מאות אלפי עולים. לאחר התפטרותו מראשות הממשלה ופרישתו ממפא\"י, הקים ב־1965 את רשימת פועלי ישראל (רפ\"י). ב־1970 פרש מהחיים הפוליטיים.",
    "pageid": 360
  },
  {
    "title": "דירוג רשויות מקומיות בישראל",
    "extract": "זוהי רשימת דירוג של הרשויות המקומיות בישראל, על פי אוכלוסייה‏, שטח שיפוט, צפיפות האוכלוסין לקילומטר רבוע, מדד חברתי-כלכלי - אשכול, מדד ג'יני. מועצות אזוריות מדורגות בנוסף גם לפי מספר היישובים שבכל אחת מהן.",
    "pageid": 1524591
  },
  {
    "title": "דני קושמרו",
    "extract": "דני קושמרו (נולד ב-10 במאי 1968) הוא עיתונאי, עורך ושדרן טלוויזיה ורדיו ישראלי. מגיש את \"אולפן שישי\" וכן את מהדורת החדשות המרכזית של קשת 12 ושל חברת החדשות.",
    "pageid": 187121
  },
  {
    "title": "דריה אטמנוב",
    "extract": "דריה \"דאשה\" אטמנוב (נולדה ב-6 בדצמבר 2005) היא מתעמלת אמנותית ישראלית, זוכת מדליית ארד בקרב-רב מאליפות העולם (ולנסיה 2023), אלופת אירופה בקרב-רב (תל אביב 2022) וזוכת מדלית ארד בגביע העולם (סופיה 2024).\n\n",
    "pageid": 2107332
  },
  {
    "title": "הדגל האולימפי",
    "extract": "הדגל האולימפי הוא דגלו של הוועד האולימפי הבינלאומי והחלק המוכר ביותר מסמליו הכוללים את האש והלפיד האולימפי, המדליות, המוטו, ההצדעה, ההמנון והקמעות - סמלים שמטרתם היא קידום המשחקים האולימפיים.",
    "pageid": 644496
  },
  {
    "title": "הונג קונג",
    "extract": "הונג קונג, או בשמה הרשמי, \"הונג קונג – האזור המנהלי המיוחד של הרפובליקה העממית של סין\" (בסינית מסורתית: 中華人民共和國香港特別行政區, בפין-יין: Zhōnghuá rénmín gònghéguó xiānggǎng tèbié xíngzhèngqū ‏‏?‏, באנגלית: Hong Kong, בסינית מסורתית: 香港) הוא אחד משני אזורים מנהליים מיוחדים ברפובליקה העממית של סין (השני הוא מקאו). פירוש השם הונג קונג הוא \"הנמל הריחני\".\nהונג קונג הייתה מושבה בריטית עד 1 ביולי 1997, כאשר הושבה לשלטון סיני, לפי הסכם מדיני. תחת מדיניות רשמית של \"מדינה אחת, שתי שיטות\" קיבלה הונג קונג מידה רבה של אוטונומיה תחת השלטון הסיני, וממשיכה לקיים מערכת משפט, מטבע, מכס והגירה משלה, כמו גם נהיגה בצד שמאל של הכביש, כמקובל במושבות בריטיות. רק מערכת ההגנה הצבאית והיחסים הדיפלומטיים נתונים תחת חסות הממשלה המרכזית בבייג'ינג. בשנת 2020 העבירה סין את \"חוק הביטחון הלאומי\" שאוסר על אזרחים \"לחתור תחת סין\", וקבוצות מחאה בהונג-קונג טענו שהחוק מסמן את תום תקופת \"מדינה אחת, שתי שיטות\".\nהונג קונג מורכבת מהאי הונג קונג, קאולון והטריטוריות החדשות. חצי האי קאולון מחובר לטריטוריות החדשות בצפון, המתחברות לשטח סין עצמה מעבר לנהר סם צ'אן. בסך הכל, כולל שטח הונג קונג 236 איים קטנים, שהגדול בהם הוא לנטאו והשני בגודלו והמאוכלס ביותר הוא האי הונג קונג. האי הזעיר אפ ליי צ'או שליד נמל אברדין נחשב לאי השני בעולם בצפיפות אוכלוסייתו (שני רק לאיון סנטה קרוז (אנגלית) שבקולומביה).\nלהונג קונג כלכלה משגשגת, והיא מבין הכלכלות החופשיות ביותר בעולם, המבוססת במידה רבה על סחר בינלאומי. למרות היותה אי קטן בגודלו, הונג קונג תופסת את המקום העשירי בעולם בהיקף הסחר שלה ומהווה את מרכז הבנקאות ה-11 בגודלו בעולם. המטבע בהונג קונג הוא דולר הונג קונגי.\n\n",
    "pageid": 15035
  },
  {
    "title": "הטבלה המחזורית",
    "extract": "הטבלה המחזורית או המערכה המחזורית (באנגלית: Periodic table of elements או Periodic table), המכונה גם טבלת מנדלייב, היא שיטת מיון (טקסונומיה) שהוצעה לראשונה על ידי הכימאי הרוסי דמיטרי מנדלייב ב-1869, ומציגה את כל היסודות לפי המספר האטומי והסמל הכימי של האטומים שלהם. מנדלייב גילה מחזוריות בתכונות הכימיות של היסודות, כאשר הם מסודרים מן הקל אל הכבד. בעת שנבנתה הטבלה, המספרים האטומיים היו לא יותר ממספרים סידוריים שניתנו ליסודות על-פי המשקל שלהם, אך 70 שנה מאוחר יותר פותחה תאוריה שהסבירה את הקשר בין המספר האטומי למבנה הפנימי של אטומי היסודות.\nבתקופה שבה הציע מנדלייב את שיטתו הוצעו גם שיטות מיון נוספות, לדוגמא שיטה שפותחה על ידי גוסטבוס דטלף הינריכס.\nבשנת 1865, ארבע שנים טרם הציע מנדלייב את הצעתו, הציע כימאי אנגלי בשם ג'ון ניולנדס לסדר את היסודות בטבלה לפי משקלם האטומי ולפי סדר לו קרא 'חוק האוקטבות' שהיה שאול מאוקטבה מוזיקלית. לפי הסידור הזה כל היסודות חולקו על ידי ניולנדס לשמונה משפחות ומכאן הגיע שמו של החוק שקבע.\nטבלת מנדלייב נחשבת לשיטה המוצלחת ביותר, שכן הניבויים שלה הם המדויקים ביותר. מנדלייב, באמצעות הטבלה שבנה, הניח את התשתית לתאוריית התורה האטומית. הוא הצליח למצוא קשר בין צפיפות היסודות לאופי התגובה שלהם בתהליכים כימיים. את הגילוי הזה הוא ניצל לפיתוח מודל מתמטי שמאפשר ניבוי של תכונות היסודות על פי צפיפותם. יסודות בולטים שטבלת מנדלייב ניבאה הם סקנדיום, גליום וגרמניום, שלא היו ידועים בעת שנערכה, והתאימו במדויק למקומות החסרים בטבלה ולתכונות המצופות לפי המקום.",
    "pageid": 631
  },
  {
    "title": "הסכמי אוסלו",
    "extract": "הסכמי אוסלו (באופן רשמי: \"הסכם העקרונות\" ו\"הסכם הביניים\") הם סדרה של הסכמים שנחתמו בין ישראל לבין הארגון לשחרור פלסטין (אש\"ף), כחלק מתהליך השלום בין ישראל לפלסטינים. ההסכם נועד במטרה להביא לפתרון קבע את מכלול הסוגיות התלויות ועומדות בסכסוך הישראלי-פלסטיני. ההסכם הביא את אש\"ף להכיר במדינת ישראל ואת ישראל להכיר באש\"ף כנציג העם הפלסטיני. ההסכם הראשון נחתם בעיר וושינגטון די. סי., ארצות הברית ב-13 בספטמבר 1993 והסכם \"אוסלו ב'\" נחתם תחילה בטאבה, מצרים ולאחר מכן ב-28 בספטמבר 1995, נחתם רשמית בבית הלבן.",
    "pageid": 14077
  },
  {
    "title": "חוק קמיניץ",
    "extract": "\"חוק קמיניץ\" הוא כינוי לתיקון מס' 116 לחוק התכנון והבניה שנחקק ב-5 באפריל 2017 בעקבות פעילותה של ועדה להסדרת הבנייה הבלתי חוקית בראשות המשנה ליועץ המשפטי לממשלה, ארז קמיניץ. התיקון בעיקרו מאפשר אכיפה מנהלית (ללא הליך משפטי) נגד עבירות בנייה, ומחמיר את הענישה על עבירות אלו.\nתיקון זה הביא לירידה משמעותית בעבירות הבניה, אך מנגד הועלו טענות נגד החוק, בעיקר במגזר הערבי, והיו אף שדרשו לבטלו. בעקבות טענות אלו הודיע משרד היועץ המשפטי לממשלה כי תוקל האכיפה כנגד מבני מגורים בלתי חוקיים בשטחים חקלאיים עד לאישורה של תוכנית מתאר לבנייה חוקית באזורים אלו.",
    "pageid": 1967465
  },
  {
    "title": "חוק רמת הגולן",
    "extract": "חוק רמת הגולן, התשמ\"ב-1981 הוא חוק שחוקקה הכנסת ב-14 בדצמבר 1981 ובו נקבע כי \"המשפט, השיפוט והמינהל של המדינה יחולו בשטח רמת הגולן\". החוק שהביא לסיומן 14 שנים של ממשל צבאי ברמת הגולן, הוא אחד משני חוקים, השני – חוק יסוד: ירושלים בירת ישראל, בהם קבעה מדינת ישראל את גבולותיה באופן חד צדדי. משמעותו המשפטית של החוק נתונה במחלוקת בקרב מומחי משפט בישראל. בתגובה לחוק קיבלה מועצת הביטחון את החלטה 497 שקבעה כי להחלת החוק אין משמעות מבחינה בינלאומית.",
    "pageid": 55784
  },
  {
    "title": "חטיבה 7",
    "extract": "חטיבה 7, המכונה גם \"עוצבת סער מגולן\", היא חטיבת שריון סדירה, הנמצאת תחת פיקודה של אוגדה 36 (\"עוצבת געש\") בפיקוד הצפון של צבא ההגנה לישראל. החטיבה הוקמה ב-16 במאי 1948, מייד לאחר הכרזת המדינה, והשתתפה בכל מלחמות ישראל.\nמפקד החטיבה הנוכחי הוא אלוף-משנה אלעד צורי.\nבעשור השני של המאה ה-21 משתמשת החטיבה בטנקים מדגם מרכבה סימן 4מ 400 עם מערכת הגנה אקטיבית לטנקים - \"מעיל רוח\" תוצרת ישראל, מערכת בקרת ירי משופרת, ומערכת ניהול קרב - צי\"ד \"משואה 750\".",
    "pageid": 12730
  },
  {
    "title": "חטיפת משפחת ביבס",
    "extract": "חטיפת משפחת ביבס לרצועת עזה התרחשה ב-7 באוקטובר 2023, במהלך הטבח בניר עוז. מחבלים פלסטינים מתנועת אל-מוג'אהדין הפלסטינית חטפו מביתם את האב ירדן ואת האם שירי עם ילדיהם אריאל (בן 4) וכפיר (בן 9 חודשים) לרצועת עזה. כפיר הוא החטוף הצעיר ביותר שנחטף בידי חמאס. האב ירדן נחטף בנפרד, על ידי מחבלי חמאס, בשטחים של קיבוץ ניר עוז. בטבח נרצחו גם הוריה של שירי, יוסי ומרגיט סילברמן וב-21 באוקטובר נמצאו גופותיהם.\nהמאמצים לשחרור שירי וילדיה במהלך הפסקת האש בין ישראל לחמאס לא צלחו. בשלהי נובמבר חמאס טען כי הם נהרגו, והאשים את צה\"ל במותם בתקיפה אווירית ישראלית. הידיעה התקבלה בספקנות, ונטען כי מדובר ב\"טרור פסיכולוגי\". יממה אחר כך פרסם החמאס סרטון שבו נראה אב המשפחה ירדן, החטוף גם הוא, מקבל את הבשורה המרה. צה\"ל התחייב לבדוק את טענת החמאס, אך לא הביא אישוש או הפרכה לטענה. ב-19 בפברואר 2024 הציג צה\"ל לקרוביהם של משפחת ביבס סרטון שצולם ככל הנראה בדרום רצועת עזה, בו תיעוד של שירי והילדים מספר ימים לאחר החטיפה.",
    "pageid": 2286773
  },
  {
    "title": "חמד עמאר",
    "extract": "חמד עמאר (בערבית: حمد عمار; נולד ב-5 בנובמבר 1964) הוא פוליטיקאי דרוזי-ישראלי, המכהן כחבר הכנסת מטעם ישראל ביתנו. בעבר כיהן כשר בלי תיק.",
    "pageid": 636613
  },
  {
    "title": "טובי קבל",
    "extract": "טוֹבּיאס אליסטייר פ' \"טוֹבּי\" קֵבֶּל (באנגלית:  Tobias Alistair P. \"Toby\" Kebbell; נולד ב-9 ביולי 1982)\nהוא שחקן קולנוע וטלוויזיה אנגלי, אשר התפרסם בעקבות השתתפותו בסרטים \"קונטרול\", \"רוקנרולה\", \"הנסיך הפרסי: חולות הזמן\", \"שוליית המכשף\", \"זעם הטיטאנים\", כוכב הקופים: השחר\" ו\"ארבעה מופלאים\".",
    "pageid": 922711
  },
  {
    "title": "יאיר לפיד",
    "extract": "יאיר לפיד (נולד ב־5 בנובמבר 1963, י\"ח בחשוון ה'תשכ\"ד) הוא פוליטיקאי ישראלי, ראש האופוזיציה, מייסד ויושב ראש מפלגת \"יש עתיד\" וחבר הכנסת מטעמה. כיהן כראש ממשלת ישראל ה־14, וכן כשר החוץ, ראש הממשלה החליפי ושר האוצר.\nלפני כניסתו לפוליטיקה, היה סופר, עיתונאי, עורך, תסריטאי, מחזאי, פזמונאי, שחקן קולנוע ומנחה טלוויזיה. פריצתו לפוליטיקה הישראלית הייתה לקראת הבחירות לכנסת התשע עשרה בשנת 2013, כשהקים את מפלגת \"יש עתיד\" והובילהּ להישג של 19 מנדטים כמפלגה השנייה בגודלה בכנסת. מאז הוא מכהן כחבר הכנסת מטעמה. עם הקמת הממשלה ה־33 בראשות בנימין נתניהו, מונה לפיד לשר האוצר בממשלתו, והיה לנדבך מרכזי בממשלה בטרם פוטר מתפקידו לצד שרת המשפטים ציפי לבני. בכנסת ה־20 פחת כוחה של יש עתיד ל־11 מנדטים, ולפיד היה חבר הכנסת באופוזיציה החבר בוועדת החוץ והביטחון ובוועדת המשנה למודיעין ולשירותים החשאיים.\nבמהלך הבחירות לכנסת העשרים ואחת התאחדה מפלגתו עם \"חוסן לישראל\" בראשות בני גנץ ועם \"תל\"ם\" בראשות משה יעלון, והאיחוד בין שלוש המפלגות יצר את רשימת \"כחול לבן\", שהתפצלה לאחר הבחירות לכנסת העשרים ושלוש. במאי 2020 הפך לפיד לראש האופוזיציה מיד עם השבעת ממשלת ישראל השלושים וחמש. כשנה לאחר מכן הוביל לפיד את הקמת הממשלה ה-36, שבתחילת כהונתה היה לפיד ראש ממשלת ישראל החלופי במקביל להיותו שר החוץ. מ־1 ביולי 2022, לאחר פיזור הכנסת העשרים וארבע, שימש לפיד כראש ממשלת ישראל עד ל-29 בדצמבר 2022, אז הוחלף על ידי בנימין נתניהו.",
    "pageid": 128726
  },
  {
    "title": "יומני הערפד",
    "extract": "יומני הערפד (באנגלית: The Vampire Diaries) היא סדרת טלוויזיה אמריקאית מסוגת דרמה על-טבעית שנוצרה על ידי קווין ויליאמסון וג'ולי פלק, המבוססת על סדרת ספרים באותו שם מאת ליסה ג'יין סמית. הסדרה עוסקת באחים סטפן ודיימון סלבטור המתאהבים באליינה גילברט וחושפים לפניה את עולם הערפדים. בהמשך העלילה מתגלים עוד יצורים על טבעיים כגון כפילות, אנשי זאב, מכשפות, סירנות, חדי קרן, ציפורי על ועוד. מאז עלייתה למסכי הטלוויזיה זכתה הסדרה בעשרות פרסים ברחבי העולם. לסדרה הופקו שתי סדרות-בת: \"המקוריים\" ו\"מורשות\".\n\n",
    "pageid": 790718
  },
  {
    "title": "יחידה 504",
    "extract": "יחידה 504 (נודעה בעבר גם בשמות \"יחידה 154\", \"מודיעין 10\", \"יחידת הקת\"ם\" ובכינוי \"עוצבת המודיעין האנושי\") היא יחידה באגף המודיעין של צה\"ל, האחראית על הפעלת סוכנים סמויים מחוץ לגבולות מדינת ישראל. זאת, בדומה ליחידות המודיעין האנושי (יומינט) במוסד למודיעין ולתפקידים מיוחדים ובשירות הביטחון הכללי.\nשורשי \"יחידה 504\" בש\"י. היחידה הוקמה ביוני 1948 ונקראה \"מודיעין 10\" (ש.מ. 10). כינוי, המשמש כיום כשם עמותת מודיעין 10 שהוקמה על ידי בוגרי יחידה 504 במטרה לשמר את מורשת היחידה, להנחילה לקציני ולחיילי היחידה בהווה ולחשוף לציבור הרחב את פעילות היחידה בעבר, המותרות בפרסום. מפקדה הראשון היה דוד קרון. בשנת 1957 שונה שמה ל\"יחידה 154\". לאחר מלחמת ששת הימים, בעקבות איחודה עם יחידה 560 שעסקה בחקירת שבויים, שונה שמה ל\"יחידה 7019\" ולאחר מלחמת יום הכיפורים נקראה \"יחידה 504\".",
    "pageid": 76681
  },
  {
    "title": "יחסי טורקיה–ישראל",
    "extract": "יחסי טורקיה-ישראל הם היחסים בין טורקיה וישראל. טורקיה הייתה המדינה המוסלמית הראשונה שהכירה במדינת ישראל ב-1949, ובתחילת 1950 כוננו שתי המדינות יחסים דיפלומטיים והחליפו ביניהן נציגים בדרגת ציר. היחסים בין המדינות ידעו עליות ומורדות:\nבין השנים 1955–1958 קיימה טורקיה קשר קרוב עם עיראק במסגרת ברית בגדאד, אולם לאחר ההפיכה הצבאית בעיראק ב-1958 התחזקו קשריה עם ישראל. לאחר מלחמת ששת הימים הלכו והידרדרו היחסים, וב-1980 בעקבות חוק ירושלים הורידה טורקיה את דרג היחסים עם ישראל. מסוף שנות השמונים ועד לסוף העשור הראשון של המאה ה-21 טורקיה וישראל היו בנות ברית קרובות שבאו לידי ביטוי בשיתופי פעולה ביטחוניים, וכלכליים. התחזקות האסלאמיזציה של טורקיה תחת ארדואן החל מסוף העשור הראשון של המאה ה-21 הביאה לאי יציבות ביחסים, שמושפעים רבות מהסכסוך הישראלי-פלסטיני.",
    "pageid": 298788
  },
  {
    "title": "יפן",
    "extract": "יפן (בקאנג'י: 日本; בקטאקנה: ニホン／ニッポン; בהיראגאנה: にほん／にっぽん;  ברומאג'י: Nippon או Nihon, תלוי בהקשר) היא מדינת איים בצפון-מערב האוקיינוס השקט, השייכת ליבשת אסיה.\nלמרות היותה מדינה בינונית מבחינת שטחה, יפן היא מעצמה כלכלית: היא המדינה השישית בעולם מבחינת עוצמתה הכלכלית, בחישוב לפי תמ\"ג וחברה בארגון המדינות המתועשות (G7). יפן מכונה גם בשם: \"ארץ השמש העולה\" או \"ארץ שמונת האיים הגדולים\".\nיפן היא ארכיפלג של 6,852 איים. הקצה הצפוני שלה מרוחק כ-50 ק\"מ מן האי הרוסי סחאלין, והקצה הדרומי שלה נמצא במרחק כ-150 ק\"מ מדרום קוריאה. האיים הראשיים הוקאידו, הונשו, שיקוקו וקיושו סמוכים זה לזה ומהווים 97% משטחה היבשתי של יפן. נכון לשנת 2022, מונה אוכלוסייתה של יפן למעלה מ-125 מיליון איש, והיא המדינה העשירית בגודלה מבחינת אוכלוסייה. מרבית האוכלוסייה מתרכזת במישורים ובשפילות החוף של המזרח והדרום, ואילו הצפון דליל יותר באוכלוסין.\nיפן היא המדינה שתוחלת החיים בה היא הגבוהה בעולם. מטרופולין טוקיו רבתי, בירת יפן, הוא המטרופולין הגדול בעולם ובה למעלה מ-30 מיליון תושבים.",
    "pageid": 381
  },
  {
    "title": "כנף 2",
    "extract": "כנף 2 (כינוי: בסיס שדות האלה) הוא בסיס של חיל האוויר הישראלי. מפקד הבסיס הוא קצין בדרגת אלוף-משנה.\nעל פי האתר GlobalSecurity, הבסיס ממוקם בסמוך למושבים שדות מיכה וזכריה, מערבית לבית שמש. על פי פרסומי האתר, אף שהוא נקרא \"כנף\" ועל אף שלכאורה ממוקמות בו טייסות, הוא אינו בסיס טיסה ואין בו כלל שדה תעופה או מסלול טיסה. על פי האתר ממוקמות בבסיס שלוש טייסות של טילים בליסטיים מסוג \"יריחו\" המסוגלים לשאת גם ראשי קרב גרעיניים. הטייסות הן טייסת 150, טייסת 199 וטייסת 248. לטענת האתר נכרו בבסיס מנהרות ופירים לאחסון טילים ולשיגורם. מניתוח צילומי הלוויין המסחרי איקונוס משנת 2002 וצילומי לוויין הריגול האמריקאי קורונה אשר שוחררו לציבור עולה, על פי טענת הכותבים באתר, כי במקום נמצא גם מאגר תחמושת גדול שיוכל לשמש גם את בסיס תל נוף.\nגם מקורות נוספים טוענים שבסיס \"שדות האלה\" נמצא ליד זכריה והוא משמש כמקום אחסון לטילי יריחו.\nהאזור בו נטען שנמצא הבסיס מכונה במסמכים רשמיים \"שטח אש 209\" ושטחו 12,550 דונם. השטח נמצא בבעלות מדינת ישראל ומיועד לשימוש משרד הביטחון. נכון ל-2005 חלקו מיועד לסוללת חץ וחלקו לחברה הממשלתית \"תומר\" ולחברת תעש מערכות. המרחב האווירי שבסביבת הבסיס מסומן במפות טיסה כאזור אסור לטיסה.\nבצילומי לוויין שנערכו מיד לאחר מתקפת הפתע על ישראל ב-7 באוקטובר 2023, פרצה בבסיס שריפה, ככל הנראה כתוצאה מרקטה ששוגרה על ידי ארגון חמאס. על פי הערכת מנהל פדרציית המדענים האמריקאים במחקר שפורסם בשנת 2022, בבסיס מאוחסנים 46-23 משגרי טילי יריחו במנהרות, אולם ראשי הנפץ מאוחסנים בנפרד במתקן סמוך.",
    "pageid": 193354
  },
  {
    "title": "לאונרדו דיקפריו",
    "extract": "לאונרדו וילהלם דיקפריו (באנגלית: Leonardo Wilhelm DiCaprio;‏ נולד ב-11 בנובמבר 1974) הוא שחקן ומפיק אמריקאי. זוכה פרס האוסקר לשחקן הטוב ביותר עבור הסרט האיש שנולד מחדש ו-3 פרסי גלובוס הזהב. דיקפריו החל את הקריירה שלו בהופעות בפרסומות בטלוויזיה, ולאחר מכן המשיך בתפקידי אורח בסדרות טלוויזיה כגון אופרת-הסבון \"סנטה ברברה\" והסיטקום \"להתבגר ולהתגבר\", בראשית שנות ה-90. את הקריירה הקולנועית שלו החל בשנת 1991 בתפקיד ג'וש בסרט האימה \"Critters 3\", ולאחר מכן בתפקיד טובי בסרט \"כך הייתי\" משנת 1993, לצידו של רוברט דה נירו. דיקפריו זכה לשבחים על תפקיד המשנה שגילם בסרט \"מה עובר על גילברט\" (1993), וזכה להכרה ציבורית בעקבות התפקידים הראשיים שגילם בדרמת ההתבגרות \"יומן נעורים\" (1995) והטרגדיה השייקספירית \"רומיאו וג'ולייט\" (1996), בטרם השיג תהילה בינלאומית עם האפוס הרומנטי של ג'יימס קמרון משנת 1997 - \"טיטניק\" - הסרט השלישי המכניס ביותר בכל הזמנים.\nדיקפריו זכה בשלושה פרסי גלובוס הזהב עבור השחקן הטוב ביותר בסרט דרמה על הופעותיו כהווארד יוז בסרט \"הטייס\" (2004) וכיו גלאס בסרט \"האיש שנולד מחדש\" (2015) ובעבור השחקן הטוב ביותר בסרט קומדיה או מוזיקלי על הופעתו כג'ורדן בלפורט בסרט \"הזאב מוול סטריט\" (2013). הוא זכה בפרס באפט\"א לקולנוע הראשון שלו עבור השחקן הטוב ביותר עבור \"האיש שנולד מחדש\". הוא היה מועמד לשישה פרסי אוסקר - חמישה מתוכם כשחקן ואחד כמפיק - וזכה בפרס אוסקר לשחקן הטוב ביותר לשנת 2015, עבור \"האיש שנולד מחדש\". בנוסף למשחק, דיקפריו ייסד חברת הפקות משלו, בשם Appian Way Productions. דיקפריו הוא פעיל סביבתי הפועל למאבק בשינוי האקלים.",
    "pageid": 52939
  },
  {
    "title": "לאמין ימאל",
    "extract": "לאמין ימאל נסראווי אבאנה (בספרדית: Lamine Yamal Nasraoui Ebana; נולד ב-13 ביולי 2007) הוא כדורגלן ספרדי המשחק בברצלונה מלה ליגה, ובנבחרת ספרד בכדורגל. נודע בכך שהגיע להישגים רבים בעולם הכדורגל עוד בטרם הגיעו לגיל 17.",
    "pageid": 2259731
  },
  {
    "title": "לוב",
    "extract": "מדינת לוּב (בערבית: ‏‏?‏, תעתיק: דוּלת לִיבִּיָא) היא מדינה בצפון אפריקה הגובלת בים התיכון, מצרים, סודאן, צ'אד, ניז'ר, אלג'יריה ותוניסיה. עיר הבירה של לוב היא טריפולי. הדת הרשמית של לוב היא האסלאם, ושפתה הרשמית היא הערבית.\nעם שטח של כ-1,760,000 קמ\"ר, לוב היא המדינה הרביעית בגודלה באפריקה, וה-17 בגודלה בעולם. הבירה, טריפולי, משמשת כביתם של כ-3 מיליון אזרחים לובים מתוך כ-7 מיליון איש החיים בלוב כולה. שלושת החלקים המסורתיים של המדינה הם טריפוליטניה (בצפון המדינה), פזאן (בדרום-מערב), וקירנאיקה (במזרח).\nערב פרוץ מלחמת האזרחים בלוב ב-2011, הייתה לוב המדינה העשירית בעולם מבחינת עתודות הנפט המוכחות שלה והחזיקה בתמ\"ג הרביעי הגבוה ביותר ביבשת אפריקה ומיקומה במדד הפיתוח האנושי היה הגבוה באפריקה. מדדי הפיתוח הגבוהים הושפעו בעיקר מעתודות הנפט הגדולות. ב-20 באוקטובר 2011 נרצח מועמר קדאפי, מנהיגה הדיקטטורי של לוב מאז תפס את השלטון ב-1969, על ידי קבוצת מורדים.\nבמהלך מלחמת האזרחים הקימו המורדים את מועצת המעבר הלאומית, (ערבית: المجلس الوطني الانتقالي) בהנהגת מוסטפא עבד אל-ג'ליל, שהוכרה על ידי האומות המאוחדות. מועצת המורדים כינתה את המדינה \"לוב\" או \"הרפובליקה של לוב\" (בערבית: الجمهورية الليبية) ובמשך מספר חודשים פעלה במקביל לממשל מועמר קדאפי, שתחת הנהגתו המדינה נקראה הקהילייה הערבית הלובית הסוציאליסטית העממית העצומה (בערבית: الجماهيريّة العربيّة الليبيّة الشعبيّة الإشتراكيّة العظمى, תעתיק מדויק: אַלְגַ'מַאהִירִיָּה אלְעַרַבִּיָּה אללִּיבִּיָה אלשַּעְבִּיָּה אלְאִשְׁתִרַאכִּיָּה אלְעֻטְ'מַא ‏‏?‏) (מוסדותיה באותה עת היו בעיר סירת).\nבאוקטובר 2020 הקבוצות היריבות מלוב חתמו על הפסקת אש, ובכך נסתיימה מלחמת האזרחים השנייה בלוב שהחלה ב-2014, כשבמרץ 2021 הוקמה ממשלת מעבר.\nלוב היא מדינה חברה בארגון לשיתוף פעולה אסלאמי, וכן גם בליגה הערבית.",
    "pageid": 4395
  },
  {
    "title": "מגדל אייפל",
    "extract": "מגדל אייפל (אֵפֵל, בצרפתית: Tour Eiffel) הוא מגדל ברזל בפריז, בירת צרפת, המתנשא לגובה של 330 מטר. המגדל נבנה בשנת 1889 בשאן דה מארס, ליד נהר הסן, והוא אחד האתרים המפורסמים ביותר בעולם. המגדל נקרא על שם המהנדס גוסטב אייפל שבנה אותו. כשישה מיליון מבקרים פוקדים את האתר מדי שנה. נכון ל-2017 ביקרו בו למעלה מ-300 מיליון מבקרים. המגדל, שבנייתו עוררה בזמנו התנגדות רבה, עד שנשקל לפרקו, הוא כיום סימן ההיכר של העיר ושל מדינת צרפת כולה ובין המבנים המוכרים בעולם.\nעד לשנת 1889 בה נחנך מגדל אייפל נחשבה אנדרטת וושינגטון למבנה הגבוה בעולם. עם השנים השתנה במעט גובה המגדל לאור תוספות שונות של אנטנות.",
    "pageid": 2840
  },
  {
    "title": "מיגוניות המוות",
    "extract": "מיגוניות המוות הוא כינוי למיגוניות בצומת רעים, בצומת עלומים ובצומת בארי, בהן נרצחו ונחטפו עשרות צעירים שברחו מהטבח בפסטיבל נובה ב-7 באוקטובר 2023. מהמיגונית ברעים ישנו תיעוד-סאונד מלא של הטבח והחטיפה שהוקלט מהפלאפון של איילת ארנין.",
    "pageid": 2349957
  },
  {
    "title": "מכבי תל אביב (כדורגל)",
    "extract": "מכבי תל אביב הוא מועדון כדורגל ישראלי מהעיר תל אביב, שנחשב לאחד ממועדוני הכדורגל המובילים בישראל ומשחק בליגת העל. המועדון הוקם בשנת 1906 והוא נמנה עם המועדונים הוותיקים ביותר בליגה הבכירה בארץ ישראל כשהשתתף בעונת הבכורה, ומאז 2009 הוא בבעלות המיליארדר היהודי-קנדי מיטשל גולדהאר. המועדון חבר מן המניין בארגון המועדונים האירופיים.\nמכבי תל אביב היא הקבוצה המעוטרת ביותר בכדורגל הישראלי. הקבוצה מובילה את טבלת הקבוצות הזוכות באליפות המדינה עם 25 אליפויות ואת טבלת הזוכות בגביע המדינה עם 24 גביעים, מתוכם שבעה נלקחו בעונת דאבל (אליפות וגביע) ואחד בעונת טרבל (אליפות, גביע המדינה וגביע הטוטו). כמו כן, מובילה הקבוצה גם את טבלת הזוכות בגביע הטוטו לליגת העל, עם שבע זכיות. מכבי תל אביב גם זכתה פעמיים בגביע אסיה לקבוצות, והיא הקבוצה היחידה בישראל ששיחקה בליגה הראשונה בכל עונותיה ומעולם לא ירדה לליגת המשנה.\nאצטדיון בלומפילד הוא אצטדיונה הביתי של מכבי תל אביב. צבעי הקבוצה הם צהוב וכחול. כינוייה הבולטים של הקבוצה הם \"מכבי\" ו\"הצהובים\". מכבי תל אביב היא אחת משלוש הקבוצות הישראליות שהעפילו לשלב הבתים של ליגת האלופות.",
    "pageid": 584855
  },
  {
    "title": "מלחמת אוקראינה–רוסיה",
    "extract": "מלחמת אוקראינה–רוסיה (או הפלישה הרוסית לאוקראינה; מכונה ברוסיה: המבצע הצבאי המיוחד באוקראינה) היא עימות צבאי בין רוסיה לאוקראינה, שפרץ ב-24 בפברואר 2022 כאשר כוחות רוסיים תקפו את אוקראינה וחדרו לשטחה מצפון, ממזרח ומדרום. במקביל למתקפה הקרקעית, הטיל צי הים השחור מצור על נמלי אוקראינה.\nהפלישה באה לאחר חודשים של משבר, בהם רוסיה פרסה כוח צבאי גדול על גבולותיה עם אוקראינה והייתה שיאו של סכסוך ועימות צבאי בעצימות נמוכה בין שתי המדינות, שהחל ב-2014, בעקבות שינוי השלטון באוקראינה, כאשר רוסיה סיפחה באופן חד-צדדי את חצי האי קרים ובדלנים פרו-רוסיים במזרח אוקראינה השתלטו על שטחים באזור דונבאס בסיוע רוסי עקיף.\nההנהגה הרוסית העריכה בטעות, שניתן יהיה להביא להפלת הממשל באוקראינה, ולהחלפתו בממשלה פרו-רוסית, באמצעות מלחמת בזק, מבלי להסתבך במערכה צבאית ממושכת. בשלושת הימים הראשונים של הפלישה התקדמו הרוסים במהירות, בעיקר בציר בלארוס–קייב, במחוז סומי בצפון מזרח אוקראינה ובמחוז חרסון בדרום המדינה. אולם התנגדות אוקראינית עזה ויעילה מהצפוי, ובעיות לוגיסטיות שונות גרמו במהרה להאטת קצב ההתקדמות של הכוחות הרוסיים ולבלימה כמעט מוחלטת של התקדמותם במספר אזורים. הצבא האוקראיני קיבל כמויות גדולות של ציוד לחימה מתקדם ממדינות ברית נאט\"ו ובמיוחד מארצות הברית, שסייעו לו בלחימה נגד הכוחות הפולשים. הרוסים ספגו אבדות כבדות בכוח אדם ובציוד צבאי, וחלק ניכר מכוחותיהם רותקו ללחימה בכיסי התנגדות שנותרו בעורפם. חיל האוויר הרוסי לא הצליח להשיג עליונות אווירית מוחלטת, ופעילותו בשטח אוקראינה הייתה מצומצמת למדי. עם זאת, המתקפה הרוסית בדרום אוקראינה זכתה להישגים קרקעיים משמעותיים. עד אמצע מרץ השתלטו הרוסים על החלק הדרומי של מחוז דונצק, רוב שטח מחוז זפוריז'יה וכמעט כל מחוז חרסון, ויצרו רצף יבשתי בשליטתם מהגבול הרוסי לחצי האי קרים, למעט העיר מריופול, שהושמה במצור.\nככל שהתמשכה המלחמה, היא קיבלה אופי של מלחמת התשה הדדית כמעט סטטית. החל מאמצע מרץ עברו הכוחות הרוסיים בצפון-מזרח אוקראינה למגננה, והאוקראינים החלו לקחת את היוזמה לידיהם, וביצעו שורה של התקפות-נגד באותם אזורים, וכן במחוז מיקולאייב שבדרום המדינה, שם נכשל הניסיון הרוסי להרחיב את ראש הגשר שלהם ממערב לנהר דנייפר.\nבראשית אפריל 2022 נסוג הצבא הרוסי, תוך מספר ימים, כמעט מכל השטחים שכבש בצפון-מזרח אוקראינה, במחוזות קייב, צ'רניהיב וסומי. הפיקוד הרוסי החל לפרוס מחדש את הכוחות שפונו מאותם מחוזות, מתוך כוונה לרכז את המאמץ ההתקפי בדרום-מזרח אוקראינה, ולהשלים את ההשתלטות על כל אזור דונבאס. אולם על אף שבאמצע אפריל הודיעו מקורות אוקראיניים ורוסיים על פתיחת \"השלב השני\" של המערכה, או \"הקרב על דונבאס\", בפועל לא נערכה מתקפה רוסית בקנה מידה רחב באזור זה. הרוסים המשיכו לבצע שורת התקפות מוגבלות, בעיקר בצפון הדונבאס, וקצב התקדמותם נותר איטי ביותר, ואילו האוקראינים ערכו התקפות נגד בעיקר באזור העיר חרקוב. ההישג הרוסי העיקרי במהלך אפריל היה כיבוש כמעט כל העיר מריופול לאחר קרבות קשים. במקביל למערכה הקרקעית, הרוסים המשיכו לתקוף, בעיקר באמצעות טילי שיוט, מספר רב של יעדים בעומק שטח אוקראינה, במטרה לפגוע בתשתיות צבאיות ואזרחיות חיוניות, ובמשלוחי ציוד צבאי מהמערב, ולנתק את זירת הלחימה בדרום-מזרח אוקראינה ממערב המדינה.\nבשבוע השני של מאי 2022 הצליחו הרוסים לפרוץ החוצה מהמבלט הקטן בו החזיקו באזור העיר פופאסנה, יצרו בליטה גדולה בקו החזית בצפון דונבאס והגיעו עד למרחק קטן מצומת הדרכים החשוב בבאחמוט. לקראת סוף יוני 2022 פתח הצבא הרוסי במתקפה גדולה ממספר כיוונים על אזור סוורודונצק-ליסיצ'נסק ועד 4 ביולי נפלה העיר ליסיצ'נסק, המאחז האוקראיני האחרון במחוז לוהנסק לידי הרוסים. הכוחות האוקראיניים, שהגנו על האזור, נאלצו לפנות אותו במהירות, לאחר שספגו אבדות כבדות, ולסגת מערבה לכיוון סברסק, כדי להינצל מכיתור.\nלאחר הנסיגה ממרחב ליסיצ'נסק, נערכו האוקראינים מחדש בקו סברסק–סולודר–באחמוט, וקו החזית בדונבאס נותר ללא שינוי משמעותי במהלך החודשיים הבאים. בסוף אוגוסט 2022 נטלו האוקראינים את היוזמה לידיהם, וביצעו שורת התקפות נגד רחבות היקף באזורים שונים של החזית. התקפת הנגד הראשונה באזור חרסון נתקלה בהתנגדות עזה והשיגה התקדמות מוגבלת, אולם המתקפה השנייה, שנפתחה בראשית ספטמבר בגזרה שמצפון לעיר בלקליה במחוז חרקוב, השיגה הבקעה עמוקה של מערך ההגנה הרוסי ונחלה הצלחה מלאה. הפיקוד הרוסי נאלץ לפנות תוך מספר ימים כמעט את כל השטח שבשליטתו במחוז חרקוב, כולל אזור איזיום, ולסגת לקו נהר אוסקיל.\nבמחצית השנייה של ספטמבר אירעו שני אירועים משמעותיים, עם פוטנציאל לשנות את מהלך המלחמה באוקראינה. ב-21 בחודש הודיע פוטין על \"גיוס חלקי\" של כוחות המילואים ברוסיה ושר ההגנה הרוסי הודיע שבשלב ראשון יגויסו כ-300 אלף חיילי מילואים לתגבר את הכוחות הרוסיים הלוחמים באוקראינה. במקביל הודיעו הרוסים על עריכת משאלי עם במחוזות דונצק, לוהנסק, זפוריז'יה וחרסון, על צירוף אותם מחוזות לפדרציה הרוסית. בעקבות התוצאות של משאלי העם, שנערכו בשטחים שבשליטת רוסיה במחוזות הנ\"ל בין 23 ל-27 בספטמבר, הכריזה הדומה הרוסית ב-30 בספטמבר על סיפוח ארבעת המחוזות של אוקראינה לרוסיה, אף שרוסיה לא שלטה על כל שטחם באותה עת, צעד שספג ביקורת בין-לאומית נרחבת.\nעל אף הסיפוח, המשיך הצבא האוקראיני לתקוף ולהשתלט מחדש על שטחים במחוזות שסופחו על ידי רוסיה. בצפון הדונבאס, האוקראינים הבקיעו את קו נהר אוסקיל ויצרו ראש גשר רחב בגדה המזרחית שלו, אך התקדמותם בגזרה זו נבלמה כמעט לחלוטין על ידי הכוחות הרוסיים. בדרום אוקראינה המשיכו האוקראינים לתקוף את ראש הגשר הרוסי בגדה המערבית של הדנייפר באזור חרסון. בראשית נובמבר החליט הפיקוד הרוסי לפנות ביוזמתו את ראש הגשר, ועד 11 בנובמבר השלים את פינוי כוחותיו מראש הגשר, מהלך שאיפשר לאוקראינים לשחרר את העיר חרסון, ולהשתלט מחדש על כ-30 אחוז משטח מחוז חרסון.\nבחודשים הראשונים של שנת 2023, היוזמה האסטרטגית הייתה בידי הצד הרוסי, שערך שורת מתקפות מוגבלות לאורך קו החזית באזור דונבאס. המאמץ ההתקפי העיקרי של הצבא הרוסי התמקד במרחב סביב העיר באחמוט. בשלב הראשון של המתקפה הצליחו הרוסים לכתר כמעט לחלוטין את הכוחות האוקראיניים שהחזיקו בעיר, ובשלב השני הם השתלטו בהדרגה על שטח העיר, לאחר קרבות רחוב קשים, והשלימו את כיבושה ב-20 או ב-21 במאי, לאחר כמעט שמונה חודשי לחימה. ביוני 2023, אוקראינה יזמה מתקפת נגד גדולה בדרום מזרח המדינה שנבלמה ברובה.\nהמלחמה הביאה לעיצומים בין-לאומיים נרחבים על רוסיה ולגינויה, ולהתגייסות המערב לסייע לאוקראינה בנשק ובממון. פינלנד ושוודיה הצטרפו לברית נאט\"ו. ככל שהתמשכה המלחמה הפכה אוקראינה תלויה יותר ויותר בסיוע הצבאי והכלכלי המערבי, כדי להמשיך לנהל את המלחמה. בשטחי אוקראינה נתגלו עדויות למעשי זוועה רוסיים נגד אזרחים בהיקף גדול, שנחקרים כפשעי מלחמה על ידי גופים מערביים ובין-לאומיים. כתוצאה מהמלחמה נגרם הרס עצום לתשתיות ולכלכלה באוקראינה, המוערך במאות מיליארדי דולרים, ומיליוני אוקראינים נאלצו לעזוב את שטח המדינה והפכו לפליטים. לקראת חודשי החורף רוסיה הגבירה את התקיפות נגד מתקני תשתית ברחבי אוקראינה. כתוצאה מכך, חלה פגיעה קשה באספקת חשמל, מים ושירותים חיוניים. ברוסיה פנימה הטיל נשיא רוסיה הגבלות נרחבות על האזרחים והידק את שליטתו במדינה.\n\n",
    "pageid": 2073829
  },
  {
    "title": "מרוסקים: גולסטאר הסרט",
    "extract": "מרוסקים: גולסטאר הסרט הוא סרט קולנוע קומי ישראלי בהפקת סוכנות ADD וסרטי יונייטד קינג, אשר מבוסס על תוכנית הדוקו-ריאליטי \"גולסטאר\". הסרט בוים על ידי אמיל בן שמעון ונכתב על ידי דוד דהן. בסרט מככבים שייע פייגנבוים, ירון ברלד, ג'ובאני רוסו, דין מירושניקוב, רז זהבי, זהר ליבה, ניר לוי, אלעד צפני, ליאם גולן, קובי סויסה, חיים שועי, אורי ברויר, אביבה נגוסה ופרפילאב מונגוזה. הסרט יצא לאקרנים ב-11 ביולי 2024.",
    "pageid": 2341448
  },
  {
    "title": "נבחרת סרביה בכדורסל",
    "extract": "נבחרת הכדורסל הלאומית לגברים של סרביה (בסרבית: Кошаркашка репрезентација Србије) מייצגת את המדינה בתחרויות בינלאומיות. הדירוג הנוכחי של נבחרת סרביה ברשימת הדירוג של פיב\"א לנבחרות גברים, הוא המקום ה-4 בעולם, נכון ל-27 בפברואר 2024, עלייה של מקום אחד לעומת דירוג קודם.\nנבחרת סרביה נחשבת לאחת מנבחרות הכדורסל הטובות באירופה ובעולם. סרביה הייתה בעבר חלק מנבחרות יוגוסלביה וסרביה ומונטנגרו. נבחרת יוגוסלביה זכתה חמש פעמים באליפות העולם בכדורסל (בשנים 1970, 1978, 1990, 1998, 2002) ושמונה פעמים באליפות אירופה בכדורסל (בשנים 1973, 1975, 1977, 1989, 1991, 1995, 1997, 2001). כמו כן, היא זכתה פעם אחת במשחקים האולימפיים בשנת 1980.\nבמהלך אליפות העולם לנבחרות בשנת 2010 שהתקיימה בטורקיה, התמודדו בשלב חצי הגמר נבחרות סרביה וטורקיה. סיום המשחק הוכרע בשנייה האחרונה על ידי סל שקלע שחקן טורקי אשר דרך על הקו כאשר הכדור היה בידיו, ואושר על ידי השופטים. בתחילת חודש יוני 2011 קיבלה ההתאחדות הסרבית מכתב התנצלות רשמי מפיב\"א, בו מודה הארגון בטעות השיפוט.",
    "pageid": 537192
  },
  {
    "title": "סרי לנקה",
    "extract": "הרפובליקה הדמוקרטית הסוציאליסטית של סְרִי לַנְקַה (נודעה בשם ציילון – Ceylon לפני שנת 1972) היא מדינת אי הממוקמת בין מפרץ בנגל לים הערבי, ומדרום לתת-היבשת ההודית.\nהאי נודע בעבר כלנקה, לנקהדוויפה (שמשמעה \"אדמה זוהרת\" בסנסקריט), טפרובנה וסרנדיב (נגזרת מהשם בסנסקריט סינהלה-דוויפה) וסלן. האי קיבל את השם ציילון (Ceylon) בתקופה הקולוניאלית. שמו הנוכחי, סרי לנקה, מורכב מצמד מילים בסנסקריט: \"שרי\" שפירושו קדוש, ו\"לנקה\" שפרושו אי. סרי לנקה הוא האי ה-25 בגודלו בעולם.",
    "pageid": 18882
  },
  {
    "title": "עומר אצילי",
    "extract": "עומר אצילי (נולד ב-27 ביולי 1993) הוא כדורגלן ישראלי המשחק בעמדת הקשר ההתקפי והקיצוני באל עין מליגת העל של איחוד האמירויות.",
    "pageid": 1153143
  },
  {
    "title": "עוצבת המפץ",
    "extract": "עוצבת המפץ (אוגדה 146; לשעבר אוגדה 319 ואוגדה 131) היא אוגדת מילואים הכפופה לפיקוד הצפון.\nהאוגדה נודעה גם בשמות אוגדה 38, אוגדת האלוף שרון במלחמת ששת הימים, אוגדה 319 ואוגדת משה פלד.\nמפקד האוגדה הנוכחי הוא תת-אלוף יפתח נורקין.",
    "pageid": 790019
  },
  {
    "title": "עכשיו 14",
    "extract": "עכשיו 14 (נקרא גם ערוץ 14), הוא ערוץ טלוויזיה מסחרי ישראלי.\nהערוץ הוקם תחת רישיון שידור כערוץ מורשת, ועלה לאוויר ב־30 ביוני 2014 באפיק 20 בכבלים ובלוויין תחת המיתוג \"ערוץ 20\". ב-18 בינואר 2021 זכה הערוץ במכרז לשידור באפיק 14, ובנובמבר של אותה השנה החל לשדר באותו אפיק תחת השם הזמני \"ערוץ 14 בהרצה\", ולאחר מכן מותג כערוץ \"עכשיו 14\", והחל לשדר שידורי חדשות ואקטואליה. הערוץ מזוהה עם הימין הפוליטי בישראל וזוכה להקלות רגולטוריות. הערוץ אינו משדר בשבתות ובמועדי ישראל.\nהערוץ הוא בבעלות חברת ערוץ יהודי ישראלי בע\"מ שבעל השליטה בה הוא יצחק מירלשוילי. מנכ\"ל הערוץ הוא אריאל אדרי, העורך הראשי הוא סתיו קוזניץ ומנכ\"ל חדשות 14 הוא יורם כהן.\nהערוץ הוא ערוץ מסחרי זעיר, ועל כן אין לו חברת חדשות והוא אינו מחויב להפיק הפקות מקור באמצעות בתי הפקה חיצוניים.\nעל פי הערוץ, מועסקים בו מעל ל-350 עובדים.",
    "pageid": 1129088
  },
  {
    "title": "פרגוואי",
    "extract": "הרפובליקה של פרגוואי (בספרדית: República del Paraguay) היא מדינה בדרום אמריקה. פרגוואי קטנה יחסית לארצות הסובבות אותה, וחסרת מוצא אל הים. המדינה מוקפת משני צידיה בנהר פרגוואי, גובלת בארגנטינה מן הדרום ומדרום מערב, בברזיל מצפון מזרח ובבוליביה מצפון מערב. פרגוואי, לצד בוליביה, היא אחת משתי המדינות היחידות ב\"עולם החדש\" שאין להן מוצא אל הים.\nמבחינה תרבותית שייכת פרגוואי לארצות אמריקה הלטינית.",
    "pageid": 16072
  },
  {
    "title": "קולין ג'וסט",
    "extract": "קולין קלי ג'וסט (באנגלית: Colin Kelly Jost; נולד ב-29 ביוני 1982) הוא שחקן, קומיקאי ותסריטאי אמריקאי. ידוע בעיקר מתפקידו בתוכנית המערכונים \"סאטרדיי נייט לייב\", שם הוא משמש ככותב ומגיש \"עדכון סוף השבוע\".",
    "pageid": 1460735
  },
  {
    "title": "קרקע (התעמלות)",
    "extract": "קרקע (באנגלית: Floor) הוא אחד המכשירים עליהם מתחרים גברים ונשים בענף התעמלות מכשירים. התחרות מתבצעת על משטח מיוחד שהוכן עבור פעילות ספורטיבית. תרגיל המבוצע על המשטח הייעודי, נקרא \"תרגיל קרקע\".",
    "pageid": 944344
  },
  {
    "title": "שבע מצוות בני נח",
    "extract": "ביהדות, שבע מצוות בני נח הן מצוות שנצטוו עליהן כל בני האדם, ולא רק היהודים שקיבלו את תרי\"ג מצוות. \nשבע המצוות הן:\n\nאיסור אכילת אבר מן החי.\nאיסור ברכת השם (לגדף את שם אלוהים).\nאיסור גזל.\nחובת הקמת דינים (מערכת משפט).\n(1 חמורה).איסור רצח.\n(2 חמורה).איסור עבודה זרה.\n(3 חמורה).איסור גילוי עריות (יחסי מין אסורים).\nלפי דברי חז\"ל, מצוות אלו ניתנו לנח ולבניו בברית הקשת המקראית, ויש מסורות לפיהן חלק מהמצוות, או כולן, ניתנו עוד לאדם הראשון.\nבתלמוד ובספרי הרמב\"ם, ישנו עיסוק רב בשבע מצוות בני נח ובהשלכותיהן. כיום ישנם גורמים מסוימים ביהדות העוסקים בהפצת שבע מצוות בני נח בקרב גויים. כתוצאה מפעילות זו ויוזמות עצמיות בקרב גויים, נוצרו בציבור הלא-יהודי חוגים, המתכנים \"בני נח\" (Noahidism), המקבלים על עצמם את שבע המצוות.",
    "pageid": 10930
  },
  {
    "title": "שחייה במשחקים האולימפיים",
    "extract": "תחרויות שחייה נערכו בכל האולימפיאדות בעידן המודרני. נשים התחרו החל מאולימפיאדת סטוקהולם (1912). אתלטיקה, התעמלות מכשירים ושחייה נחשבים לענפי הספורט הפופולריים במשחקים האולימפיים. ענף השחייה שני במספר האירועים שבו אחרי האתלטיקה.\nבתחרויות השחייה נטלו חלק 8,765 שחיינים (5,142 גברים ו-3,620 נשים) מ-201 מדינות ב-55 אירועים. המשתתפת הצעירה ביותר במשחקים הייתה ליאנה ויסנס מפוארטו ריקו (11 שנה, 327 ימים) במקסיקו סיטי 1968 והמשתתף המבוגר ביותר היה ויליהם הנרי מהממלכה המאוחדת (46 שנה, 304 ימים) באתונה 1906.\nבארבע האולימפיאדות הראשונות תחרויות השחייה לא נערכו בבריכת שחייה. באתונה 1896 נערכו התחרויות בים התיכון, בפריז 1900 נערכו תחרויות השחייה בנהר הסן, בסנט לואיס 1904 נערכו תחרויות השחייה באגם מלאכותי ובאתונה 1906 נערכו שוב תחרויות השחייה בים התיכון.\nבסנט לואיס 1904, נמדדו מרחקי המשחים, בפעם היחידה בהיסטוריה של המשחקים האולימפיים ביארדים.\nבלונדון 1908 התקיימו תחרויות השחייה לראשונה בבריכה של 100 מטר שנבנתה במיוחד, בתוך האצטדיון האולימפי שבו נערכו תחרויות האתלטיקה.\nבסטוקהולם 1912 התקיימו תחרויות השחייה בבריכה שנבנתה בנמל סטוקהולם, מצד אחד היא תוחמה באצטדיון ומיתר צדדיה נסגרה על ידי סירות. נוסף לכך, לראשונה המדידה הייתה אלקטרונית. תחרויות השחייה התקיימו לראשונה בבריכה של 50 מטר עם מסלולים מסודרים בפריז 1924. באולימפיאדת ברלין (1936) הותקנו לראשונה מקפצות.\nשחיינים גברים השתמשו בבגד ים שכיסה את כל גופם עד שנות ה-40 של המאה ה-20. השימוש במשקפי שחייה נכנס רק במונטריאול 1976.\nסגנון הפרפר הוכנס כסגנון נפרד במשחקים האולימפיים, רק במלבורן 1956, עד אז היה פיתוח של סגנון החזה. סגנון מעורב אישי הוכנס למשחקים האולימפיים, בטוקיו 1964.\nהחל מבייג'ינג 2008 מתקיימים במשחקים האולימפיים גם משחי שחייה במים פתוחים למרחק של 10 ק\"מ.\n\n",
    "pageid": 936025
  },
  {
    "title": "תנוחות מין",
    "extract": "תנוחות מין הן תנוחות המשמשות בעת קיום יחסי מין. קיים מגוון גדול של תנוחות מין, אותן ניתן לחלק לשלוש קטגוריות עיקריות: תנוחות הכרוכות בחדירה (משגל נרתיקי או יחסי מין אנאליים), תנוחות שאינן כרוכות בחדירה (חיכוך של איברי המין) ותנוחות הכרוכות ביחסי מין אוראליים.",
    "pageid": 956352
  },
  {
    "title": "אבנר נתניהו",
    "extract": "אבנר נתניהו (נולד ב-10 באוקטובר 1994) הוא בנם הצעיר של ראש ממשלת ישראל בנימין נתניהו ורעייתו שרה.\n\n",
    "pageid": 1766763
  },
  {
    "title": "אדיב שישכלי",
    "extract": "אדיב אבן חסן שישכלי (בערבית: أديب الشيشكلي; 1909 – 27 בספטמבר 1964) היה מנהיג צבאי סורי ונשיא סוריה בשנים 1953–1954.",
    "pageid": 599414
  },
  {
    "title": "אדם",
    "extract": "אדם או אדם נבון (שם מדעי: Homo sapiens, בלטינית: \"הומו\" – אדם, \"סָפִּיֶינס\" – חושב או תבוני) על פי ההגדרה המדעית הביולוגית, הוא מין של יונק במשפחת ההומינידיים, והמין היחיד שנותר כיום בתת-השבט הומינינים. כל בני-האדם בני-ימינו, וכן בני אדם בעבר אשר היו זהים מבחינה אנטומית לבני אדם בני-ימינו, מסווגים לתת-מין אדם נבון מודרני (Homo sapiens sapiens). סיווג זה נועד להבדילם ממינים נכחדים קרובים אך שונים באנטומיה שלהם, כמו האדם הניאנדרטלי, שמסווג כתת-מין נפרד בתוך המין \"אדם נבון\" או כמין נפרד בסוג אדם (Homo). האדם הנבון המודרני נחשב לתת-המין היחיד ששרד עד ימינו מבין תת-המינים של הומו ספיינס, מבין הסוג הומו ומבין תת-השבט הומינינים.\nהאדם ייחודי בעולם החי במוחו הגדול (יחסית לגודל גופו) יותר מכל בעלי החיים: גדול פי שלושה בערך אפילו ממוחות קופי האדם הקרובים אליו ביותר, שימפנזה וגורילה. האדם נבדל מהם גם בהליכתו הזקופה על שתי גפיו האחוריות, בהתאמת זרועותיו ואצבעות ידיו לשימוש מתקדם בכלים, וביכולת הדיבור שלו. הוא מאכלס מגוון עשיר של בתי גידול יבשתיים, יותר מכל בעל חיים אחר, ומשנה את בתי הגידול שלו כך שיתאימו לצרכיו ולמחייתו, ובכך נחשב למין מהנדס סביבה. הוא מתאפיין בתודעה ובהכרה מפותחות, ביכולתו המתקדמת להמציא ולהשתמש באומנות, בטכנולוגיה, במדע, בסמלים מופשטים דוגמת אלו המשמשים בשפה ובכתב, ברעיונות, בדמיונות, באידאולוגיות ובמוסדות חברתיים מורכבים.\nלאדם יש גם את היכולת לרפלקציה עצמית, דהיינו יכולת התבוננות פנימית וניתוח עצמי.\nהאדם נפוץ כיום בכל יבשות כדור הארץ, והוא חי דרך קבע בכולן למעט באנטארקטיקה.\nבני אדם מודרניים התפתחו לראשונה ביבשת אפריקה לפני כ-200 אלף שנה, ולאחר מכן החלו להתפשט בהדרגה לשאר יבשות העולם הישן, ולאחר מכן גם לאמריקה, תוך החלפה והטמעה של אוכלוסיות אדם קדומות יותר שחיו במזרח התיכון, באירופה ובאסיה. לאורך מרבית הפרהיסטוריה הם חיו כציידים-לקטים, ורק לפני כעשרת אלפי שנים החלו לביית צמחים ובעלי חיים בהיקף נרחב לצורך חקלאות. לפני כחמשת אלפי שנים לכל היותר פיתחו לראשונה כתב, והחלו לתעד את ההיסטוריה שלהם. במאות השנים האחרונות, אפשרו המהפכה התעשייתית וחידושי המדע גידול מהיר באוכלוסיית האנושות, והיא מונה כיום כ-8 מיליארד נפש.",
    "pageid": 697376
  },
  {
    "title": "אוזבקיסטן",
    "extract": "רפובליקת אוזבקיסטן (באוזבקית: Oʻzbekiston Respublikasi, ברוסית: Республика Узбекистан) היא מדינה השוכנת במרכז אסיה. בעברה הייתה חלק מברית המועצות, וב-1 בספטמבר 1991 הפכה למדינה עצמאית.\nהמדינה גובלת באפגניסטן בדרום, בקזחסטן בצפון ובמערב, בקירגיזסטן במזרח, בטג'יקיסטן בדרום-מזרח, ובטורקמניסטן בדרום-מערב.\nרוב תושבי אוזבקיסטן הם מוסלמים, והיא אף חברה בארגון לשיתוף פעולה אסלאמי.",
    "pageid": 4339
  },
  {
    "title": "אנגלית",
    "extract": "אנגלית (באנגלית: English) היא שפה ממשפחת השפות הגרמאניות שמקורה באנגליה, והיא אחת השפות המדוברות ביותר בעולם. השפה רכשה לה מעמד דומיננטי והיא השפה המרכזית והרשמית בארצות רבות. אנגלית נלמדת ומובנת יותר מכל שפות העולם, משמשת שפה שנייה ושפה רשמית במדינות רבות, ולרוב מוגדרת כ\"לינגואה פרנקה\" בזכות השפעתה העצומה בתחומים רבים.\nעל־פי הערכות, יש בעולם בין 500 מיליון ל־1.8 מיליארד דוברי אנגלית ברמה כלשהי, בין כשפת אם או כשפה שנייה. מתוכם, בין 300 ל־450 מיליוני בני אדם מדברים אנגלית כשפת אם. אנגלית היא השפה השלטת במדע, באקדמיה, בתקשורת, בעסקים, בתעופה, בים, בדיפלומטיה, בתיירות, בבידור, במחשבים ובאינטרנט.\nהתפשטות השפה והשפעתה גברו בימי הזוהר של האימפריה הבריטית, אך לא פסקו גם בעת שזו דעכה, בין היתר עקב התעצמותה של ארצות הברית מבחינה מדינית, צבאית, כלכלית, מדעית, טכנולוגית ותרבותית.\nזוהי שפה רשמית בממלכה המאוחדת, אירלנד, קנדה, ניו זילנד, מלטה, הודו, פקיסטן, הפיליפינים, סינגפור, ובמספר מדינות באפריקה, באמריקה הלטינית ובאיי אוקיאניה.\nבארצות הברית ובאוסטרליה לא מוגדרת שפה רשמית, אך השפה האנגלית משמשת את ממשלותיהן ואת תושביהן יותר מכל שפה אחרת.\n\n",
    "pageid": 908647
  },
  {
    "title": "ארבעת המופלאים",
    "extract": "ארבעת המופלאים (באנגלית: The Fantastic Four) הם קבוצה בדיונית של גיבורי-על המופיעים בחוברות הקומיקס ביקום מארוול קומיקס. הקבוצה הופיעה לראשונה בחוברת Fantastic Four #1 מנובמבר 1961 ונוצרה על ידי הכותב סטן לי והמאייר ג'ק קירבי. ארבעת המופלאים הם קבוצת גיבורי העל הראשונה בחברת מארוול קומיקס. אף על פי שמבנה חברי הקבוצה השתנה רבות, הקבוצה נשארה מורכבת מהארבעה אשר נחשפו לקרניים הקוסמיות בתחילת הסדרה.\nארבעת המופלאים הם מיסטר פנטסטיק, האשה הבלתי נראית, הלפיד האנושי והדבר, שקיבלו את כוחותיהם לאחר שנחשפו לקרניים קוסמיות במשימה בחלל. מיסטר פנטסטיק הוא האלטר אגו של ריד ריצ'רדס, מדען שביכולתו למתוח את גופו כגומי, אשר נחשב לאדם החכם ביותר ביקום מארוול. הוא משמש כמנהיג הקבוצה, ובשלב מאוחר יותר בסדרה הוא מתחתן עם סוזן סטורם. האישה הבלתי-נראית היא האלטר אגו של סוזן סטורם, היכולה להפוך לבלתי נראית בכל רגע נתון וליצור שדה אנרגיה סביב גופה. הלפיד האנושי הוא האלטר אגו של ג'ונתן \"ג'וני\" לואל ספנסר סטורם, אחיה של סוזן, שידוע כרודף שמלות צעיר. הוא יכול להפוך את גופו לעשוי מאש, לירות מהידיים כדורי אש ולעוף, כשהוא נוהג לקרוא בסיסמה !Flame On (\"להבות הפעל\") ומכסה את גופו בלהבות. הדבר הוא האלטר אגו של בן גרים, חברו הטוב אך הזעפן של ריד מהקולג', שמחזיק בכוח מוגבר מאוד שמתחזק וגובר עם הזמן ואשר גופו עשוי מסלע קשיח, דבר המקנה לו חסינות כנגד רוב הפגיעות הפיזיות, לרבות כדורים חודרי-שריון ואש רותחת. סיסמת הקרב שלו היא \"!It's clubberin' time\" (\"זה זמן החבטות\") שנהפכה לקאלט בעולם הקומיקס. בניגוד לשאר חברי הקבוצה שיכולים לשנות את מראם כל הזמן, מראהו של בן כדמוי אבן כל הזמן, דבר שלא היה מרוצה ממנו עד היום. בקומיקס מזכירים שהוא ממוצא יהודי מברוקלין ששמו המלא בנג'מין ג'ייקוב גרים.\nבניגוד להרבה גיבורי-על אחרים, זהותם של הארבעה ידועה לציבור, וזה הפך אותם ממדענים לסלבריטאים. הארבעה חשפו לראשונה את כוחות העל שלהם לציבור כאשר מפלצת ענקית בקעה מהאדמה ומאז הפכו לקבוצת גיבורי העל הראשונה. עם השנים עזבו חברי הקבוצה והגיעו במקומם חברים חדשים, אך לא להרבה זמן, כאשר הארבעה נשארים חברי היסוד. הקבוצה מתפקדת גם כמשפחה לא מתפקדת, כאשר במהלך הסדרה הם מטפלים גם בחייהם הפרטיים, מתרחשות מריבות בין ריד לסו, ומתוארים התנהגותו הפזיזה של ג'וני ומצבי הרוח המשתנים של בן. בנוסף הארבעה מיודדים עם גיבורי-על אחרים, שהבולטים ביניהם הם ספיידרמן והגולש הכסוף. מפקדתם היא בניין בקסטר בניו יורק, אשר משמש גם כביתם.\nהנבלים הראשיים של ארבעת המופלאים כוללים את דוקטור דום, איש החפרפרת, מאסטר הבובות, דיאבלו, והנבלים הקוסמיים גלקטוס וגזע הסקרול.\nלכותרי הסדרה קיימת גם גרסת אולטימייט מחודשת וצעירה יותר, המתרחשת בעולם החדש של מארוול אולטימייט מארוול. כאן ארבעת החברים המוכרים מקבלים את כוחותיהם כשניסוי משתבש בלב המדבר, ניסוי שעבדו עליו כל חייהם יחד עם החברה המדעית הגדולה של דוקטור סטורם, אביהם של סו וג'וני. אך כאן גם אדם אחר בן גילם שהיה שותף לניסוי נפגע מהתאונה, בשם ויקטור וון דום, שהפך לאויבם הראשי של הארבעה, דוקטור דום.\nדמויותיהם של מיסטר פנטסטיק, האשה הבלתי נראית, הלפיד האנושי והדבר מדורגים במקומות ה-40, 66, 46 וה-18, בהתאמה, ברשימת מאה גיבורי-העל הגדולים ביותר, לפי אתר IGN.",
    "pageid": 101761
  },
  {
    "title": "ארצות הברית במשחקים האולימפיים",
    "extract": "ארצות הברית משתתפת במשחקים האולימפיים מאז חידושם בעת החדשה, באולימפיאדת אתונה (1896). היא נעדרה מהם מאז רק פעם אחת, כשהחרימה את אולימפיאדת מוסקבה (1980), במחאה על הפלישה הסובייטית לאפגניסטן. לחרם זה הצטרפו 64 מדינות נוספות. במשחקי החורף השתתפה ארצות הברית ברציפות מאז היווסדם, באולימפיאדת שאמוני (1924).\nלאורך השנים צברו הספורטאים האמריקאים 2,656 מדליות, מהן 1,070 מדליות זהב, וארצות הברית מוליכה את טבלת המדליות של כל הזמנים בהפרש ניכר מהבאות אחריה. מבין 26 האולימפיאדות בהן השתתפה, ב-18 דורגה במקום הראשון, ב-8 דורגה במקום השני ובשתיים דורגה במקום השלישי.\nהענפים בהם השיגו הספורטאים האמריקאים את מירב המדליות הם אתלטיקה (828 מדליות, מהן 342 מדליות זהב) ושחייה (609 מדליות, מהן 268 מדליות זהב). בשני ענפים אלה מוליכה ארצות הברית את טבלאות המדליות של כל הזמנים, כמו גם ב-15 ענפים נוספים: קליעה (116 מדליות, מהן 57 מדליות זהב), קפיצה למים (144, 49), איגרוף (114, 50), חתירה (89, 33), כדורסל (30, 25), טניס (39, 21), כדורעף חופים (10, 6), כדורגל (8, 4), גולף (13, 5), סופטבול (5, 3) רוגבי (2 מדליות, שתיהן מזהב), קרוקט (3,1) וז'ו דה פאם (1). בתשעה ענפים נוספים מדורגת במקום השני בטבלאות המדליות של כל הזמנים: היאבקות והתעמלות מכשירים (אחרי ברית המועצות), שיט ומשיכת חבל (אחרי בריטניה), קשתות (אחרי קוריאה הדרומית), שחייה צורנית (אחרי רוסיה), בייסבול (אחרי קובה), לקרוס (אחרי קנדה). בהרמת משקולות, טאקוונדו, כדורעף ופולו מדורגת ארצות הברית במקום השלישי, ברכיבה במקום הרביעי, ובאופניים ובכדורמים במקום החמישי.\nחמשת הענפים האולימפיים היחידים שנערכים בהם תחרויות כיום, ושהאמריקאים טרם זכו בהם במדליות הם בדמינטון, התעמלות אמנותית, טניס שולחן, טרמפולינה וכדוריד.\nבמשחקי החורף מדורגת ארצות הברית במקום השני בטבלת המדליות של כל הזמנים, אחרי נורווגיה, עם 305 מדליות, מהן 105 מדליות זהב. הענף הבולט ביותר הוא החלקה מהירה (68 מדליות, מהן 29 מדליות זהב), בו מדורגת ארצות הברית במקום השני אחרי הולנד. הענף הבולט השני הוא סקי אלפיני (47 מדליות, מהן 17 מדליות זהב), ובו מדורגת ארצות הברית במקום השלישי, אחרי אוסטריה ושווייץ. בארבעה ענפים מוליכה ארצות הברית את טבלת המדליות: החלקה אומנותית (51 מדליות, מהן 15 מדליות זהב), גלישת שלג (31 ו-14), סקי חופשי (25 ו-9) וסקלטון (8 ו-3). בשני ענפים מדורגת ארצות הברית במקום השלישי - מזחלות (אחרי גרמניה ושווייץ) והוקי קרח (אחרי קנדה וברית המועצות), ובענף נוסף, החלקה מהירה במסלול קצר, היא מדורגת במקום הרביעי. ענף החורף היחיד בו מתקיימות תחרויות כיום, ושאף ספורטאי אמריקאי לא זכה בו במדליה אולימפית הוא ביאתלון.",
    "pageid": 607141
  },
  {
    "title": "בית\"ר ירושלים",
    "extract": "בית\"ר ירושלים היא מועדון כדורגל ישראלי מירושלים, המשתייך לאגודת הספורט בית\"ר. קבוצת הכדורגל הבכירה של המועדון משחקת בליגת העל – ליגת הכדורגל הבכירה בישראל. המועדון הוקם ב-1936, והחל משנות השבעים, נחשב לאחד הבכירים והאהודים ביותר בכדורגל הישראלי. המועדון חבר שותף בארגון המועדונים האירופיים.\nהקבוצה נוהגת לשחק בתלבושת צהובה-שחורה. אצטדיונהּ הביתי של הקבוצה, החל משנת 1991, הוא אצטדיון טדי, הממוקם בשכונת מלחה, ירושלים ומכיל 31,733 מקומות ישיבה. קודם לאצטדיון טדי, שיחקה הקבוצה בשנותיה המוקדמות באצטדיון ימק\"א.\nלזכות בית\"ר שש אליפויות ישראל, שמונה גביעי מדינה, שלוש זכיות בגביע הטוטו ושתי זכיות בתואר אלוף האלופים. בית\"ר ירושלים היא הקבוצה הראשונה בתולדות הכדורגל הישראלי ששיחקה במפעל במסגרת אירופאית, במשותף עם הפועל באר שבע, כאשר השתתפה בגביע האינטרטוטו לעונת 1976/1977.\nהחל משנת 2022 נמצא המועדון בבעלות איש העסקים ברק אברמוב.",
    "pageid": 48329
  },
  {
    "title": "בית טארגאריין",
    "extract": "בית טארגאריין הוא בית אצולה דמיוני המופיע בסדרת הספרים \"שיר של אש ושל קרח\" שכתב ג'ורג' ר. ר. מרטין.\nלאורך הסדרה בית טארגאריין מהווה שחקן חשוב בעלילה ופרקים רבים בספרים סובבים סביב הנצר האחרון לבית טארגאריין דאינריז טארגאריין.",
    "pageid": 187582
  },
  {
    "title": "ברייקינג במשחקים האולימפיים",
    "extract": "ברייקינג יופיע לראשונה כספורט אולימפי באולימפיאדת פריז שתיערך בשנת 2024 בפריז שבצרפת. הוועד האולימפי הבין-לאומי אישר את צירופו של הענף לתוכנית התחרויות של המשחקים האולימפיים כחלק מרפורמת 2020 של הוועד במטרה לייצר עניין ולהביא קהל צעיר וחדש למשחקים.",
    "pageid": 2246082
  },
  {
    "title": "ברק רביד",
    "extract": "ברק רביד (נולד ב-22 במאי 1980) הוא עיתונאי ישראלי. משמש ככתב ופרשן מדיני באתר וואלה וכפרשן מדיני ברשת CNN. בעבר שימש ככתב המדיני של \"חדשות 13\" ו\"הארץ\". הוא כותב גם טורים ודיווחים באנגלית לאתר החדשות האמריקאי אקסיוס.",
    "pageid": 1278366
  },
  {
    "title": "ג'ודוקא",
    "extract": "ג'וּדוֹקָא או ג'וּדַאי (ביפנית: 柔道家) הוא אדם המתאמן בג'ודו.\nההבדלים בין הג'ודוקא הם בחגורות – כאשר הג'ודוקא מתקדם, הוא מקבל חגורה לפי מספר השנים שבהן הוא מתאמן או לפי הצלחה בתחרויות (בחגורות הגבוהות יותר).\nהג'ודוקא מתחיל בחגורה לבנה, וצריך להתאמן כ-14 שנה (בממוצע) בג'ודו על מנת לקבל את החגורה השחורה - החגורה שהיא כמעט הגבוהה ביותר בג'ודו. בין חגורות אלו, על הג'ודוקא לקבל את חגורות הקיו (級 ,kyū; הפירוש המילולי: \"דרגה\"), או חגורות החניך. צבען של החגורות מצביע על רמת הג'ודוקא בתחום. החגורות, מהדרגה הנמוכה לגבוהה, הן: צהובה, כתומה, ירוקה, כחולה וחומה. לעיתים עליו לקבל גם את חגורות הביניים, שהן: צהובה-לבנה, צהובה-כתומה, כתומה-ירוקה וירוקה-כחולה. על מנת לקבל את החגורות יש לעבור מבחן. עם כל חגורה מתווספים עוד תרגילים בהם הג'ודוקא צריך להראות מיומנות ועליו לקבל ציון גבוה יותר.\nלעומת ארצות אחרות בהן ניתן לעבור לחגורה חומה כבר בגיל 12 ללא ניקוד בתחרויות, לחגורות חומה ושחורה בישראל צריך גם להתקדם בתחרויות בהצטיינות (המעבר מחגורה כחולה לחומה עשוי להימשך בין 5 ל-6 שנים) ולהיות בגיל 15 ומעלה. כמו כן, על הג'ודוקא לעבור את המבחן עם ציון כמעט מקסימלי (בערך 100%).\nלאחר שהג'ודוקא עובר את המבחן, הוא מקבל את החגורה השחורה בדרגת דאן-1 (一段 ,Ichidan). \"דאן\" (段 ,dan) פירושו ביפנית \"דרגה\" או \"שורה\". על מנת לעבור את כל דרגות הדאן, על הג'ודוקא להתקדם בתחרויות במשך כ-20 שנה ואף יותר. רק מעטים מקבלים את חגורת \"דאן השיש\", היא החגורה האדומה-לבנה. מעטים עוד יותר קיבלו את החגורה האדומה (דאן 9–10), ואת הדרגה הגבוהה ביותר, דאן 12, קיבל לאחר מותו רק מייסד הג'ודו, פרופסור ג'יגורו קאנו (嘉納治五郎 ,Kanou Jigorou; ביפנית שם המשפחה, במקרה זה קאנו, מופיע לפני השם הפרטי).",
    "pageid": 71137
  },
  {
    "title": "גלעד שליט",
    "extract": "גלעד שליט (נולד ב־28 באוגוסט 1986) הוא ישראלי שנחטף בהיותו חייל צה\"ל בשירות סדיר, באזור כרם שלום ב־25 ביוני 2006 על ידי מחבלים פלסטינים, שהשתייכו לארגוני הטרור חמאס, ועדות ההתנגדות העממית וצבא האסלאם. שליט הוחזק בשבי ברצועת עזה במשך כחמש שנים וארבעה חודשים (1,941 ימים). במסגרת עסקה בין ישראל לחמאס הוא שוחרר והושב לישראל ב-18 באוקטובר 2011, תמורת שחרור 1,027 אסירים ביטחוניים, בהם מאות אסירי עולם.",
    "pageid": 212034
  },
  {
    "title": "דולאן אבו סלאח",
    "extract": "",
    "pageid": 2359724
  },
  {
    "title": "דופמין",
    "extract": "דופמין (באנגלית: DA - Dopamine) הוא תרכובת אורגנית ממשפחות הקטכולאמינים והפנתילאמינים. הוא מתפקד הן כהורמון והן כמוליך עצבי (נוירוטרנסמיטר) וממלא מספר תפקידים חשובים במוח ובגוף.\nהדופמין פועל הן במערכת העצבים המרכזית והן במערכת העצבים ההיקפית והוא אחד החומרים המשתתפים במהלך הסינתזה של אפינפרין ונוראפינפרין.\nלחוסר או עודף של דופמין השפעה גדולה במספר גדול של הפרעות ומחלות, ובתוכן סכיזופרניה, מחלת פרקינסון, דיכאון מז'ורי, הפרעה דו-קוטבית והפרעות קשב. על בסיס ידע זה פותחו תרופות רבות במטרה להתערב בפעילות הדופמין.\n\nהנוסחה הכימית של הדופמין היא (C6H3(OH)2-CH2-CH2-NH2). הדופמין משתייך למשפחת הקטכולאמינים, יחד עם אדרנלין ונוראדרנלין. זוהי קבוצת משנה של קבוצת התרכובות המונואמינים, המכילה גם את הסרוטונין.",
    "pageid": 13398
  },
  {
    "title": "האיטי",
    "extract": "רפובליקת האיטי (בצרפתית: République d'Haïti; בקריאולית האיטית: Repiblik Ayiti) היא מדינה במערב האי היספניולה שבאיי הודו המערבית, הנקראים גם האיים הקריביים. במזרחה האיטי גובלת ברפובליקה הדומיניקנית, וגבול ימי עם ג'מייקה, קובה ואיי טרקס וקייקוס.\nבירתה ועיר הנמל הראשית בה היא פורט-או-פרנס. רוב שטחה הררי ומאוכלס בצפיפות וגודלה כ-27,750 קילומטר רבוע. כלכלתה מבוססת על חקלאות (קנה סוכר, קסאווה, אורז, קפה וקקאו) ועל תעשייה קלה. בשנת 2020 מונה אוכלוסיית המדינה כ־11 מיליון תושבים, רובם קתולים.",
    "pageid": 35341
  },
  {
    "title": "האימפריה העות'מאנית",
    "extract": "האימפריה העוֹתְ'מָאנִית (בטורקית עות'מאנית: دولت علیۂ عثمانیہ, בטורקית מודרנית: Osmanlı İmparatorluğu, בערבית: الدولة العثمانية. נכתב גם: האימפריה העותמאנית) הייתה אימפריה שהתקיימה במשך 624 שנים, משלהי המאה ה-13 עד תחילת המאה ה-20, והשתרעה מדרום-מזרח אירופה עד לצפון אפריקה וחצי האי ערב. האימפריה העות'מאנית הייתה בין הכוחות הפוליטיים העיקריים בעולם מהמאה ה-15 עד תחילת המאה ה-18, והיוותה איום על מדינות אירופה עד שהתפרקה, לאחר מלחמת העולם הראשונה, ופינתה את מקומה לטורקיה המודרנית.",
    "pageid": 16330
  },
  {
    "title": "התעמלות באולימפיאדת טוקיו (2020)",
    "extract": "תחרויות ההתעמלות באולימפיאדת טוקיו (2020) התקיימו בשלוש קטגוריות שונות: התעמלות מכשירים, התעמלות אומנותית וטרמפולינה. כל התחרויות התקיימו במרכז ההתעמלות אריאקה. התחרויות החלו ב-24 ביולי 2021 והסתיימו ב-8 באוגוסט 2021. בתחרויות לקחו חלק 324 ספורטאים מ-63 מדינות שונות.\nישראל שלחה נציגות של 10 מתעמלים לתחרויות ההתעמלות בטוקיו, ולראשונה זכתה במדליות בענף כאשר ארטיום דולגופיאט זכה במדליית זהב בתרגיל הקרקע בהתעמלות מכשירים ולינוי אשרם זכתה במדליית זהב בתחרות הקרב-רב בהתעמלות אומנותית.",
    "pageid": 2008995
  },
  {
    "title": "התעמלות במשחקים האולימפיים",
    "extract": "תחרויות התעמלות נערכו בכל אולימפיאדה בעת החדשה מאז חידושם של המשחקים האולימפיים באתונה 1896. ענף ההתעמלות נחשב לאחד משלושת הענפים הפופולריים במשחקים, לצד האתלטיקה והשחייה. באולימפיאדת אמסטרדם 1928, נוספו גם תחרויות הנשים להתעמלות המכשירים לאחר 32 שנים שבהן התחרו גברים בלבד. תחרויות התעמלות אומנותית נוספו למשחקים האולימפיים בלוס אנג'לס 1984 ותחרויות הטרמפולינה נוספו בסידני 2000.\n\n",
    "pageid": 1281105
  },
  {
    "title": "חדשות 13",
    "extract": "חדשות 13 (בעבר: \"החדשות 13\", \"חדשות 10\", בין 2003 ל-31 באוקטובר 2017 ו\"חדשות עשר\", החל מ-1 בנובמבר 2017 עד 15 בינואר 2019), הוא שם המותג של חברת \"חדשות 13 בע\"מ\" המפיקה את תוכניות החדשות והאקטואליה המשודרות בערוץ 13. החברה פועלת בהתאם להוראות חוק הרשות השנייה לטלוויזיה ורדיו. רם לנדס היה מקים החברה והמנכ\"ל הראשון שלה, וכיום בעל השליטה בה הוא המיליארדר הלונדוני לן בלווטניק.\nב-1 בנובמבר 2017, שונה שם המותג מ\"חדשות 10\" ל\"חדשות עשר\" בעקבות מיתוג מחדש של ערוץ 10 והמעבר לשדור באפיק 14. ב-16 בינואר 2019, השתנה שם המותג של \"חדשות עשר\" פעם נוספת ל\"החדשות 13\". זאת, עקב מיזוג רשת וערוץ עשר והפיכת החברה להיות מפיקת החדשות של ערוץ 13. ב-1 במרץ 2020, יום לפני הבחירות לכנסת העשרים ושלוש, הושק האולפן החדש של החברה בנווה אילן, ויחד איתו שונה שם המותג ל\"חדשות 13\".",
    "pageid": 96204
  },
  {
    "title": "חטיבת החרמון",
    "extract": "חטיבת החרמון (חטיבה 810) הייתה חטיבה מרחבית באוגדת הבשן שהייתה האחראית על גזרת החרמון. היא נסגרה שוב ב-2024 ונפתחה מחדש בתור \"חטיבת ההרים\". מפקדה האחרון של החטיבה היה אלוף-משנה אבינועם אמונה. לחטיבת ההרים תג יחידה חדש במקום התג הישן של 810",
    "pageid": 1215727
  },
  {
    "title": "חטיבת ירושלים",
    "extract": "חטיבת ירושלים (חטיבה 16) היא חטיבת מילואים חיל רגלים (חי\"ר) בצה\"ל, שלחמה בכל מלחמות ישראל.\nהחטיבה הוקמה בשלבים. לקראת סוף מלחמת העצמאות הוקמה חטיבת מחוז על בסיס לוחמי ההגנה (חיילי חי\"ש, חי\"מ), האצ\"ל והפלמ\"ח ממרחב ירושלים. בתחילת 1949 הוקמה חטיבה 16/160 באזור המרכז ותל אביב. החטיבה הועברה לירושלים כמה חודשים לאחר הקמתה. לקראת סוף 1949 הוחלט להקים חטיבת מחוז 16 (שנקראה חטיבת ירושלים) ממיזוג חיילי חטיבת עציוני (חטיבה 6), חטיבת המחוז וחטיבה 16/160. בחטיבת המחוז המוקמת היו שמונה גדודי מילואים (ארבעה גדודי חי\"ר וארבעה גדודי חי\"מ). בנוסף לגדודי החי\"ר היו כפופים לחטיבה גם סיירת חטיבתית, כוחות שריון (18 טנקים), ארטילריה (מרגמות כבדות), הנדסה, הג\"א (8,000 חיילים) והגנה מרחבית (5,000 חיילים).\nבהקמתה היה יעודה העיקרי של החטיבה ההגנה על ירושלים והפרוזדור שהוליך אליה, ובמיוחד הר הצופים והקו העירוני, אולם עם השנים השתנה היעוד והרכב הכוחות, ואין קשר בין החטיבה לבין ירושלים. עד שנת 1974 היה מחנה שנלר מחנה הקבע של החטיבה, ועד שנות התשעים של המאה ה-20 היו רוב חיילי החטיבה בני העיר ירושלים וסביבתה. לאחר מלחמת יום הכיפורים פוצלה חטיבה 16 לשתי חטיבות: חטיבת חיר\"מ (חי\"ר מעולה) 97 וחטיבת חי\"ר 266. בשנת 1985 נסגרה חטיבה 266 וחטיבת חיר\"מ 97 הפכה לחטיבה 310. בשנת 2010 נערך בגבעת התחמושת בירושלים טקס בו הוחזר לחטיבה 310 מספרה המקורי, 16, במעמד ראש העיר. נכון ל-2021, חטיבה 16 היא חטיבת חיר\"מ במילואים השייכת לעוצבת סיני.\nעד שנת 2009 היה מפקד החטיבה גם מפקד משמר הכבוד בטקס פתיחת יום הזיכרון לחללי מערכות ישראל ברחבת הכותל, אחראי על סידורי הקבורה של מנהיגי העם בחלקת גדולי האומה בהר הרצל, ואחראי על מצעדי צה\"ל שהתקיימו בירושלים.",
    "pageid": 233124
  },
  {
    "title": "חיפה",
    "extract": "חֵיפָה (בערבית: حيفا) היא עיר באזור הכרמל, השלישית בגודל אוכלוסייתה בישראל (אחרי ירושלים ותל אביב-יפו), בעלת אוכלוסייה מעורבת עם מיעוט ערבי. היא חברה בארגון פורום ה-15, משמשת מרכזה של מטרופולין חיפה, בירת מחוז חיפה והיא מרכז עירוני חשוב והגדול ביותר בצפון ישראל. חיפה המשתרעת על פני כ-70 קמ\"ר, היא העיר עם השטח ה-6 בגודלו בישראל ומונה כ-300,000 תושבים.\nחיפה היא מרכז תחבורה, תעשייה ותרבות חשוב ומשפיע על כל מדינת ישראל ואחד ממרכזי הסחר הימי של ישראל. מראשית ימיה, הייתה עיר נמל. גם בשנות האלפיים, אחד מסמלי העיר הוא נמל חיפה, שהוא אחד משני נמלי המסחר הגדולים של ישראל.",
    "pageid": 678474
  },
  {
    "title": "ט\"ו באב (מועד)",
    "extract": "ט\"ו באב (חמישה עשר בחודש אב) מצוין ביהדות כמועד בסימן פיוס, אהבה ונחמה בעם ישראל.\nהמשנה במסכת תענית מתארת את ט\"ו באב בימי קדם כיום שבו בנות ישראל היו לובשות בגדי לבן שאולים (כדי שלא לבייש את מי שאין לה בגד) ויוצאות לרקוד בכרמים כדי למצוא חתן. תאריך זה בולט במיוחד לאור המשפט שם: \"לא היו ימים טובים לישראל כחמישה-עשר באב וכיום הכיפורים\" (פרק ד', משנה ח').\nחז\"ל מנו סיבות היסטוריות שונות לחג זה, והיו מן החוקרים שהציעו סיבות הקשורות לאורח החיים החקלאי באותם ימים. לאורך שנות הגלות השתמר זיכרונו בהלכה כיום שלא אומרים בו תחנון ועל פי תורת הסוד מגבירים בו את לימוד התורה.",
    "pageid": 7273
  },
  {
    "title": "טום דיילי",
    "extract": "תומאס (טום) רוברט דיילי, OBE (באנגלית: Thomas Robert (Tom) Daley; נולד ב-21 במאי 1994 בפלימות') הוא קופץ למים אנגלי, האלוף האולימפי (טוקיו 2020) בקפיצה סינכרונית מפלטפורמה קשיחה מ-10 מטר, פעמיים אלוף עולם בקפיצה מ-10 מטר (רומא 2009 ובודפשט 2017) ובתחרות קבוצתית מעורבת (קאזאן 2015), בעל שלוש מדליות ארד אולימפיות (לונדון 2012, ריו דה ז'ניירו 2016, טוקיו 2020) ו-3 פעמים אלוף אירופה (איינדהובן 2008, איינדהובן 2012 ולונדון 2016) בקפיצה מ-10 מטר.",
    "pageid": 499770
  },
  {
    "title": "יהודה ושומרון",
    "extract": "האזור הנקרא בישראל יהודה ושומרון (בראשי תיבות: יו\"ש או איו\"ש), ומוכר גם בשם הגדה המערבית (בערבית: الضِّفَّة الْغَرْبِيَّة, בתעתיק מדויק: אלצ'פה אלע'רביה – אַ־דִּ֗פָّה אַל־עַ'רְבִּיָּה, ובהגייה מקומית, אֶ־דַּ֗פֶّה אֶל־עַ'רְבִּיֶּה; באנגלית: West Bank), הוא שטח הנמצא במזרח התיכון, התחום בין הקו הירוק (מצפון, מערב ודרום) לבין נהר הירדן וים המלח (ממזרח).\nמאז מלחמת ששת הימים (בשנת 1967) ועד היום, מדינת ישראל שולטת בשטחי יהודה ושומרון, אך לא סיפחה אותם לשטחה (למעט מזרח ירושלים). הקהילה הבין-לאומית רואה בשלטון זה, לרוב, כיבוש צבאי לכל דבר, אך ממשלת ישראל לא מקבלת עמדה זאת, ורואה ביהודה ושומרון \"שטחים בסכסוך\" שעתידם אמור להיקבע במשא ומתן בין ישראל לפלסטינים. לפני המלחמה שלטה בשטח ממלכת ירדן (בשנים 1948–1967), שהחילה בו את ריבונותה, וקודם לכן – המנדט הבריטי (1920–1948) ולפניו האימפריה העות'מאנית (1517–1918).\nבית המשפט העליון הישראלי קבע כי מאחר שישראל נמנעה עד כה מלהחיל ריבונות בשטחי יהודה ושומרון, השטח מוגדר כנתון ב\"תפיסה לוחמתית\"; לפיכך, מדינת ישראל טוענת שמעמד השטח הוא \"שנוי במחלוקת\". בראיון ביוני 2019 אמר דייוויד פרידמן, שגריר ארצות הברית בישראל, כי \"בנסיבות מסוימות\" יש לישראל זכות להחיל ריבונות על חלק מיהודה ושומרון.\nהמנהל האזרחי העריך ב־2018 את מספר הפלסטינים בשטחי יהודה ושומרון ומזרח ירושלים גם יחד כנע בין 2.5 ל-2.7 מיליון. על פי הלשכה הפלסטינית המרכזית לסטטיסטיקה מספרם עומד על כ־375,000 במזרח ירושלים וכ־2,815,000 בשאר השטח אך גופים שונים (כולל ה-CIA) הצביעו על ליקויים בטענותיה (כמו ספירה כפולה והתעלמות ממקרי הגירה ומוות), והערכות אחרות מפחיתות את ההערכה ונעות עד 1.75 מיליון בשנת 2015 לפי יורם אטינגר.\nמעמד ההתנחלויות ביהודה ושומרון שנוי במחלוקת: ממשלת ישראל מכירה בהן כלגיטימיות, אך מרבית הקהילה הבין-לאומית רואה בהן הפרה של החוק הבין-לאומי. עמדת הממשל בארצות הברית מורכבת: היועץ המשפטי של משרד החוץ האמריקאי קבע בשנת 1978 כי ההתנחלויות נוגדות את החוק הבין-לאומי, אולם היו נשיאים רפובליקנים שהסתייגו מהגדרה זאת, וגם הממשל הדמוקרטי של ברק אובמה הסתפק לרוב בהגדרתן כ\"מכשול לשלום\". בשנת 2019 הצהיר מזכיר המדינה האמריקאי של ממשל טראמפ כי הממשל מסכים עם עמדתו של הנשיא הרפובליקני רונלד רייגן, ואינו רואה עוד את ההתנחלויות כבלתי חוקיות. לעומת זאת, לאחר הקמת ממשל ביידן הבהירו דוברים רשמיים כי בכל הנוגע להתנחלויות הממשל מחזיק בעמדות הפוכות מאלה של ממשל טראמפ, וכי הוא מגנה את ההחלטה של ממשלת בנט להרחיב את הבנייה בהתנחלויות אך עם זאת לא נאמר במפורש שעמדת הממשל היא שהן בלתי חוקיות.\nהמחלוקת על השטח בין מדינת ישראל לבין הפלסטינים באה לידי ביטוי בעימות פוליטי בזירה הלאומית והבין-לאומית, בקביעת עובדות בשטח ובמאבק מזוין.\nבפוליטיקה הישראלית, הפתרון הרצוי למצב ביהודה ושומרון הוא אחד מסלעי המחלוקת המרכזיים שמבדילים בין השמאל לימין.",
    "pageid": 7293
  },
  {
    "title": "יהודים",
    "extract": "יְהוּדִים, המוכרים גם בשם עַם יִשְׂרָאֵל (או הָעָם הַיְּהוּדִי), הם לאום וקבוצה אתנו-דתית שמקורה על פי המסורת בחלק משבטי ישראל, ובממלכות העבריות ישראל ויהודה, שהיו מתושבי ארץ ישראל שבמזרח התיכון בסוף האלף השני לפנה\"ס. האתניות, הלאומיות, התרבות והדת היהודיות קשורות זו לזו באופן הדוק; האמונה והמסורות של עם ישראל היא היהדות. יחד עם זאת, במהלך ההיסטוריה הצטרפו או צורפו לעם ישראל אישים וקבוצות שונות בתהליך המכונה גיור.\nהאזכור החיצוני הקדום ביותר לקבוצה בשם \"ישראל\" בארץ ישראל הוא בכתובת מצרית משלהי המאה ה-13 לפנה\"ס. למרות ויכוח בין ארכאולוגים בין 'מינימליסטים' (המייחסים חשיבות קטנה לעדות המקרא ומכפיפים אותה לממצאים ארכאולוגים ולעדויות חיצוניות) ל'מקסימליסטים' או שמרנים או אלו המזוהים עם 'ארכאולוגיה מקראית' (כלומר חוקרים המוכנים עקרונית לקבל את עדות המקרא כבעלת תוקף כשלעצמו), מקובלת על רוב החוקרים עובדת קיומו של עם עברי לכל המאוחר במאה ה-10 לפנה\"ס. הוויכוח בין האסכולות הנזכרות מתקיים גם לגבי היקף ואופי ההתיישבות של העם העברי, אך ברור שלכל המאוחר במאה ה-9 לפנה\"ס התבססו באזור שתי ממלכות עבריות מקראיות – ממלכת ישראל וממלכת יהודה – שהתפלגו להן מממלכת ישראל המאוחדת. היהודים נקראים על שם ממלכת יהודה, שנותרה לבדה לאחר חורבן ממלכת ישראל בשנת 722 לפנה\"ס, וחורבנה של ממלכת יהודה בשנת 586 לפנה\"ס עם גלות בבל. עם שיבת ציון, החלה תקופת בית שני, ברובה חיו תושבי יהודה תחת שלטון זר, למעט תקופה קצרה של שלטון עצמאי בימי החשמונאים. במקביל שגשגה פזורה יהודית גדולה בכל אגן הים התיכון, ובתקופה הרומית הגיע אחוז היהודים באוכלוסיית העולם לשיא היסטורי. עם זאת במהלך מרידות יהודה ברומא מקרב פרובינקיה יוּדַיְאָה (בלטינית: Provincia Iudaea), יהודים רבים נהרגו, נעקרו, הוגלו, או נמכרו לעבדות, וחבל יהודה כמעט התרוקן כולו מיושביו. לאחר המרידות מרכז כובדו של היישוב היהודי עבר לגליל, ומאוחר יותר לבבל השכנה.\nהיישוב היהודי בארץ ישראל המשיך להצטמצם תחת השלטון הביזנטי והמוסלמי, עד שהגיע לשיעור נמוך במיוחד בזמן השלטון העות'מאני, לכל היותר 8% בלבד מאוכלוסיית ארץ ישראל במאה ה-19.\nיהודים המשיכו להתפזר בעולם המוכר (נוצרי ומוסלמי) במהלך ימי הביניים המוקדמים והמאוחרים, ועל פי הערכות מקובלות, עמד מספר היהודים בעולם בשנת 1700 על כ-650 אלף נפש. על קהילות וותיקות בארצות האסלאם ובאיטליה נוספו קהילות קטנות במערב אירופה, וקהילות ביניניות במרכז ובמזרח אירופה ובספרד. ב-1290 גורשו יהודי אנגליה, במהלך המאה ה-14 גורשו יהודי צרפת, ובסוף המאה ה-15 גורשו היהודים מספרד. חלקם נדדו לאירופה, חלקם לצפון אפריקה ולאורך השנים גם לרחבי האימפריה העות'מאנית.\nבעולם כולו היו בשנת 1800 כ-2.25 מיליון יהודים בלבד, אך מספרם גדל פי 4.5 תוך מאה שנה, ועמד על יותר מ-10 מיליון בשנת 1900.\nבמקביל השתנו קהילות יהודיות בארצות שונות גם בשל הגירה: יהודי צרפת שמנו ב-1789 לכל היותר 30 אלף נפש, הפכו לקהילה של כ-300 אלף נפש תוך כמאה שנה. בארצות הברית בה חיו ב-1776 לא יותר מ-2000 יהודים, חי ב-1860 מעל ל-250 אלף וב-1924 לפחות 5 מיליון. התחזקות היישוב היהודי בארץ ישראל החלה במהלך המאה ה-19, עם התמורות בתחבורה לארץ-ישראל, שיפור יחסי של המצב בעיקר אחרי 'מלחמת קרים' והגידול במספר היהודים בעולם, שחלק זעיר מהם רצה לממש את מצוות העלייה לארץ. ב-1878 כבר חיו בארץ ישראל כ-24,000 יהודים, ועם הופעת התנועה הציונית, התחזק זרם העלייה אך עדיין היה רק כ-2% מכלל היהודים שהיגרו עד 1924. עליות המוניות יחסית החלו רק מהעלייה הרביעית, והעליה החמישית כמו גם גידול טבעי הביא את אחוז היהודים באוכלוסיית הארץ, עד לכדי כ-650 אלף איש, כ-37% ערב קום המדינה. שואת העם היהודי בידי גרמניה הנאצית ועוזריה באמצע המאה ה-20 הביא להשמדת למעלה משליש מעם ישראל. לאחריה, שארית הפליטה, וכן קהילות נוספות מרחבי העולם, עלו לארץ ישראל.\nמדינת ישראל הוקמה בשנת ה'תש\"ח, היא 1948, כמדינה היהודית היחידה בעולם. חוק השבות של המדינה – מעניק זכות למתן אזרחות ישראלית לכל יהודי בתפוצות. כ־46% מיהודי העולם מתגוררים בישראל, ישראל היא המדינה היחידה בעולם שבה היהודים מהווים רוב (וכן היחידה בעולם שבה היהודים מהווים מעל ל-2% מכלל האוכלוסייה כיום). נכון לשנת 2023 יש ברחבי תבל כ־15.7 מיליון יהודים המהווים כחמישית האחוז מאוכלוסיית העולם.",
    "pageid": 274511
  },
  {
    "title": "יהל\"ם",
    "extract": "יחידה הנדסית למשימות מיוחדות, בראשי תיבות: יהל\"ם (נהגה: יהלום), היא יחידה מובחרת בצה\"ל. היחידה משתייכת לחיל ההנדסה הקרבית ומוכשרת כיחידת קומנדו, אף על פי שאינה שייכת לחיל הרגלים. היחידה היא הסמכות ההנדסית הגבוהה ביותר בצה\"ל, ובעלת יכולות מיוחדות רבות הכוללות, בין השאר, פריצה הנדסית, חבלה התקפית, חבלה וסילוק פצצות, הפעלת רובוטים צבאיים, הגנה מפני איומי אב\"כ, קומנדו הנדסי ולוחמת מנהרות.\nהיחידה פועלת הן בצורה עצמאית והן לצד יחידות מיוחדות אחרות. רוב פעולותיה של היחידה שקטות ומסווגות. בשנים שאחרי יציאת צה\"ל מרצועת הביטחון בדרום לבנון, ועם התרחבות אירועי האינתיפאדה השנייה, גברה בצה\"ל ההכרה בחשיבותה וביכולותיה של היחידה לתת מענה מקצועי ומיידי להריסת בתים ופירוק מטענים ומלכודים. נפח הפעילות שלה גדל באופן ניכר, והפך לאחד מהגדולים בצה\"ל. ככל שהתרחבה פעילות המחבלים במנהרות וסליקים, כך נוצר צורך לתת מענה למתווה זה, בין אם על ידי לוחמים שמתמחים במנהור, ובין באמצעות רובוטים וכלים בלתי מאוישים, יהל\"ם הייתה הבית הטבעי ליכולות אלו. כתוצאה מכך הוחלט על הגדלה משמעותית של היחידה והפיכתה לאגד הנדסי.\nתפקידיה של היחידה מגוונים וכוללים ביצוע משימות הנדסה מיוחדות, הריסות מדויקות, פיצוץ מבנים, חבלה בתשתיות האויב, טיפול בחומרי נפץ, הכנת מטענים ופצצות, נטרול מטעני חבלה של האויב, סילוק פצצות, פינוי שדות מוקשים, הנדסה ופריצה בים וביבשה, לוחמת מנהרות, איתור והשמדה של סליקים ומנהרות הברחה ומנהרות טרור. היחידה מפתחת אמצעים ושיטות בתחום ההנדסה ומכשירה לוחמים ביחידה, בחיל ההנדסה הקרבית ובצה\"ל בתחומים הרלוונטיים.",
    "pageid": 327560
  },
  {
    "title": "ימ\"מ",
    "extract": "הימ\"מ – היחידה הלאומית המיוחדת ללוחמה בטרור – היא היחידה הלאומית של ישראל ללוחמה בטרור. זוהי יחידת העילית של משטרת ישראל ומשמר הגבול ללוחמה בטרור ויחידת ההשתלטות (פריצה וחילוץ בני ערובה) הלאומית הבכירה בישראל, ובנוסף משמשת למשימות משטרה מיוחדות. השם \"ימ\"מ\" הוא ראשי תיבות של \"יחידה מרכזית מיוחדת\" או \"יחידה משטרתית מיוחדת\". הימ\"מ נקראת גם \"היחידה המיוחדת ללוחמה בטרור\" או \"היחידה הלאומית ללוחמה בטרור\". לשם ייצוג היחידה בחו\"ל משתמשת משטרת ישראל בשם Israel's National Counter Terror Unit ולעיתים בשמות Israel's Counter Terrorism Unit או Israel's Counter Terror Unit. היחידה נחשבת לאחת מהיחידות המיומנות והמקצועיות בעולם וליחידה המיומנת ביותר למטרות אלה בקרב כוחות הביטחון הישראליים.\nהימ\"מ הוקמה ב-1974 על ידי מפקד משמר הגבול ניצב חיים לוי, שהטיל על ראובן יעקב (נמרודי) (המפקד הראשון של הימ\"מ) להקים את היחידה כיחידת השתלטות, כמענה לפיגועי חטיפה ומיקוח. בהמשך הוטלו עליה משימות ותפקידים נוספים, שהעיקריים שבהם הם לוחמה בטרור, סיכול ומניעת פיגועים, מעצר מחבלים, הפעלת צלפים ומשימות משטרה מיוחדות. רוב פעילותה מסווגת, אך בעקבות מספר רב של מבצעים מוצלחים לאורך השנים זכתה היחידה למוניטין גבוה בקרב כוחות הביטחון בישראל ובעולם. כיום היא נחשבת לאחת היחידות המקצועיות, המנוסות והטובות מסוגה בעולם, למרות תקציבה הקטן יחסית. הימ\"מ היא אחת היחידות העסוקות ביותר במערכת הביטחון ומבצעת מאות מבצעים ופעולות מדי שנה. מאז 2022 מוגדרת הימ\"מ כיחידה הלאומית של ישראל ללוחמה בטרור.\nכאמור, הימ\"מ היא יחידת ההשתלטות הבכירה של ישראל. יחידות השתלטות נוספות בישראל הן סיירת מטכ\"ל ושייטת 13 של צה\"ל, לוט\"ר אילת – יחידת מילואים צה\"לית, ויחידת מצדה של שירות בתי הסוהר. הימ\"מ מקבילה ליחידות השתלטות ולוחמה בטרור בעולם, כגון יחידות ה-SWAT האמריקניות ויחידת חילוץ בני הערובה של ה-FBI, ה-GIGN הצרפתית, אלפא ואומו\"ן הרוסיות וה-GSG-9 הגרמנית, שהוקמה באירופה בשנות ה-70 של המאה ה-20 בעקבות רצח המשלחת הישראלית באולימפיאדת מינכן כדי להילחם בחטיפות מטוסים על ידי מחבלים פלסטינים.\nהמוטו של היחידה הוא ”אֶרְדּוֹף אוֹיְבַי וְאַשִּׂיגֵם, וְלֹא אָשׁוּב עַד כַּלּוֹתָם”, הלקוח מספר תהילים, פרק י\"ח, פסוק ל\"ח.\n\n",
    "pageid": 60375
  },
  {
    "title": "מארי-ז'וזה פרק",
    "extract": "מארי-ז'וזה פרק (בצרפתית: Marie-José Pérec, נולדה ב-9 במאי 1968) היא אתלטית צרפתייה, אלופה אולימפית זוכת 3 מדליות זהב משתי אולימפיאדות (אטלנטה 1996 וברצלונה 1992), זכתה פעמיים ברציפות ופעמיים אלופת עולם (טוקיו 1991 וגטבורג 1995) בריצת 400 מטר. כמו כן היא מחזיקה בשיא האולימפי בריצה זו. בעלת התוצאה הרביעית בטיבה בעולם בריצה זו בכל הזמנים.\nבטקס הפתיחה של אולימפיאדת פריז 2024 זכתה לכבוד להדליק את הלפיד האולימפי ביחד עם הג'ודוקא טדי רינר.",
    "pageid": 786456
  },
  {
    "title": "מיוחדת (סדרת טלוויזיה)",
    "extract": "מיוחדת היא סדרת טלוויזיה ישראלית, אשר משודרת בכאן חינוכית החל מ-3 ביולי 2022.\nהסדרה זכתה בפרס בינלאומי בפסטיבל \"מיפקום\" 2022 בקטגוריית ייצוג מוגבלויות בסדרה מתוסרטת הטובה ביותר.\nב-25 בדצמבר 2022 פורסם כי הסדרה תחודש לעונה שנייה.\nב-27 ביוני 2023 פורסם כי הסדרה נמכרה לטורקיה וכי תופק שם עיבוד מקומי לסדרה. ב-14 בינואר 2024 פורסם כי העונה הראשונה של הסדרה משודרת בנטפליקס, והיא נמכרה לחברה זאת.\nב-11 ביוני 2024 פורסם הפרומו לעונה השנייה, והוכרז שהעונה השנייה תשודר ב-23 ביוני 2024.",
    "pageid": 2111413
  },
  {
    "title": "מנחם מנדל שניאורסון",
    "extract": "רבי מנחם מנדל שניאורסון (כונה הרבי מלוּבָּבִיץ' בראשי תיבות - רמ\"מ, רמ\"ש או רממ\"ש; י\"א בניסן תרס\"ב, 18 באפריל 1902 – ג' בתמוז תשנ\"ד, 12 ביוני 1994) היה האדמו\"ר השביעי והאחרון של חסידות חב\"ד-לובביץ' מ-י' בשבט ה'תשי\"א, 17 בינואר 1951, ועד פטירתו.\nהקים את מפעל השלוחים ובתי חב\"ד במקומות רבים בעולם, והכריז על עשרה מבצעים לעידוד קיום מספר מצוות. שיחותיו ומאמריו נדפסו בספרים רבים בחייו ולאחר פטירתו. הוא נחשב לאחד מהרבנים הבולטים בתקופתו.\nנודע בעיסוקו הרב למען החשת הגאולה. בשנותיו האחרונות ראו בו חסידיו את המשיח, ורבים מהם מאמינים בכך אף לאחר מותו. השאלה אם האמין בכך בעצמו ואם עודד את האמונה בכך שנויה במחלוקת. עסק רבות גם בניסיונות לתיקון הגדרת יהודי בחוק השבות ולמניעת מסירת שטחים.\nבית מדרשו, השוכן במרכז חב\"ד העולמי – 770 ברובע ברוקלין, ואוהל קברו ברובע קווינס שבניו יורק, משמשים מוקדי עלייה לרגל.",
    "pageid": 89541
  },
  {
    "title": "מפצח האגוזים",
    "extract": "מַפְצֵחַ האגוזים (ברוסית: Щелку́нчик) הוא בלט של המלחין פיוטר איליץ' צ'ייקובסקי, שנוצר על פי הסיפור מפצח האגוזים ומלך העכברים מאת א.ת.א. הופמן.\nביצירה מסופר על ילדה גרמנייה בשם קלרה שטלבאום שמקבלת מתנה לחג המולד, מפצח אגוזים קטן דמוי חייל עשוי בדיל. אחיה של הילדה שובר למפצח האגוזים את היד, קלרה בוכה ולאחר מכן נרדמת. כאשר קלרה מתעוררת, היא מגלה להפתעתה שהחפצים בבית גדולים פי כמה מגודלה שלה. מחור בקיר פורצים מיליוני עכברים ענקיים. מלך העכברים מנסה להרוג את קלרה ואת מפצח האגוזים, אולם בסופו של קרב מוזיקלי גרנדיוזי והרואי, ניצלים השניים. בסוף היצירה הופך מפצח האגוזים לנסיך יפה תואר והוא וקלרה מתחתנים.\nהסיפור פורסם בגרסאות רבות, וכן בספרי ילדים מאוירים.",
    "pageid": 158331
  },
  {
    "title": "נמל התעופה חיפה",
    "extract": "נמל התעופה חיפה על שם אורי מיכאלי (פרסמן) הוא נמל התעופה הבין־לאומי הראשון במדינת ישראל. נמל התעופה חיפה שוכן בכניסה המזרחית לעיר חיפה, סמוך לנמל הקישון. הנמל משרת את התעופה האזרחית ומשמש גם כבסיס צבאי של חיל האוויר הישראלי (בח\"א 21). עד יולי 2012 שימש גם את התעופה הצבאית, אך זו הופסקה ממנו לחלוטין.\nבעבר פעלו בו חברות ישראייר, ארקיע ועוד, אבל פעילותן הופסקה עקב אורך המסלול שאינו מתאים למטוסים המצויים כיום בציי החברות הישראליות.",
    "pageid": 187858
  },
  {
    "title": "סרביה",
    "extract": "הרפובליקה של סֶרְבְּיָה (בסרבית: Република Србија) היא מדינה בלקנית ללא מוצא לים.\nסרביה גובלת בהונגריה בצפון, ברומניה ובבולגריה במזרח, במקדוניה הצפונית, במונטנגרו, בקוסובו ובאלבניה בדרום, ובבוסניה והרצגובינה (ובתוכה עם רפובליקה סרפסקה) ובקרואטיה במערב.\nסרביה הייתה בעבר חלק מהרפובליקה הפדרלית הסוציאליסטית של יוגוסלביה. לאחר פירוק יוגוסלביה הפכה סרביה, יחד עם מונטנגרו, ל\"רפובליקה הפדרלית של יוגוסלביה\" ואחר כך ל\"איחוד המדיני של סרביה ומונטנגרו\". לאחר שגם איחוד זה התפרק בעקבות משאל עם במונטנגרו, הכריזה המדינה על עצמאותה ב-5 ביוני 2006. בפברואר 2008 הכריז מחוז קוסובו שבדרום המדינה על עצמאותו, אך זו טרם הוכרה על ידי האו\"ם.",
    "pageid": 23803
  },
  {
    "title": "עדן סבן",
    "extract": "עדן סבן (נולדה ב-30 בנובמבר 1995) היא שחקנית, פרזנטורית ודוגמנית ישראלית.",
    "pageid": 2037156
  },
  {
    "title": "עוצבת הפלדה",
    "extract": "עוצבת הפלדה (אוגדה 162) היא אוגדה משוריינת רב-זירתית הכפופה לפיקוד הדרום של צה\"ל.\nמפקד האוגדה הנוכחי הוא תת-אלוף איציק כהן.",
    "pageid": 367428
  },
  {
    "title": "עינת הולנד",
    "extract": "עינת הולנד-סייח (נולדה ב-12 בדצמבר 1991) היא שחקנית טלוויזיה ותיאטרון ישראלית.",
    "pageid": 2186904
  },
  {
    "title": "עכשובאים",
    "extract": "עכשובאים (שם מדעי: Solifugae; בלטינית: שמש - sol, בורח fugae) היא סדרה של פרוקי-רגליים במחלקת העכבישנים. יש המכנים אותם בשם העממי \"עַקְרָבּוּת\". שגיאה זו נובעת ככל הנראה, משיבוש של המילה הערבית \"עַנְכָּבּוּת\" (عنكبوت), שפירושה \"עכביש\". קרוי גם \"עכביש גמל\". בישראל 54 מינים בחמש משפחות שונות.\nהעכשובאים מרתיעים בני אדם בעיקר בגלל גודלם, מהירותם, התנהגותם התזזיתית והעובדה שכאשר הם חשים מאוימים, הם זוקפים את פלג גופם הקדמי, מרימים את בחניניהם למעלה ומשמיעים קול חריקה באמצעות חיכוך לסתותיהם זו בזו. נשיכה מעכשוב עלולה לצבוט ובמידה והעכשוב גדול אף לנקב את העור אך אינה מסוגלת לגרום לנזק המצריך טיפול רפואי. הם אינם ארסיים ואינם נחשבים מסוכנים לבני אדם. העכשובאים הם טורפים ולסתותיהם (כליצרות) משוננות וחזקות. הם מועילים לאדם מכיוון שהם מחסלים מזיקים כגון עקרבים, עכברים וחרקים. הגדולים שבהם אף מסוגלים לטרוף זוחלים, ציפורים ומכרסמים קטנים.\nהעכשובאים הם יצורים שעירים המתאפיינים בצבע חום צהבהב ובחלק מהאזורים גם בצבע שחור, בטנם מוארכת ורגליהם האחוריות ארוכות משאר הרגליים. בישראל, הגדולים שבהם מגיעים לגודל של כ-7 ס\"מ. זיהוי המשפחות מתבסס בעיקר על פיסת הרגל.",
    "pageid": 164931
  },
  {
    "title": "פין",
    "extract": "פין הוא איבר המין הזכרי. הפין משמש להטלת שתן ולקיום יחסי מין.\nבעת ההשתנה, השתן עובר משלפוחית השתן דרך השופכה שבמרכז הפין וזורם החוצה.\nלקראת קיום יחסי מין הגופים שבפין מתמלאים בדם והוא מתקשה כאשר מתעורר אצל הגבר גירוי מיני. מצב זה נקרא \"זקפה\". בעת קיום יחסי מין הטרוסקסואליים (עם אישה), הגבר מחדיר את הפין לתוך נרתיק האישה. עם הגעתו לפורקן מיני, נפלטים מהפין תאי זרע לתוך נרתיק האישה, באמצעות נוזל הזרע. הגופים המתמלאים דם בעת זקפה הם שני גופים הנמצאים בחלקו העליון של הפין והסמוכים זה לזה, והחלק הספוגי שבמרכזו, מסביב לשופכה. החלק הספוגי מתרחב לקראת קצה הפין ויוצר את העטרה (בסלנג: \"כיפה\"), המכוסה בעורלה.\nגודל (אורך והיקף) הפין משתנה מגבר לגבר, אבל כל עוד הוא בתחומי הנורמה, אין הגודל משפיע בהכרח על התפקוד המיני. אורך הפין במצב רפוי הוא 9.16 ס\"מ בממוצע, ובעת זקפה 13.12 ס\"מ. היקפו במצב רפוי הוא 9.31 ס\"מ, ובעת זקפה 11.66 ס\"מ. הפין כמעט ולא גדל מהלידה ועד תחילת גיל ההתבגרות (גיל 12 לערך).\nבתרבויות שונות נהוגה מילה, שהיא כריתת העורלה העוטפת את ראש הפין. יש הנוהגים כן כמסורת דתית (כמו יהודים) או מתוך מניע תרבותי או בריאותי-מניעתי (כמו בארצות הברית), ויש העושים זאת מטעמי אסתטיקה והיגיינה.\nהמילים \"פין\" או \"איבר\" משמשות בטקסטים פורמליים כגון ספרי ביולוגיה, אך בלשון הדיבור נפוצות מילות הסלנג \"זַיִן\" או \"בולבול\", ובעבר גם \"זרג\".",
    "pageid": 566638
  },
  {
    "title": "פינחס",
    "extract": "פִּינְחָס הוא דמות מקראית, היה בנו של אלעזר ונכדו של אהרן הכהן. בחטא בעל פעור פעל כקנאי והרג את זמרי בן סלוא וכזבי בת צור, וקבל על כך שכר מה'. פינחס מוזכר פעם אחת גם בספר יהושע כמי שעשה שלום בין השבטים ומנע מלחמה בין שבטי ארץ ישראל המערבית לשבטי עבר הירדן, וכן בספר שופטים, כמצביא שהנהיג את בני ישראל לתקוף את שבט בנימין בפרשת פילגש בגבעה ובספר תהילים המתאר את מעשה פנחס כצדקה",
    "pageid": 222525
  },
  {
    "title": "פצצת מימן",
    "extract": "פצצת מימן או פצצה תרמו-גרעינית היא פצצה גרעינית שבתוכה גרעיני המימן עוברים היתוך גרעיני (מיזוג) לגרעינים כבדים יותר, תוך שחרור אנרגיה בכמות עצומה (באופן טבעי מתרחש תהליך זה בכוכבים ובהם השמש). פצצת המימן היא הנשק החזק והקטלני ביותר שקיים בעולם ועוצמתה גדולה פי אלף לערך משל פצצת האטום, שבה מתבצע תהליך ביקוע גרעיני, ונמדדת ביחידות של מיליוני טונות TNT, מגהטון.\nכדי שתהליך ההיתוך יתרחש יש צורך בלחץ עצום היוצר טמפרטורה גבוהה מאוד, תנאים שנוצרים בכוכבים בזכות המסה הגדולה שלהם. בפצצת מימן מושגים תנאים אלה באמצעות פיצוץ פצצת ביקוע כתֶּחֶל לפיצוץ פצצת המימן.\nפצצה מסוג זה נבנתה ונוסתה מספר פעמים בהיסטוריה על ידי המעצמות, אולם מעולם לא הופעלה במהלך מלחמה כלשהי.",
    "pageid": 991
  },
  {
    "title": "קאנג הכובש",
    "extract": "קאנג הכובש (באנגלית: Kang the Conqueror) הוא דמות בדיונית של נבל-על נוסע בזמן המופיע בחוברות הקומיקס ביקום מארוול קומיקס. הדמות הופיעה לראשונה בחוברת Avengers #8 מספטמבר 1964, ונוצרה על ידי הכותב סטן לי והמאייר ג'ק קירבי.\nקאנג הכובש הוא האלטר אגו של נתניאל ריצ'רדס, צאצא של נתניאל ריצ'רדס המקורי - אביו של ריד ריצ'רדס. ציר הזמן של קאנג נקבע כך: תחילה איירון לאד הצעיר, לאחר מכן ראמה-תות, בהמשך קנטוריון הארגמן וקאנג, ולבסוף אימורטוס.\nגרסאות שונות של קאנג הכובש הופיעו במספר סדרות אנימציה, ביניהן אוונג'רס: סדרת האנימציה, כמו גם בסרט המצויר הנוקמים: דור ההמשך. דמותו של קאנג הכובש מדורגת במקום ה-65 ברשימת מאה נבלי-העל הגדולים של כל הזמנים, לפי אתר IGN. דמותו של קאנג הופיעה בהופעת הבכורה שלה בסדרת הטלוויזיה \"לוקי בגילומו של השחקן ג'ונתן מג'ורס\" בשירות הסטרימינג דיסני+.מג'ורס מגלם גרסה שונה של הדמות של הדמות ביקום הקולנועי של מארוול בסרט \"אנטמן והצרעה: קוונטומאניה\", שהיה אמור לשוב לגלם אותו בסרט \"הנוקמים: שושלת קאנג\" (2026), אך בסוף 2023 דיסני הפקות החליטה לסיים את החוזה עם מייג'ור עקב הרשעה בתקיפה.",
    "pageid": 1204922
  },
  {
    "title": "קזחסטן",
    "extract": "רפובליקת קזחסטן (בקזחית: Қазақстан Республикасы; ברוסית: Республика Казахстан) היא מדינה השוכנת בחלקה המרכזי של יבשת אסיה, חלקה הקטן ביבשת אירופה והיא המדינה התשיעית בגודלה בעולם מבחינת השטח והמדינה הגדולה ביותר ללא מוצא לים. בעבר קזחסטן הייתה חלק מברית המועצות, וב-16 בדצמבר 1991 הפכה למדינה עצמאית.\nחלק מארסנל הנשק הגרעיני של ברית המועצות הוחזק בקזחסטן. עם פירוקה של ברית המועצות ב-1991 הועבר הארסנל הזה לידי רוסיה, וקזחסטן חתמה על האמנה הבינלאומית למניעת הפצת נשק גרעיני (NPT).\nהמדינה גובלת ברוסיה בצפון ובמערב, ברפובליקה העממית של סין במזרח, בקירגיזסטן ובאוזבקיסטן בדרום, בטורקמניסטן בדרום-מערב, בים הכספי במערב וכמעט גובלת במונגוליה במזרח, אך מופרדת ממנה על ידי סין ורוסיה. בנוסף שטחה של העיר בייקונור וסביבתה (כולל מתקן החלל) נמצא בשליטה ומינהל של רוסיה לאחר שזו חכרה אותו עד לשנת 2050.\nרוב שטחה של קזחסטן הוא מדבריות וערבות. קזחסטן היא המדינה הגדולה ביותר באזור מרכז אסיה.\nהשפה הרשמית היא קזחית, ממשפחת השפות הטורקיות, הנכתבת באותיות קיריליות, אך מרבים להשתמש גם בשפה הרוסית המשותפת לכלל חלקי האוכלוסייה. הממשלה החליטה כי בשנת 2025 יוחלפו בכתיבת השפה הקזחית האותיות הקיריליות באותיות הלטיניות. בשנים האחרונות גובר העניין במדינה בלימוד השפה האנגלית.\nרוב תושבי קזחסטן הם מוסלמים, והיא אף חברה בארגון לשיתוף פעולה אסלאמי.",
    "pageid": 4332
  },
  {
    "title": "רוג'ר פדרר",
    "extract": "רוג'ר פדרר (בגרמנית: Roger Federer;‏ נולד ב-8 באוגוסט 1981 בבזל) הוא טניסאי עבר שווייצרי. נחשב לאחד הטניסאים הטובים בכל הזמנים. פדרר דורג במקום הראשון בעולם במשך 237 שבועות ברציפות בין השנים 2004–2008 (ראשון בכל הזמנים), ובסך הכל דורג במקום הראשון בעולם במשך 310 שבועות (שני בכל הזמנים).\nפדרר זכה ב-20 תוארי גראנד סלאם (שלישי בכל הזמנים), ובסך הכל זכה ב-103 תארים בסבב העולמי ליחידים (שני בכל הזמנים), ובשמונה תארים בזוגות. כמו כן, פדרר הוא שיאן כל הזמנים במספר הזכיות בטורניר וימבלדון לגברים יחידים, עם שמונה זכיות במספר.\nב-15 בספטמבר 2022 הודיע פדרר על פרישתו מטניס מקצועני.\n\n",
    "pageid": 42635
  },
  {
    "title": "רמב\"ם",
    "extract": "רבי משה בן מימון (ד'תתצ\"ח, 1138 – כ' בטבת ד'תתקס\"ה, 13 בדצמבר 1204), המכונה בד\"כ בראשי תיבות רמב\"ם או הרמב\"ם (בערבית מוכר כמוסא בן מימון או כאבן עבד אללה, ובלשונות אירופה כמיימונידֶס) היה רב ספרדי ופילוסוף, מגדולי הפוסקים בכל הדורות, מחשובי הפילוסופים בימי הביניים, איש אשכולות ורופא. הרמב\"ם השפיע באופן משמעותי על תרבותו של העם היהודי ועל כן הוא אחד האישים החשובים והמוערכים ביותר ביהדות. עליו נאמר \"ממשה עד משה לא קם כמשה\" והוא אף הוכתר בכינוי \"הנשר הגדול\". הרמב\"ם החזיק במשנה רציונליסטית מובהקת שבאה לידי ביטוי בכתביו.\nמעמדו של הרמב\"ם כפוסק גדול כמעט משל כל פוסק אחר. הקודקס ההלכתי שלו, \"משנה תורה\", מקיף באופן כמעט בלעדי את כל תחומי ההלכה, ומהווה מקור בסיסי בכל דיון הלכתי. על דבריו נתחבר מספר עצום של פירושים וחיבורים. רבי יוסף קארו, השתית את חיבורו \"שולחן ערוך\" בראש ובראשונה על פסקי הרמב\"ם, שאותו הוא מנה כאחד משלושת \"עמודי ההוראה\". אף שלא פרסם את פירושו לתלמוד, במהלך לימוד של כמעט כל סוגיה תלמודית, דברי הרמב\"ם, הנדלים מחיבוריו השונים, מהווים מקור חשוב בהבנת הסוגיה.\nמכתביו של הרמב\"ם בתחום ההגות הושפע כמעט כל הוגה יהודי שקם אחריו, החל מרבי מנחם המאירי, דון יצחק אברבנאל, ברוך שפינוזה, הרב אברהם יצחק הכהן קוק, ישעיהו ליבוביץ ועוד. הוכר כפילוסוף וכרופא גם בתרבויות הערביות והאירופיות והשפיע על מגוון הוגים כגון תומאס אקווינס, גוטפריד לייבניץ ואף אייזק ניוטון. על ספרו מורה הנבוכים הוציא האפיפיור הונוריוס הרביעי כתב הגנה.\nהרמב\"ם היה בקיא בספרות הפילוסופית היוונית והאמין שהידע המדעי אינו סותר את האמת המקראית. כתביו קיימים ועומדים לא רק כפירוש למקרא אלא אף כיצירות פילוסופיות בפני עצמן. כמו כן, כתביו מעידים גם על כך שהיתה לו השכלה רחבת-היקף בפיזיקה, באסטרונומיה, במתמטיקה, ברפואה ובלוגיקה של זמנו.",
    "pageid": 647251
  },
  {
    "title": "רצועת עזה",
    "extract": "רצועת עזה (בערבית: قطاع غزّة – קִטַאע עַ'זַּה; בערבית מדוברת: קִטַאע עַ'זֶּה) היא רצועת אדמה חופית בדרום מישור החוף הדרומי של ארץ ישראל. היא גובלת במצרים מדרום-מערב, בים התיכון ממערב ובישראל מדרום, מזרח וצפון. אורכה כ-40 קילומטרים, רוחבה נע בין 5.7 ל-12.5 קילומטרים ושטחה הכולל כ-365 קילומטר רבוע. לאחר הסכמי אוסלו נשלטה על ידי הרשות הפלסטינית, אך בשנת 2007 התרחשה השתלטות חמאס על רצועת עזה ומאז הוא שולט בה. נכון ליולי 2024, האו\"ם מעריך כי נותרו ברצועת עזה כ-2.1 מיליון תושבים פלסטינים, מתוך 2.3 מיליון תושבים שחיו ברצועה לפני מלחמת חרבות ברזל. פלסטינים רבים נמלטו מעזה או נהרגו במלחמה ברצועה.\nקו עקבה–רפיח הוא קו גבול שנוצר בשנת 1906 בין מצרים שהייתה בשליטת בריטניה (למרות שייכותה הפורמלית לאימפריה העות'מאנית) לבין ארץ ישראל שהייתה בשליטת האימפריה העות'מאנית וכלל את רצועת עזה בתחומי ארץ ישראל העות'מאנית.\nרצועת עזה נכללה בתחום המנדט הבריטי על ארץ ישראל שיועד להקמת בית לאומי לעם היהודי. ב-29 בנובמבר 1947 קיבלה העצרת הכללית של האו\"ם את תוכנית החלוקה, במסגרתה נועדה הרצועה, לצד שטחים נוספים סביבה, להיכלל במדינה ערבית שנועדה לקום. הניצחון של המדינה היהודית שהוקמה, ישראל, על הצבא המצרי במבצע חורב בשלהי מלחמת העצמאות הביאו להקטנת השטח שלא נכלל במדינה היהודית לרצועת חוף צרה. גבולותיה של הרצועה הוגדרו בהסכמי שביתת הנשק בתום מלחמת העצמאות שנחתמו ברודוס בין ישראל למצרים בשנת 1949 והרצועה נותרה בשליטה מצרית.\nעד למלחמת ששת הימים הייתה רצועת עזה נתונה לשלטון מצרי (למעט תקופה קצרה של כיבוש ושלטון צבאי ישראלי לאורך כחצי שנה בעקבות מלחמת סיני). במלחמת ששת הימים שבה וכבשה ישראל את הרצועה, והקימה בה יישובים ישראלים, בעיקר בגוש קטיף, ששכן בין ח'אן יונס ורפיח לבין הים. בין היישובים חודש גם כפר דרום שהיה ברצועה עוד לפני מלחמת העצמאות וישראל נסוגה ממנו בהסכמי שביתת הנשק בתום המלחמה.\nבהסכמי אוסלו הועברה השליטה ביישובים הפלסטינים שברצועת עזה לידי הרשות הפלסטינית, אם כי הריבונות נותרה בידי צה\"ל. גם לאחר ההסכמים נותרה בידי ישראל השליטה על היישובים הישראליים ברצועה, הדרכים המובילות אליהם משטח ישראל, ציר פילדלפי (רצועה צרה לאורך הגבול בין רצועת עזה לבין מצרים) ומעבר הגבול עם מצרים ברפיח. כחלק מן ההיערכות החדשה של העברת השליטה בהסכמי אוסלו, אורגנה והושלמה גדר המערכת סביב רצועת עזה לפי תפיסת-הפעלה צה\"לית המקובלת בגדרות המערכת בגבולות המדינה מול מדינות שכנות אחרות.\nבמהלך האינתיפאדה השנייה ולאחריה התגברו פעולות הטרור משטח הרצועה, כלפי היישובים היהודיים ברצועה וכלפי האזור שמסביבה, שקיבל את הכינוי עוטף עזה. פעולות אלו כללו גם ירי מרגמות ושיגור רקטות פלסטיניות לעבר ישראל. באוגוסט 2005 הושלמה תוכנית ההתנתקות של ממשלת ישראל, במסגרתה פונו יישובי גוש קטיף ויישובים יהודיים נוספים, וכוחות צה\"ל נסוגו מכל שטחי הרצועה, למעט חדירות זמניות לשטח, סגר ימי ופיקוח ושליטה אווירית על השטח.\nפחות משנתיים לאחר מכן, ביוני 2007 השתלטו כוחות חמאס על הרצועה, כבשו את המתקנים הצבאיים שבשליטת פת\"ח שבהנהגת מחמוד עבאס (אבו מאזן) והוציאו להורג קצינים במנגנוני הביטחון, כאשר בחלק מהמקרים הושלכו אנשי הרשות הפלסטינית מגגות הבניינים הגבוהים בעזה. בתגובה פיזר מחמוד עבאס את ממשלת האחדות הפלסטינית והכריז על מצב חרום.\nשלטון חמאס ברצועה הביא להגברת ירי הרקטות לעבר ישראל בעיקר לשדרות ויישובי עוטף עזה. ממשלת ישראל הטילה, מצד הגבול הישראלי, סגר יבשתי וימי על עזה, אך מאפשרת הכנסת מוצרי מזון מסוימים וציוד רפואי לרצועה. כמו כן, המצור הביא אותה לספק מים וחשמל לתושבי הרצועה, על רקע משבר המים ברצועת עזה.\nב-27 בדצמבר 2008, לאחר תקופה ממושכת של ירי רקטות לשטחה, יצאה מדינת ישראל למבצע עופרת יצוקה נגד שלטון חמאס במטרה להביא לידי שינוי יסודי במצב הביטחוני השורר בדרום ישראל ולהסיר את האיום על אזרחיה. במהלך המבצע נהרגו ברצועת עזה 1,166 בני אדם ונגרם הרס רב. ביולי 2014, לאחר ירי רקטות רבות מרצועת עזה לישראל, פתח צה\"ל במבצע צוק איתן. במבצע נהרגו למעלה מ-2,000 פלסטינים, ונפצעו יותר מ-8,000 מהם, גם נגרם הרס נרחב ברצועת עזה. טווח הרקטות שנורו מהרצועה לישראל התרחב, וכלל יישובים ממצפה רמון וירוחם בדרום ועד חיפה וקיסריה בצפון.\n\nבבוקר 7 באוקטובר 2023, יום שבת, שמחת תורה, כ\"ב בתשרי ה'תשפ\"ד, פתחו ארגוני הטרור חמאס והג'יהאד האסלאמי הפלסטיני במתקפת פתע על ישראל. בחסות שיגור אלפי רקטות, חדרו כ־3,000 מחבלים מרצועת עזה לעשרות יישובים ישראליים ומתקנים צבאיים באזור עוטף עזה ובסביבתו, תוך ניהול קרבות ירי נגד כוחות ביטחון מעטים. המחבלים ביצעו מעשי טבח ואונס, רצחו והרגו 1,150 בני אדם, מתוכם טבחו ב-779 אזרחים, וחטפו לרצועת עזה כ־251 אנשים, ובהם נשים, קשישים ותינוקות. בשעות הראשונות נלחמו נגדם כיתות הכוננות, שוטרי משטרת ישראל, לוחמי הימ\"מ וחיילי צה\"ל כשהם בנחיתות מספרית. בקרבות נהרגו כ־1,609 מחבלים בשטח ישראל, ובצד הישראלי נהרגו 301 חיילים, 55 שוטרים ו־10 אנשי שירות הביטחון הכללי.\nבתגובה הכריזה ישראל על מלחמת חרבות ברזל נגד ארגוני הטרור הפלסטינים, שכללה תקיפות אינטנסיביות מהאוויר ומהים ותמרון קרקעי, והובילה לעשרות אלפי הרוגים להרס ברצועת עזה. למעלה מ-360,000 ישראלים גויסו למילואים בצו 8. במקביל התפתחה לחימה בגבול ישראל–לבנון נגד חזבאללה וחמאס שהובילה לפינוי התושבים מהיישובים הישראליים שלאורך הגבול ולהרס באחדים מיישובים אלה. בנוסף, איראן ביצעה תקיפות נגד ישראל באמצעות ארגוני פרוקסי, כאשר העיקריים שבהם היו חזבאללה והחות'ים (האחרונים שיגרו טילים וכטב\"מים לעבר ישראל ותקפו ספינות צי סוחר בים האדום). מערכת ה\"חץ\" ומיירטי חץ 2 וחץ 3 רשמו הפלות בכורה מבצעיות של טילים בליסטיים ששיגרו החות'ים. כמו כן, נמשכה לחימה בעצימות נמוכה נגד טרור פלסטיני בזירת יהודה ושומרון. ב-12 בפברואר 2024 במבצע משותף של הימ\"מ, שירות הביטחון הכללי וצה\"ל חולצו שני חטופים מתוך רפיח במבצע יד זהב. באביב התמקד צה\"ל בלחימה בח'אן יונס ופשיטות על מחנות המרכז ברצועה. במקביל, הוא ביצע סיכולים ממוקדים במפקדים בכירים של חזבאללה. ב-11 במרץ הרג צה\"ל את מרואן עיסא, ממתכני מתקפת הפתע ומספר 3 בחמאס עזה. ב-18 במרץ פשט צה\"ל על בית החולים שיפא במסגרת מבצע ניתוח מקומי בו הרגו הכוחות כ-200 מחבלים, עצרו למעלה מ-500 ותפסו אמל\"ח וחומר מודיעיני. באפריל 2024 חלה הסלמה וישראל נכנסה לעימות ישיר מול איראן (ההתנקשות במוחמד רזא זאהדי ב-1 באפריל והמתקפה האיראנית על ישראל ב-14 באפריל, שרובה יורט). ב-6 במאי 2024 פתח צה\"ל בתמרון קרקעי ברפיח במסגרתו השתלט מחדש על ציר פילדלפי והרג בקרבות למעלה מ-1,000 מחבלים. במקביל ביצע צה\"ל שתי פשיטות ארוכות בג'באליה ושג'אעייה. ב-8 ביוני 2024 חילצו הימ\"מ, שב\"כ וצה\"ל 4 חטופים שהוחזקו בנוציראת במסגרת מבצע ארנון. ב-20 ביולי 2024, בתגובה לפיגוע כטב\"ם חות'י תקף חיל האוויר הישראלי מטרות טרור, תשתיות ואנרגיה של החות'ים בעיר הנמל אל-חודיידה, הייתה זו התקיפה הישראלית הראשונה בתימן.\nבסך הכל נהרגו במלחמה 1,631 ישראלים, מהם 665 חיילים (מתוכם 364 נהרגו בתמרון הקרקעי). מנגד, בצד השני נהרגו 42,122, מהם 39,324 פלסטינים שנהרגו ברצועת עזה, ומתוכם לפחות 16,000 מחבלים, וכן 370–300 פעילי חזבאללה ו-17 פעילי משמרות המהפכה האסלאמית, בהם גנרלים ומפקדים בכירים. כמו כן הציתה המלחמה שיח עולמי ער, הפגנות תמיכה והתנגדות, וגל אנטישמיות ברחבי העולם.",
    "pageid": 2543
  },
  {
    "title": "שחר צוברי",
    "extract": "שחר צוברי (נולד ב-1 בספטמבר 1986) הוא גולש רוח עבר ישראלי על גלשן מדגם \"ניל פרייד\", אלוף ישראל, וזוכה מדליית הארד באולימפיאדת בייג'ינג 2008. צוברי מחזיק גם במדליית ארד מאליפות העולם 2008 והוא פעמיים אלוף אירופה מהשנים 2009 ו-2010.\nלקראת אולימפיאדת פריז 2024, מונה צוברי למאמן הראשי של נבחרת הנשים בגלישת רוח.",
    "pageid": 479229
  },
  {
    "title": "תוכנית ההתנתקות",
    "extract": "תוכנית ההתנתקות היתה תכנית ישראלית לפינוי חד צדדי של כל ההתנחלויות וכוחות צה\"ל מרצועת עזה לגבולות הקו הירוק. בנוסף כללה התכנית פינוי ארבע התנחלויות מבודדות ומוצבי צה\"ל מצפון השומרון. התכנית בוצעה בקיץ 2005, תחת ממשלת ישראל השלושים בראשותו של אריאל שרון.\nתוכנית ההתנתקות הייתה שנויה במחלוקת, ועמדה בניגוד להצהרותיו של שרון טרם היבחרו. לאחר שעלה לשלטון הציג את התכנית ופעל ליישם התוכנית. הוא העמידה למשאל בקרב מתפקדי הליכוד, אשר דחו ברוב גדול את התוכנית, אולם למרות תוצאות המשאל שרון המשיך ביישומה. הוא סירב להצעה להעמיד את התוכנית למשאל עם, אולם סקר שהתפרסם הצביע על תמיכת רוב הציבור בעריכת משאל עם כזה כמו גם על תמיכת רוב הציבור בתוכנית. לאחר מאבק ממושך בממשלה ובכנסת אושר החוק ליישום התוכנית בקריאה שלישית ב-16 בפברואר 2005 ברוב של 59 תומכים מול 40 מתנגדים ו-5 נמנעים. המאבק הפנימי בליכוד סביב התכנית הוביל לפרישת שרון מהמפלגה והקמת קדימה, כאשר בנימין נתניהו, למרות שהצביע בעד התכנית, עומד בראש הליכוד.\nבניגוד להבטחות טרום ביצוע התוכנית ובמהלכה, לקה שיקום מפוני ההתנתקות במחדלים רבים, וועדת החקירה הממלכתית שדנה בסוגיה מתחה ביקורת קשה על מנהלת ההתנתקות והטיפול במפונים.",
    "pageid": 16802
  },
  {
    "title": "קטגוריה:חצרות חסידיות",
    "extract": "קטגוריה זו כוללת את החצרות החסידיות. בקטגוריות המשנה מרוכזים הערכים הקשורים לאותה חצר חסידית.",
    "pageid": 113639
  },
  {
    "title": "אביחי שטרן",
    "extract": "אביחי שטרן (נולד ב-25 בדצמבר 1985) הוא ראש עיריית קריית שמונה. עורך דין במקצועו.",
    "pageid": 1649245
  },
  {
    "title": "אולימפיאדת אתונה (2004)",
    "extract": "אולימפיאדת אתונה (2004) היא האולימפיאדה ה-28 בעת החדשה, והיא נמשכה 17 ימים, מ-13 באוגוסט עד 29 באוגוסט 2004. השתתפו בתחרויות 10,625 ספורטאים מ-201 מדינות וטריטוריות. אלו המשחקים הראשונים בהן כל המדינות החברות באומות המאוחדות משתתפות בו. \n\n",
    "pageid": 22913
  },
  {
    "title": "איטליה",
    "extract": "אִיטַלְיָה (בשמה הרשמי: הָרֶפּוּבְּלִיקָה הָאִיטַלְקִית; באיטלקית: Repubblica Italiana, \"רֵפּוּבְּלִיקָה אִיטַלְיָאנָה\" ‏‏?‏) היא מדינה בדרום אירופה, המכסה את רוב חצי האי האפניני, ואזורים נוספים. היא כוללת למעלה מ-20 איים, הגדולים שבהם הם סיציליה וסרדיניה. מצפון היא תחומה על ידי הרי האלפים, שם היא גובלת בצרפת, בשווייץ, באוסטריה ובסלובניה. בצפון-מרכז המדינה נמצאת המדינה הזעירה סן מרינו, ובמרכז המדינה, בתוך העיר רומא, נמצאת קריית הוותיקן. בשל צורתה הגאוגרפית המזכירה מגף היא מכונה \"ארץ המגף\".\nאיטליה היא מולדת העם האיטלקי.",
    "pageid": 619735
  },
  {
    "title": "אל על",
    "extract": "אל על נתיבי אוויר לישראל בע\"מ, המוכרת בשם המקוצר אל על, היא חברת התעופה הגדולה בישראל וחברת הדגל שלה. אל על היא חברה ציבורית ונסחרת בבורסה לניירות ערך בתל אביב, ונמצאת בשליטת חברת כנפי נשרים תעופה בע\"מ בבעלותו של אלי רוזנברג. מרכז פעילותה והנהלתה של החברה בנמל התעופה הבינלאומי בן-גוריון.\nאל על מתמקדת בשוק הבינלאומי ומפעילה טיסות לאירופה, אסיה, אפריקה וצפון אמריקה. בין השנים 2010–2014 הפעילה החברה קו טיסות סדיר לנמל התעופה אילת, אך טיסות אלו הופסקו.\nבמשך שנים שימשה אל על כחברת התעופה הלאומית של ישראל והייתה בבעלות ממשלת ישראל, אך צעדים להפרטתה החלו ב-12 ביוני 2003, כשמניות החברה הוצעו למכירה לציבור, וב-1 בינואר 2005 הפכה חברת כנפיים אחזקות בע\"מ לבעלת השליטה באל על. תולדותיה של חברת אל על קשורות באופן מובהק בדברי ימיה של מדינת ישראל – היא נטלה חלק במבצעי העלייה הגדולים מארצות ערב, מאתיופיה ומחבר המדינות, ורשת יעדיה שיקפה לאורך השנים את יחסיה הבינלאומיים של ישראל עם מדינות העולם, ובמיוחד עם שכנותיה. במהלך שנת 2020 בצל משבר הקורונה, השתנתה השליטה בחברה וכיום החברה נמצאת בשליטת חברת כנפי נשרים תעופה בע\"מ, חברה בבעלות אלי רוזנברג.\nלאל על מספר מאפיינים ייחודיים לה, ובהם הקפדה על הסדרי ביטחון ואבטחה, הימנעות מטיסה בשבתות ובמועדי ישראל והקפדה על כללי הכשרות, הן במטוסיה והן במתקניה הקרקעיים. עם זאת, חלק ממטוסי אל על וצוותי האוויר הוחכרו בשבתות ובמועדי ישראל לחברות ישראליות אחרות.\nאל-על נחשבת לחברה עם נפח תנועת הנוסעים הגדולה בישראל. בשנת 2022 הטיסה החברה כ-4,181,596 נוסעים, שהיוו כ-21.75% מכלל הפעילות השנתית.",
    "pageid": 32170
  },
  {
    "title": "אסף רפפורט",
    "extract": "אסף רפפורט (נולד ב-28 באוגוסט 1983) הוא יזם סדרתי, מיליארדר, איש עסקים ומהנדס תוכנה ישראלי, המתמחה בתחום אבטחת מידע. המייסד של חברת אבטחת המידע Wiz ושל חברת אבטחת המידע \"אדאלום\" (Adallom), שנמכרה בכ-320 מיליון דולר למיקרוסופט בשנת 2015. בשנים 2018–2019 היה מנכ\"ל \"מיקרוסופט ישראל מחקר ופיתוח\" ומנהל חטיבת אבטחת ענן  של מיקרוסופט. אסף רפפורט הוא אחד האנשים העשירים במדינת ישראל, הונו האישי מוערך במעל 1.2 מיליארד דולר.",
    "pageid": 1556176
  },
  {
    "title": "אקס-מן המקור: וולברין",
    "extract": "X-מן המקור: וולברין (באנגלית: X-Men Origins: Wolverine) הוא סרט גיבורי על אמריקאי משנת 2009, המבוסס על דמותו הבדיונית של וולברין מהקומיקס אקס מן. הסרט מבית פוקס ומארוול קומיקס, והוא הסרט הרביעי בסדרת סרטי אקס מן, ועלה לאקרנים ברחבי העולם ב-1 במאי 2009, כפריקוול לטרילוגיה המקורית. הוא בוים על ידי גאווין הוד ומככבים בו יו ג'קמן, לייב שרייבר, דני יוסטון, טיילור קיטש, ראיין ריינולדס ולין קולינס. הסרט משמש כספין אוף לטרילוגיית אקס מן, תוך התמקדות בעברו האלים של המוטנט וולברין ויחסיו עם ויקטור קריד, אחיו למחצה.\nהסרט צולם בעיקר באוסטרליה ובניו זילנד, וכמה חלקים בו צולמו בקנדה. ברקע הפקת הסרט ויציאתו לאקרנים עמדו סכסוכים שהתעוררו בין הבמאי הוד למנהלים של פוקס המאה ה-20 והפצת העתק כמעט שלם של הסרט לאינטרנט חודש לפני הקרנת הבכורה. הסרט נתקל בעיקר בביקורות שליליות עד בינוניות, כאשר המבקרים טענו מצד אחד שהסרט והתסריט שלו חסרי השראה, אך מצד שני שיבחו את משחקו של יו ג'קמן. למרות הביקורות השליליות הסרט הכניס 373 מיליון דולר ברחבי העולם. כמו כן הוחלט בצילום סרטים נוספים סביב דמותו של וולברין, הסרטים וולברין (2013) ולוגאן - וולברין (2017).",
    "pageid": 966164
  },
  {
    "title": "ארי שביט",
    "extract": "ארי נמרוד שביט (נולד ב-26 בנובמבר 1957) הוא עיתונאי ישראלי, פובליציסט ופרשן מדיני, בעל טור בעיתון \"מקור ראשון\". היה פעיל פוליטי ושימש כיו\"ר הנהלת האגודה לזכויות האזרח. שביט פרסם שני ספרים, על אחד מהם - ספרו \"My Promised Land\"' - זכה בפרס אניספילד-וולף לשנת 2013.\nזכה בפרס יאן מיכלסקי לשנת 2015.",
    "pageid": 436528
  },
  {
    "title": "בואו לאכול איתי (תוכנית טלוויזיה ישראלית)",
    "extract": "בואו לאכול איתי היא תוכנית מציאות ישראלית המבוססת על הפורמט הבריטי \"Come Dine with Me\" של ערוץ 4 הבריטי. התוכנית עלתה לאוויר ב-6 במאי 2012 בערוץ הראשון, שם שודרה במשך שתי עונות והחל מעונתה השלישית משודרת בכאן 11. פרקי התוכנית מלווים בקריינות קומית של שי אביבי.",
    "pageid": 1602832
  },
  {
    "title": "בית ג'ן",
    "extract": "בֵּית גַ'ן (בערבית: بيت جن) היא מועצה מקומית בהרי הגליל העליון, אשר כלל תושביה הם דרוזים. ממוקמת כ-5 קילומטרים דרומית מערבית להר מירון, בלב שמורת הרי מירון. גובהו הממוצע 898 מטר ובשכונות הגבוהות והמיושבות הגובה מגיע עד 1,040 מטר מעל פני הים. בשנת 1964 הוכרז היישוב כמועצה מקומית במחוז הצפון בישראל. שטח השיפוט שלה הוא 5,079 דונם.",
    "pageid": 7911
  },
  {
    "title": "בנות צלפחד",
    "extract": "בְּנוֹת צְלָפְחָד הן חמש בנותיו של צלפחד בן חפר המוזכרות במקרא, בעיקר בפרשת פינחס שבספר במדבר. שמותיהן: מַחְלָה, נעָה, חָגְלָה, מִלְכָּה ותִרְצָה. בעקבות פנייתן ציווה ה' את דיני הירושה, לפיהם בנות יורשות את אביהן כאשר אין לו בנים זכרים שירשו אותו.\nבמקרא מתוארת פנייתן הפומבית של בנות צלפחד אל משה רבנו. הן מסבירות כי אביהן מת ללא בנים זכרים וכעת עם הכניסה לארץ תיגרע נחלתו, על כן הן מבקשות לרשת אותו ולהמשיך את שמו. משה הפנה את הבקשה אל האלוהים שקבע את הלכות הירושה, לפיהן בנות קודמות לאחי הנפטר בסדר ההורשה. בהמשך פנו ראשי השבט למשה והביעו את חששם שבנות צלפחד יינשאו לבני שבט אחר, כך שלאחר מותן תיגרע נחלתן מנחלת השבט. בעקבות כך קבע ה' שבנות היורשות נחלה תינשאנה לבני שבטן בלבד.\nפרשיית בנות צלפחד היא אחת מארבע פרשיות בתורה בהן מתמודד משה עם סוגיה משפטית ועל מנת למצוא פתרון הוא פונה לאלוהים. תשובת האלוהים קובעת חוק כללי חדש. מאוחר יותר נקבע שהאיסור על בנות יורשות נחלה להינשא לבני שבט אחר, נאמר רק לבני אותו הדור (עד תום כיבוש הארץ וההתנחלות בה בימי יהושע בן נון).",
    "pageid": 91854
  },
  {
    "title": "הודו",
    "extract": "רפובליקת הֹדּוּ (בהינדי: भारत गणराज्य, נהגה: בּהָרָט גַנְרָאגְ'יַה), היא מדינה בדרום אסיה השולטת על רוב תת-היבשת ההודית. הודו היא המדינה השביעית בגודלה בעולם בשטחה, והמדינה בעלת האוכלוסייה הגדולה ביותר בעולם עם מעל ל-1.4 מיליארד נפש (נכון לאוגוסט 2023), אשר דוברים למעלה ממאה שפות שונות. הממשלה בהודו, הנחשבת רשמית דמוקרטית, רואה עצמה כדמוקרטיה בעלת האוכלוסייה הגדולה בתבל.\nהודו מחולקת לעשרים ושמונה מדינות (שבעצמן מחולקות למחוזות), שבע טריטוריות איחוד, וטריטוריה אחת של בירת המדינה, דלהי. בכל מדינה השלטון נבחר בבחירות מקומיות, בעוד שבטריטוריות האיחוד השלטון ממונה על ידי המדינה. להודו קו חוף באוקיינוס ההודי שאורכו למעלה מ-7,000 קילומטרים, והיא גובלת בפקיסטן במערב; בנפאל, ברפובליקה העממית של סין ובבהוטן בצפון-מזרח; ובבנגלדש ובמיאנמר במזרח. מלבד מדינות אלה, קרובה הודו למספר מדינות-אי באוקיינוס ההודי: סרי לנקה, האיים המלדיביים ואינדונזיה. כלכלת הודו היא הרביעית בגודלה בעולם, וצומחת בקצב מהיר.\nמתוקף היותה כר הצמיחה לתרבות עמק האינדוס ומוקד של דרכי מסחר חשובות ואימפריות גדולות, להודו תפקיד מפתח בהיסטוריה האנושית: ההינדואיזם, הסיקיזם, הבודהיזם והג'ייניזם מקורן כולן בהודו, בעוד גם האסלאם והנצרות זכו להשפעה נרחבת בתקופות מאוחרות יותר. במאה ה-19 הייתה הודו קולוניה של האימפריה הבריטית. היא זכתה בעצמאות בשנת 1947, לאחר מאבק ממושך, אלים בחלקו.\nהודו היא מדינה בעלת נשק גרעיני באופן רשמי ומעצמה אזורית. להודו יש את הצבא השני בגודלו בעולם מבחינת כוח-אדם.",
    "pageid": 380
  },
  {
    "title": "הולנד",
    "extract": "הוֹלַנְד (בהולנדית: Nederland; ‏‏?‏) היא מדינה בצפון מערב אירופה, הגובלת במערב ובצפון בים הצפוני, במזרח בגרמניה ובדרום בבלגיה. הולנד היא החלק העיקרי והגדול ביותר בממלכת ארצות השפלה (\"ממלכת הולנד\"), הכוללת גם כמה איים בים הקריבי. הולנד היא אחת המדינות הצפופות ביותר באירופה ובעולם כולו, ובין החברות המייסדות של האיחוד האירופי וברית נאט\"ו.\nאמסטרדם, העיר הגדולה בהולנד, היא עיר הבירה הבלעדית של הולנד. מעמדה כבירת הולנד קבוע בסעיף 32 של חוקת הולנד. כל מונרך ממלכת ארצות השפלה (כולל הולנד) מחויב להישבע אמונים באמסטרדם הבירה עם מועד המלכתו. רוב מוסדות המדינה הרשמיים והשגרירויות וכן ארמון המלוכה שוכנים בעיר האג (Den Haag). בשונה מהמחלוקת העולמית סביב העיר ירושלים כבירת מדינת ישראל, הערים אמסטרדם והאג אינן-נחשבות לסוגיות השנויות במחלוקת סביב הולנד.",
    "pageid": 3970
  },
  {
    "title": "המוסד למודיעין ולתפקידים מיוחדים",
    "extract": "המוסד למודיעין ולתפקידים מיוחדים, הידוע יותר בשמו המקוצר: המוסד, הוא ארגון במערכת הביטחון הישראלית ואחד מהגופים החברים בקהילת המודיעין הישראלית. המוסד הוא ארגון הביון של ישראל, הממונה על איסוף מידע מסוג מודיעין אנושי ומשימות הפקת מודיעין חשאיות מחוץ לגבולות המדינה, דיפלומטיה חשאית, תפקידים מיוחדים וסיכול יעדים אזרחיים וצבאיים של האויב (למוסד מיוחסות התנקשויות בשורה של מחבלים בכירים בארגוני טרור שנלחמים נגד ישראל ופעולות נגד תוכנית הגרעין האיראנית). בניגוד לצה\"ל ולשירות הביטחון הכללי – יעדיו, מבנהו וסמכויותיו של המוסד אינם מוסדרים בחוק יסוד, בחקיקה ראשית או משנית. פעילותו כפופה לנהלים שלא פורסמו מעולם. המוסד כפוף למשרד ראש הממשלה.",
    "pageid": 1605
  },
  {
    "title": "וינסטון צ'רצ'יל",
    "extract": "סר וינסטון לאונרד ספנסר-צ'רצ'יל (באנגלית: Sir Winston Leonard Spencer-Churchill‏; 30 בנובמבר 1874 – 24 בינואר 1965) היה פוליטיקאי ומדינאי בריטי שכיהן כראש ממשלת בריטניה בשתי תקופות כהונה, בין השנים 1940–1945, ושוב בין השנים 1951–1955. לאחר קריירה ארוכה כקצין בצבא, עיתונאי צבאי, היסטוריון ופוליטיקאי, עלה צ'רצ'יל לשלטון בעקבות התבוסות המוקדמות במלחמת העולם השנייה. כראש ממשלה הנהיג את בריטניה במלחמה נגד גרמניה הנאצית.\nצ'רצ'יל נולד באוקספורדשייר שבאנגליה. התגייס לצבא הבריטי ושירת כקצין בהודו, בסודאן ובדרום אפריקה. הוא כתב על חוויותיו בשדות הקרב של האימפריה למספר עיתונים בלונדון. כתביו אלו, ובמיוחד תיאור הימלטותו משבי הבורים במהלך מלחמת הבורים, פורסמו כספרים וקנו לו את פרסומו הראשון, שהביא לבחירתו לפרלמנט מטעם המפלגה השמרנית ב-1900. צ'רצ'יל התקדם במהירות בפוליטיקה הבריטית, ולאחר שהחליף מפלגה, נבחר מטעם המפלגה הליברלית לנשיא לשכת המסחר, שר הפנים, ולבסוף גם שר הימייה, תפקיד בו כיהן במהלך מלחמת העולם הראשונה.\nלאחר כישלונו בניהול מערכת גליפולי, איבד את מעמדו הפוליטי, ולבסוף גם את מושבו בפרלמנט. בשנת 1916 חזר לצבא ושימש כמפקד גדוד בקווי החפירות בצרפת. בשנת 1917 שב לשרת כשר בממשלת הוד מלכותו, תחילה כשר החימוש ובהמשך כשר המלחמה, שר האווירייה ושר המושבות. בשנת 1924 שב למפלגה השמרנית ומונה לשר האוצר בממשלתו של סטנלי בולדווין, וכיהן בתפקיד זה עד שנת 1929.\nבשנות השלושים שהה צ'רצ'יל במדבר הפוליטי, בין היתר בעקבות התנגדותו למתן אוטונומיה גדלה והולכת להודו והתנגדותו לוויתורו של אדוארד השמיני על כס המלוכה. בתקופה זו החל להזהיר מפני סכנת התחמשותה של גרמניה תחת שלטון הנאצים, אך ממשלתו של נוויל צ'מברלין, חבר מפלגתו של צ'רצ'יל, הובילה קו פייסני אל מול התעצמות גרמניה של היטלר. בשנת 1939, עם פרוץ המלחמה והתאמתות אזהרותיו של צ'רצ'יל, הוא שב לממשלה ומונה בשנית לשר הימייה.\nלאחר התפטרותו של צ'מברלין, ובתום מאבק פוליטי קצר, מונה צ'רצ'יל לראש ממשלת הממלכה המאוחדת. הוא הוביל את בריטניה במהלך הבליץ ובשנים הקשות של 1940–1941, בהן עמדה כמעט לבדה אל מול גרמניה. נאומיו בתקופה זו רוממו את רוחם של הבריטים ומוכרים עד היום כיצירות רטוריות בולטות בשפה האנגלית. בייחוד בולטים נאומיו \"דם, עמל, יזע ודמעות\" ו\"נילחם בחופים\".\nבבחירות של 1945, שנערכו לאחר כניעת גרמניה, הודח צ'רצ'יל, וממשלתו הוחלפה בממשלת לייבור בראשות אטלי. הוא המשיך להוביל את השמרנים באופוזיציה, וניצל את מעמדו כדי להזהיר מפני התעצמותה של ברית המועצות. בין היתר טבע את הביטוי \"מסך הברזל\". בשנת 1951 נבחר בשנית לראשות הממשלה, אולם לאחר שלקה בשבץ מוחי ב-1953 חלה הידרדרות בבריאותו. בשנת 1955 התפטר מראשות הממשלה. צ'רצ'יל נפטר בשנת 1965, והלווייתו הייתה לאחד מכינוסי המדינאים הגדולים בהיסטוריה.\nהוא זכה בפרס נובל לספרות על ספרי ההיסטוריה שכתב, ומעט לפני מותו הוכרז כאזרח כבוד של ארצות הברית, כבוד שניתן רק לשבעה אישים נוספים מאז ומעולם. במספר סקרי דעת קהל הוכתר צ'רצ'יל לבריטי \"הגדול ביותר בכל הזמנים\". הוא נחשב לאדריכל הניצחון על גרמניה הנאצית, ולאחד מגדולי המדינאים והרטוריקנים במאה ה-20.",
    "pageid": 1051083
  },
  {
    "title": "ונצואלה",
    "extract": "הרפובליקה הבוליברית של ונצואלה (בספרדית: República Bolivariana de Venezuela) היא מדינה באזור הצפוני של דרום אמריקה. מבחינה גאוגרפית, ונצואלה גובלת במערבה עם קולומביה, בדרומה עם ברזיל, במזרחה עם גיאנה, ובצפונה עם הים הקריבי.",
    "pageid": 20941
  },
  {
    "title": "חוליו אנקיסו (2004)",
    "extract": "חוליו ססאר אנקיסו (בספרדית: Julio César Enciso; נולד ב-23 בינואר 2004 בסאגוזו שבפרגוואי) הוא כדורגלן פרגוואי, המשחק בעמדת הקשר בברייטון אנד הוב אלביון ובנבחרת פרגוואי.",
    "pageid": 2000294
  },
  {
    "title": "טבח",
    "extract": "טֶבַח הוא הרג או רצח המוני ישיר ומכוון, בייחוד של אזרחים לא לוחמים, או אלו שאין ביכולתם להתגונן כראוי. מעשי טבח הוגדרו בעבר כפרעות, במיוחד כשבוצעו נגד יהודים, וכיום מוגדרים לעיתים קרובות כפשעי מלחמה או \"זוועות\".\nטבח אינו משמש לתיאור הריגת לוחמים שבהגדרתם אינם כאלו שאין ביכולתם להתגונן, אלא אם כן התיאור הוא מטפורי – לעיתים קרבות קשים מכונים כ\"טבח\" בגלל כמות המתים בהם, אף על פי ששני הצדדים היו חמושים. עם זאת, רצח המוני ומכוון של שבויים מוגדר לעיתים קרובות כטבח. כמו כן, השתמשו במילה \"טבח\" כדי לתאר רצח של אזרחים או חיילי צבא בהיקפים קטנים יותר, אם לאירוע הייתה השפעה פוליטית על אירועים עתידיים אחרים, לדוגמה טבח בוסטון.\nבחלק מהמקרים, שרויה חוסר הבחנה בין המונחים של \"רצח המוני\" ו\"מעשי טבח\", ואין הגדרה אובייקטיבית למה מהווה \"טבח\". ארגונים בין־לאומיים הציעו הגדרה רשמית של המונח פשעים נגד האנושות, לא שקולה, שתכלול גם מקרים של רדיפה או התעללות שאינם גורמים למוות; גם \"טבח\" אינו בהכרח תמיד \"פשע נגד האנושות\". מונחים חופפים אחרים הם פשע מלחמה, פוגרום, רצח המוני, הרג המוני והרג ללא משפט.\nמעשי הטבח והרציחות ההמוניות הגדולות בהיסטוריה היו הניסיונות להשמיד קבוצות אוכלוסייה שלמות או קהילות של אנשים, בדרך כלל על בסיס השתייכותם האתנית או הדתית – חלק מהרציחות ההמוניות הללו נחשבים לרצח עם ואחרים לפשעים נגד האנושות, אך לעיתים קרובות פשעים מסוג זה הובילו להרשעות אחדות או שלא הובילו לאף הרשעה.\nמעשי טבח נפוצים בתקופות מלחמה ובייחוד בזמן מלחמת אזרחים. כמו כן, מעשי טבח רבים נערכים בעת ניסיונות לביצוע טיהור אתני או רצח עם (דוגמת השואה, שהיקף מעשי הטבח השיטתי והמוסדר של 10 מיליון נפש במהלכה היו מקרה שלא היה כדוגמתו במאות שנים), בעת ניסיונות של משטרים דיקטטוריים לדכא את האופוזיציה או את הקבוצה האתנית שאיננה משתייכת לקבוצה השלטת, וכן בעת ביצוע פעולות טרור (דוגמת הפיגוע במלון פארק והטבח במסיבת הטבע ליד רעים). מעשי טבח מבוצעים לעיתים גם ללא מניע פוליטי או אחר (כדוגמת הטבח בתיכון קולומביין).\nהשימוש במילה זו לעיתים שנוי במחלוקת, במיוחד כשהוא נועד לגייס את דעת הקהל הבין־לאומית נגד מבצעי הפשע כביכול. דוגמה לכך הוא השימוש במילה \"טבח\" לתיאור הקרב בג'נין על ידי סאיב עריקאת (ולאחר מכן על ידי אחרים ברשות הפלסטינית או במסגרת הסרט ג'נין ג'נין). דוגמה נוספת היא כינוי הקרבות ב-13 באוקטובר 1990 בשלהי מלחמת האזרחים בלבנון בין תומכי מישל עון למיליציות הנוצריות האחרות וצבא סוריה כ\"טבח\", למרות שהתנהלו קרבות די שקולים בין הכוחות.",
    "pageid": 350022
  },
  {
    "title": "טוארג",
    "extract": "הטוארג הם שבטי רועים נודדים המתגוררים בעיקר במדבר סהרה שבצפון אפריקה.\nבני שבטי הטוארג מכנים עצמם \"קל טאמאשק\" או \"קל טאמג'אק\" - דוברי שפת הטאמאשק , אימוהח', אימאזאח'ן או אימאשאג'ן (האנשים החופשיים). השם טוארג ניתן להם על ידי מגלי ארצות והיסטוריונים מימי ליאו אפריקנוס[דרוש מקור]. \nכיום הטוארג נפוצים בעיקר במערב אפריקה. יש להם כתב עתיק אשר שימש אותם במשך מאות שנים אשר נקרא תיפינאג.",
    "pageid": 572266
  },
  {
    "title": "יחיא סנוואר",
    "extract": "יַחְיא אבראהים חסן סִנְוָאר (בערבית: يحيى إبراهيم حسن السنوار, תעתיק מדויק: יחיא אבראהים חסן אלסנואר; נולד ב-29 באוקטובר 1962) המכונה אבו אבראהים, הוא מנהיג ארגון הטרור חמאס ברצועת עזה וממייסדי הזרוע הצבאית של חמאס, גדודי עז א-דין אל-קסאם.",
    "pageid": 1458197
  },
  {
    "title": "יחידת מגלן",
    "extract": "יחידת מַגְלָן (יחידה 212‏‏) היא יחידת קומנדו בצה\"ל, המתמחה בהשמדת מטרות איכות בעומק שדה הקרב וביצירת מודיעין צבאי באמצעות אמצעי לחימה מיוחדים. היחידה הוקמה בינואר 1986 תחת פיקוד עוצבת קלע דוד, לאחר כשלוש שנים עברה לעוצבת האש (אוגדה 98), והייתה כפופה לה עד דצמבר 2015. ב־27 בדצמבר 2015 הוכפפה לחטיבת עוז (עוצבה 89). היחידה נקראת על שם העוף מגלן, שניתן לראותו גם בסיכת היחידה.",
    "pageid": 155601
  },
  {
    "title": "יעקב גלברד",
    "extract": "יעקב גלברד (נולד ב-2 במאי 1947) הוא מנהל ואיש עסקים ישראלי. כיהן בין היתר כמנכ\"ל הריבוע הכחול, בזק ופרטנר.",
    "pageid": 2129731
  },
  {
    "title": "יצחק רבין",
    "extract": "יִצְחָק רַבִּין (‏‏?‏;‏ א' באדר ה'תרפ\"ב, 1 במרץ 1922 – י\"ב בחשוון ה'תשנ\"ו, 4 בנובמבר 1995) היה פוליטיקאי ואיש צבא ישראלי, שכיהן כרמטכ\"ל השביעי של צה\"ל, כראש ממשלת ישראל החמישי וכשר הביטחון העשירי. נרצח במהלך כהונתו כראש הממשלה בידי מתנקש יהודי-ישראלי.\nלפני הקמת מדינת ישראל שימש רבין כמפקד גדוד בפלמ\"ח וכמח\"ט \"הראל\" בצה\"ל במלחמת תש\"ח, ולאחריה המשיך לטפס בסולם הדרגות. בשנות השישים מונה לרמטכ\"ל צה\"ל, עליו פיקד בעת שפרצה מלחמת ששת הימים. רבין היה איש מפתח בהכנתו המוצלחת של צה\"ל למלחמה. לאחר שחרורו משירות צבאי מונה לשגריר ישראל בארצות הברית, ומששב ארצה שובץ ברשימת המערך השני לכנסת השמינית מטעם מפלגת העבודה, נבחר לכנסת וכיהן כשר העבודה בממשלת גולדה מאיר.\nלאחר התפטרותה של מאיר התמודד על ראשות מפלגת העבודה, גבר על שמעון פרס ומונה לראש הממשלה בשנת 1974; הראשון מבין ראשי ממשלות ישראל שנולד בארץ ישראל. במהלך כהונתו הראשונה נחתם הסכם הביניים בין ישראל למצרים ובולט בזיכרון הציבורי במיוחד הוא מבצע יונתן. ב-1977, בעקבות פרשת חשבון הדולרים, התפטר מראשות הממשלה ומראשות המפלגה, ולאחר תבוסת מפלגות הפועלים בבחירות היה לחבר הכנסת באופוזיציה עד לכינונה של ממשלת האחדות הלאומית בשנת 1984, שהחל ממנה כיהן כשר הביטחון בממשלות האחדות. בתקופתו התייצב צה\"ל ברצועת הביטחון בלבנון והתמודד מול פרוץ האינתיפאדה הראשונה. רבין תמך תוך הסתייגות מסוימת בתוכנית להפלת ממשלת האחדות ב-1990, ומשזו נכשלה שב לאופוזיציה והחליט להתמודד על ראשות המפלגה.\nב-1992 התמודד על ראשות מפלגת העבודה, ניצח בהתמודדות והוביל את מפלגתו לניצחון בבחירות לכנסת השלוש עשרה. רבין מונה בשנית לראשות הממשלה והוביל את הסכם השלום עם ירדן ואת הסכמי אוסלו. על חלקו בתהליך אוסלו זכה בפרס נובל לשלום בשנת 1994. רבין קידם גם משא ומתן להסדר קבע עם סוריה, בתיווך אמריקאי. במקביל התחוללה סדרת פיגועי טרור שקרעה את עמדת הציבור בין תומכי ומתנגדי תהליך השלום, בנוסף על הקרע האידאולוגי שבא עם הוויתור על אדמות מולדת. בתחום הכלכלי קידם את המשך תהליך הליברליזציה הכלכלית של המשק הישראלי, ותקופת כהונתו עמדה בסימן המשך העלייה מברית המועצות לשעבר.\nרבין נרצח ב-4 בנובמבר 1995, בתום עצרת השלום בכיכר מלכי ישראל, על-ידי יגאל עמיר, מתנקש יהודי דתי שהתנגד לתהליך אוסלו ומצא הצדקה הלכתית למעשה הרצח. הוא נקבר בחלקת גדולי האומה.",
    "pageid": 624791
  },
  {
    "title": "לווייתן כחול",
    "extract": "לִוְיְתָן כחול (שם מדעי: Balaenoptera musculus ; מכונה גם: לווייתן ענק או לווייתן כחול ענק) הוא מין של לווייתן מזיפות המשתייך למשפחת לווייתני הענק. ככל הידוע הלווייתן הכחול הוא בעל החיים הכבד ביותר שהתקיים אי פעם על פני כדור הארץ: אורכו מגיע עד 34 מטרים ומשקלו עשוי להגיע ל-177 טונות. ניזון בעיקר מקריל.\nלווייתנים כחולים היו נפוצים עד תחילת המאה ה-20 במרבית האוקיינוסים בכדור הארץ. ב-40 השנים הראשונות של אותה מאה נפגעה האוכלוסייה אנושות כתוצאה מציד לווייתנים בלתי מבוקר, וכמעט הגיעה לכדי הכחדה סופית. סכנת ההכחדה פחתה, אך לא נעלמה, עם הוצאת ציד הלווייתנים הכחולים מחוץ לחוק על ידי הקהילה הבינלאומית בשנת 1966. דו\"ח משנת 2002 העריך את גודל האוכלוסייה העולמית ב-12,000 עד 15,000 פרטים המחולקים לחמש אוכלוסיות עיקריות החיות באזורים שונים. הלווייתן הכחול מסווג כיום כמין בסכנת הכחדה מתמדת.\nלפני הציד המסיבי הייתה אוכלוסיית הלווייתנים הכחולים העיקרית מקובצת באזור אנטארקטיקה וסביבתה (בין 202,000 ל-311,000 פרטים), אך כיום האוכלוסייה באזור זה עומדת על כ-2,000 פרטים בלבד. מלבד אוכלוסייה זו באנטארקטיקה קיימות לפחות עוד שתי אוכלוסיות של לווייתנים כחולים בצפון האוקיינוס האטלנטי ולפחות שתיים נוספות בחצי הכדור הדרומי.",
    "pageid": 37146
  },
  {
    "title": "מארי אנטואנט",
    "extract": "מריה אנטוניה יוזפה יוהאנה (בגרמנית: Maria Antonia Josepha Johanna ), ידועה גם בשם מארי אנטואנט (בצרפתית: Marie Antoinette;‏ 2 בנובמבר 1755 – 16 באוקטובר 1793), הייתה ארכידוכסית אוסטריה, מלכת צרפת האחרונה לפני המהפכה הצרפתית ואשתו של לואי ה-16, מלך צרפת בעת המהפכה.\nמארי אנטואנט הייתה בתם של הקיסרית מריה תרזה ושל הקיסר פרנץ הראשון, קיסר האימפריה הרומית הקדושה (פרנץ מלורן). ב-16 במאי 1770 נישאה ללואי ה-16, ולזוג המלכותי נולדו ארבעה ילדים. היא הוצאה להורג באמצעות עריפת ראש בגיליוטינה, תשעה חודשים לאחר הוצאתו להורג של בעלה. היא זכורה בעיקר בשל האמרה המפורסמת המיוחסת לה, \"אם אין להם לחם, שיאכלו עוגות\", שהציגה אותה כשליטה מפונקת ומנותקת מהעם. למעשה מדובר בטעות, והמשפט מופיע בספרו של ז'אן-ז'אק רוסו \"הווידויים\", כאנקדוטה שנאמרה על ידי אחת ממלכות צרפת הקודמות. הספר פורסם ב-1767 כאשר מארי אנטואנט הייתה רק נסיכה אוסטרית ועדיין לא יועדה להיות מלכת צרפת.",
    "pageid": 13457
  },
  {
    "title": "מטריקס",
    "extract": "מטריקס (באנגלית: The Matrix) הוא סרט קולנוע אמריקאי מסוגת המדע הבדיוני שיצא בשנת 1999, בוים על ידי האחיות וצ'אוסקי, הראשון בסדרת סרטי המטריקס. הסרט מתאר עתיד דיסטופי בו האנושות כלואה באופן לא מודע בתוך מציאות מדומה, המטריקס, שנבנתה על ידי מכונות מתקדמות במטרה להשתמש בגוף האנושי כמקור חשמל. אחרי שהאקר מחשבים צעיר לומד על טבעה האמיתי של המציאות בה הוא חי, הוא מצטרף לקבוצת מורדים כדי להילחם באותן המכונות.\nהסרט הרוויח יותר מ-460 מיליון דולר וזכה ב-4 פרסי אוסקר, יחד עם פרס בפטא ופרס סאטורן.\nלהצלחתו של הסרט תרמו בין היתר התסריט הדחוס היטב המאזכר פילוסופיות מן המזרח הרחוק ומהמערב (ראו השפעות), זוויות הצילום המושפעות מקומיקס, הכוריאוגרפיה המרשימה של אלימות בהשפעת סרטי פעולה יפניים ושימוש נרחב בצילום ב\"זמן קליע\": שילוב של תנועה איטית או קפאון תנועה מוחלט וסיבוב מצלמה סביב עצם נתון בזמן קצר, ארוך או אפסי (מבחינת קצב ההתקדמות של הסרט).",
    "pageid": 17203
  },
  {
    "title": "מלחמת וייטנאם",
    "extract": "מלחמת וייטנאם היא הכינוי המקובל במרבית העולם המערבי למלחמה שהתנהלה בין צפון וייטנאם הקומוניסטית והווייטקונג (אשר נתמכו על ידי ברית המועצות וסין) לבין דרום וייטנאם וארצות הברית. המלחמה מכונה גם \"מלחמת הודו־סין השנייה\", ובווייטנאם היא ידועה בשם \"המלחמה האמריקאית\".\nהמלחמה החלה ב-1955 והסתיימה בניצחון צפון וייטנאם בשנת 1975 ובאיחודה של וייטנאם כולה תחת שלטון קומוניסטי, כשנתיים לאחר נסיגת ארצות הברית. מלחמה זו נחשבת לחוליה בולטת במלחמה הקרה בין הגוש המערבי-קפיטליסטי לגוש המזרחי-קומוניסטי. מעריכים כי מספר ההרוגים הכולל במלחמה היה קרוב לארבעה מיליון נפש, בהם כ-2 מיליון מאזרחי וייטנאם (צפון ודרום), לאוס וקמבודיה, כ-1.2 מיליון חיילים מצפון וייטנאם וכוחות הוייטקונג, כ-224 אלף חיילים מדרום וייטנאם וכ-58 אלף חיילים אמריקניים.\nמלחמת וייטנאם היא חלק מרצף מלחמות ופועולות איבה באזור הודו-סין שהחלו בפלישה היפנית להודו סין במהלך מלחמת העולם השנייה בשנת 1940 ונמשכו כמעט ברצף עד 1975.",
    "pageid": 4618
  },
  {
    "title": "ממשלת ישראל השלושים ושבע",
    "extract": "ממשלת ישראל השלושים ושבע (מכונה גם ממשלת נתניהו השישית) היא ממשלת ישראל הנוכחית בראשות בנימין נתניהו. הממשלה קיבלה את אמונה של הכנסת העשרים וחמש והושבעה ב־29 בדצמבר 2022, ה' בטבת ה'תשפ\"ג. מכהנים בה 32 שרים וחמישה סגני שרים, והיא הממשלה הגדולה ביותר שהייתה בישראל בשיאה.",
    "pageid": 1994933
  },
  {
    "title": "מסדרון נצרים",
    "extract": "מסדרון נצרים (מכונה גם: פרוזדור נצרים או אצבע נצרים) הוא מסדרון צבאי המשמש חוצץ בין צפון רצועת עזה למרכזה ודרומה. במערב המסדרון עמדה, עד ההתנתקות, ההתנחלות נצרים.\nאורך המסדרון כ-8 קילומטר ושטחו כ-38 קמ\"ר. הוא נמתח בין מעבר קרני לים התיכון, דרך כביש צלאח א-דין, ההתנחלות נצרים, ודרך א-רשיד. מהקצה המערבי שלה ניתן היה \"לפקח\" על נמל עזה.\nמאז מלחמת ששת הימים שלטה מדינת ישראל במסדרון, כחלק משליטתה בכל רצועת עזה. במסגרת ביצוע תוכנית ההתנתקות פינתה ישראל את רצועת עזה, ובכלל זה את המסדרון, ומאז כבשה אותו מחדש פעמיים: במבצע עופרת יצוקה ובמלחמת חרבות ברזל. נכון ליולי 2024 נמצא המסדרון בשליטת צה\"ל, המחזיק בו בסיסים אחדים.",
    "pageid": 2293280
  },
  {
    "title": "מצרים",
    "extract": "מִצְרַיִם (בימינו – רפובליקת מצרים הערבית; בערבית מצרית: جمهوريّة مصر العربيّة, גֻמְהוּרִיַּת מַצְר אֶלְעַרַבִּיַּה; בערבית: מִצְר; בתרגום לשפות זרות: הרפובליקה הערבית של מצרים) היא המדינה המאוכלסת ביותר מבין מדינות ערב, והמדינה השלישית המאוכלסת ביותר באפריקה (אחרי ניגריה ואתיופיה). היא גם ציוויליזציה עתיקת יומין, אחד המקומות הנחשבים ל\"ערש הציוויליזציה\", ומכונה בערבית \"אם העולם\" (أم الدنيا). שוכנת בפינה הצפון-מזרחית של אפריקה, לחוף הים התיכון בצפון וים סוף במזרח. בצפון-מזרח גובלת בישראל וברצועת עזה, במערב בלוב ובדרום בסודאן. על אף שטחה הגדול, מרוכזת כמעט כל אוכלוסייתה בעמק הנילוס, שנמצא במזרחה. זאת, משום ש־98% משטח מצרים הם מדבר שומם. גם בעמק הנילוס הפורה לא יורדים כמעט גשמים, ומקור המים העיקרי הוא נהר הנילוס, העובר לאורכו. נהר הנילוס יוצר דלתה בחלקו הצפוני, מקום השפך לים התיכון. בדלתה זו מרוכזים השטחים החקלאיים. דתה הרשמית של מצרים היא האסלאם, ושפתה הרשמית של המדינה היא הערבית. קיים ברפובליקת מצרים הערבית גם מיעוט קטן אך משמעותי של נוצרים-קופטים, הנחשבים כצאצאים ישירים של המצרים הקדומים.\nכמעט כל אוכלוסיית מצרים היא מוסלמית ובפרט בני הזרם הסוני, היא מדינה-חברה בארגון לשיתוף פעולה אסלאמי, כשבליגה הערבית מצרים היא חברה-מייסדת.",
    "pageid": 376
  },
  {
    "title": "מקסימיליאן רובספייר",
    "extract": "מקסימיליאן פרנסואה מארי איזידור דה רובספייר  (בצרפתית: Maximilien François Marie Isidore de Robespierre; ‏6 במאי 1758 – 28 ביולי 1794) היה עורך דין ופוליטיקאי צרפתי, ואחד ממנהיגי המהפכה הצרפתית הידועים ביותר. מזוהה עם שלטון הטרור בצרפת של המאה ה-18.\nכחבר אספת המעמדות של 1789, ולאחר מכן של האספה המכוננת הלאומית מטעם הקבוצה היעקובינית הרדיקלית, רובספייר תמך בעניים וברפורמות דמוקרטיות. בתחילת המהפכה הוא התנגד למלחמה מול אוסטריה והזהיר מפני הפיכה צבאית של המרקיז דה לה פאייט. אף על פי שהתנגד לעונש המוות, רובספייר היה התומך הבולט של הוצאת לואי השישה עשר להורג, ויצירת הרפובליקה הצרפתית הראשונה. הוא תמך בשוויון זכויות ובזכות הצבעה לכל הגברים בצרפת, בשליטת מחירים על מוצרי יסוד, וביטל את העבדות במושבות הצרפתיות.\nבזמן משברים מבית ומחוץ, רובספייר הפך לדמות הבולטת במהלך שלטון הטרור. הוא היה חבר בוועד לשלום הציבור, שהוקם בידי ז'ורז' דנטון, והשתמש ביכולתו כדי לפגוע בפלגים קיצוניים. לאחר מכן רובספייר פנה כנגד דנטון המתון, שהואשם בשחיתות. הטרור הסתיים כמה חודשים לאחר שרובספייר נעצר והוצא להורג ביולי 1794. הפוליטיקאים שעלו לשלטון לאחר רובספייר האשימו אותו בכיוון הטרור. אחריותו של רובספייר למאורעות נותרה שנויה במחלוקת.\nרובספייר הושפע מתנועת ההשכלה, ממונטסקייה ומז'אן-ז'אק רוסו. הוא התנגד לחילון צרפת והביע דעות שמאליות. יושרתו הובילה לכך שנודע בכינויו \"הבלתי-מושחת\" (incorruptible) בזכות התנהגותו המוסרית. למרות זאת, המוניטין שלו נפגע בגלל הטיהורים שהוציא לפועל.",
    "pageid": 17893
  },
  {
    "title": "משפחת רוטשילד",
    "extract": "משפחת רוֹטשילד היא שושלת של בנקאים יהודים באירופה. משפחת רוטשילד או בית רוטשילד נחשבת לאחת ממשפחות האצולה העשירים והחזקים ביותר בעולם, מייסד השושלת הוא מאיר אנשל רוטשילד (1744–1812), בנקאי יליד פרנקפורט בגרמניה. מאיר אנשל מינה את כל אחד מחמשת בניו לנהל מערכת בנקאית בחמשת המרכזים הפיננסיים האירופיים הגדולים ביותר: בריטניה, צרפת, גרמניה, אוסטריה ואיטליה. נתן מאיר רוטשילד (1777–1836) הקים בלונדון את הענף הבריטי של משפחת רוטשילד וג'יימס (יעקב) מאיר רוטשילד (1792–1868) הקים בפריז את הענף הצרפתי של משפחת רוטשילד, שני הענפים היחידים ששרדו עד היום. כוחה של המשפחה התחזק, ובמהלך המאה ה-19 הייתה משפחת רוטשילד למשפחה העשירה באירופה. למשפחת רוטשילד, ובראשה הברון אדמונד דה רוטשילד חלק נכבד בהקמתו של היישוב היהודי בארץ ישראל, ובניית מדינת ישראל. משכן הכנסת בירושלים, הספרייה הלאומית ובניין בית המשפט העליון הם תרומתם של בני המשפחה. \nהלורד רוטשילד הוא הלורד היהודי הראשון שנכנס לבית הלורדים בבפלמנט הבריטי בהיסטוריה של הממלכה המאוחדת\nלאחר מלחמות העולם ירדה עצמתה והשפעתה של משפחת רוטשילד, אף שגם בימינו מחזיקים בני משפחה בתפקידי מפתח פיננסיים באירופה ופעילים גם בתחום היין והפילנתרופיה. בין ממשיכי השושלת הבולטים בימינו נמנים בני הזוג בנג'מין ואריאן דה רוטשילד, מן הענף הצרפתי של המשפחה, שהונם נאמד בכארבעה מיליארד אירו.\nהסמל של משפחת רוטשילד מכיל אגרוף קפוץ עם חמישה חיצים המסמלים את חמש שושלות שהוקמו על ידי חמשת בניו של מאיר אנשל רוטשילד, כשהמקור לכך הוא בפסוק בתהילים ”כחצים ביד גיבור” (קכז, ד). מתחת לסמל מופיעות בלטינית המילים שהיו נר לרגליה של משפחת רוטשילד: Concordia (הרמוניה), Integritas (יושרה), Industria (חריצות).",
    "pageid": 7403
  },
  {
    "title": "נבחרת ישראל בכדורגל",
    "extract": "נבחרת ישראל בכדורגל (נקראת על ידי ההתאחדות גם בשם הנבחרת הלאומית) היא הנבחרת הלאומית בכדורגל של מדינת ישראל. הנבחרת מייצגת את ישראל במשחקים בינלאומיים בכדורגל מאז קום המדינה בשנת 1948. ההיסטוריה של נבחרת ישראל בכדורגל החלה עוד בתקופת המנדט הבריטי, עם הקמת נבחרת ארץ ישראל בכדורגל, שהחלה להופיע במסגרות בינלאומיות כבר בשנת 1934.\nמאמן הנבחרת, שמכונה \"המאמן הלאומי\", ממונה על ידי ההתאחדות לכדורגל בישראל, הגוף המנהלי החולש על הכדורגל בישראל בכלל ועל נבחרת ישראל בפרט. נבחרת ישראל מתמודדת בשלושה מפעלים בינלאומיים, מאז 1934 במוקדמות גביע העולם בכדורגל (\"מוקדמות המונדיאל\"), מאז 1994 במוקדמות אליפות אירופה בכדורגל (\"מוקדמות היורו\"), ומאז 2018 בליגת האומות של אופ\"א.\nמאז השתתפותה במונדיאל 1970 שנערך במקסיקו, לא הצליחה נבחרת ישראל להעפיל למונדיאל או ליורו, על אף שהייתה קרובה לכך פעמים אחדות. בשנים 1934–1977, התקופה שקדמה להחרמת ישראל בספורט מהמסגרות האסייתיות בהצבעה על-ידי נבחרות ערביות ומוסלמיות, זכתה נבחרת ישראל בגביע אסיה בכדורגל (\"גביע אסיה לאומות\") (גביע אסיה בכדורגל 1964), הייתה פעמיים סגנית (גביע אסיה בכדורגל 1956 גביע אסיה בכדורגל 1960), והגיעה גם למקום השלישי (גביע אסיה בכדורגל 1968). כמו כן, זכתה הנבחרת במדליית כסף במשחקי אסיה (\"האסיאדה\") בטהראן, איראן (1974) מתוך שתי השתתפויות בפועל של הנבחרת, (הראשונה ב-1958) בענף הכדורגל כחלק ממשלחות ישראל במשחקי אסיה.",
    "pageid": 58367
  },
  {
    "title": "נדב צפריר",
    "extract": "נדב צפריר (נולד ב-1971) הוא יזם היי-טק, קצין צה\"ל במילואים בדרגת תת-אלוף. שימש כמפקד יחידה 8200.",
    "pageid": 1178748
  },
  {
    "title": "נווה אטי\"ב",
    "extract": "נְוֵה אָטִי\"ב הוא מושב של תנועת האיחוד החקלאי במורדות הר חרמון, בגובה 950 עד 1,050 מטרים מעל פני הים, במרחק כ־2 קילומטרים מדרום־מערב למג'דל שמס וכ־17 קילומטרים מצפון־מזרח לקריית שמונה. זהו היישוב השלישי הצפוני ביותר בישראל, לאחר מטולה ומג'דל שמס. כביש 989 עובר במושב, ומכונה בו \"שדרות סיירת אגוז\".\nשם היישוב הוא ראשי תיבות של שמות ארבעה מלוחמי סיירת אגוז שנהרגו במסגרת שירותם הצבאי בצפון הגולן: אברהם המאירי, טוביה שרקינגר, יאיר אלגרנטי (נהרגו בפעולה צבאית ליד כביש הנפט בגולן ב-3 בספטמבר 1968) ובנימין חדד (נהרג במארב ליד ירדנה ב-30 באפריל 1968).",
    "pageid": 51035
  },
  {
    "title": "נועה ארגמני",
    "extract": "נועה ארגמני (נולדה ב-12 באוקטובר 1997) היא אזרחית ישראלית שנחטפה בידי מחבלי ארגון הטרור חמאס במהלך הטבח בפסטיבל נובה ליד רעים כחלק ממתקפת הפתע על ישראל ב-7 באוקטובר 2023, וחולצה בפעולה ישראלית ב-8 ביוני 2024. סרטון חטיפתה, כשהיא מובלת על אופנוע וצועקת לעזרה כשברקע בן זוגה אבינתן אור מובל בידי ארבעה מחבלים, התפרסם בכל העולם והפך לאחד מסמלי מתקפת הפתע על ישראל. תמונתה מהחטיפה הוצגה בעמוד הראשון של מהדורת 8 באוקטובר של הדיילי מייל בבריטניה.",
    "pageid": 2334274
  },
  {
    "title": "נס וסטילה",
    "extract": "נס וסטילה הם צמד מוזיקלי ישראלי. חברי ההרכב הם נסיה לוי (נס) ודור סורוקר (סטילה).",
    "pageid": 2277326
  },
  {
    "title": "נעמי לבוב",
    "extract": "נעמי לבוב (נולדה ב-25 ביולי 1986 בירושלים) שחקנית קולנוע, טלוויזיה ותיאטרון ישראלית זוכת פרס האקדמיה הישראלית לטלוויזיה.",
    "pageid": 1237198
  },
  {
    "title": "נרקיסיזם",
    "extract": "נרקיסיזם (מאנגלית: Narcissism; בעברית גם: מְאֹהָבוּת בְּעַצְמוֹ או נַרְקִיסִיּוּת) הוא מונח עם מגוון רחב של משמעויות, בין אם הוא משמש כדי לתאר את אחד הרעיונות המרכזיים של התאוריה הפסיכואנליטית, מאפיינים אישיותיים, בעיה חברתית או תרבותית. מלבד המובן של נרקיסיזם כאהבה עצמית בריאה, \"נרקיסיזם\" בדרך כלל משמש כדי לתאר סוג של בעיה במערכות היחסים של האדם או הקבוצה עם עצמו ועם אחרים.\nמשמעות המושג נרקיסיזם במובנו היום-יומי נרדפת לממוקדות-עצמית (self-centeredness) או לעיסוק יתר בעצמי (self-preoccupation). במובן זה, המושג נרקיסיזם משמש לתיאור אנשים שמחשבתם ושיחתם מתמקדות בעצמם. במשמעות זו, הנרקיסיזם הוא הנטייה של האדם לעשות שימוש בעצמו כנקודת תצפית והתייחסות אשר עבורה מתארגנות כל החוויות וההתנסויות. בפסיכולוגיה, המונח משמש לתיאור נרקיסיזם הקיים אצל כל אדם במידה מסוימת, אך בדרגה קיצונית מדובר בהפרעת אישיות נרקיסיסטית.\nמקור המונח באגדה המספרת על נסיך יווני יפה תואר בשם נרקיסוס, שהתאהב בבבואתו הנשקפת ממי הביצה ולא יכול היה להינתק ממנה עד שגווע.",
    "pageid": 35949
  },
  {
    "title": "סוויטה",
    "extract": "סְוִויטָה היא אחת הסוגות המרכזיות במוזיקה הכלית של המאה ה-17 וה-18 (הצורה החשובה השנייה היא הסונאטה). הסוויטה היא סדרת ריקודים, לעיתים קרובות לאחר אוברטורה (פתיחה). מקור השם 'סוויטה' במילה הצרפתית Suite, כלומר \"עקיבה\". לעיתים קרובות נקראו הסוויטות בשם \"Ouverture avec sa suite\", כלומר אוברטורה והקטעים העוקבים אחריה. פעמים רבות נקראת הסוויטה בשמות אחרים, בעיקר בתקופת הבארוק: פרטיטה, פנטזיה, Ordre (בצרפת) ואחרים. אחד המאפיינים הבולטים בסוויטות רבות (אם כי בשום אופן לא בכולן) הוא חילופים בין פרקים מהירים ואטיים לסירוגין – מאפיין בעיקר סוויטות מאוחרות יותר. בדרך כלל כל המחולות בסוויטה כתובים באותו סולם, עם חריגות קלות בלבד (אופייני קטע אחד במז'ור בסוויטה מינורית ולהפך). הסוויטות נכתבו לכלי סולו, להרכב קאמרי קטן או לתזמורת.\nראשיתה של הסוויטה כצורה לוטה בערפל – אוספים של מחולות הופיעו כבר בימי הביניים, וכבר ברנסאנס ניכרת נטייה לחלק אותם לפי סולמות. מקובל לייחס את הופעת הסוויטה במבנה המוכר לנו ליוהאן יאקוב פרוברגר, אשר כתב סוויטות לצ'מבלו שכולן התבססו על ארבעה מחולות בסיסיים – אלמנד, קוראנט, סרבנד וג'יג (אם כי פרוברגר נטה לסיים בסרבנד). כפי הנראה בזמנו של פרוברגר כבר לא שימשו הסוויטות שלו לליווי מחול, אלא נועדו לנגינה בלבד. מלחיני סוויטות מוקדמים אחרים הם לואי קופרן וסן קולומב (שכתב סוויטות לויולה דה גמבה). לעיתים קרובות נוספו לסוויטות ריקודים אחרים, (בגרמניה הם נקראו \"מחולות גלנטיים\" אפשר \"מחולות האצילים\"), ביניהם הנפוצים ביותר הם המינואט, הבורה, הרונדו והגבוט. בצרפת התפתחה מסורת ארוכה של הוספת \"קטעי אופי\", שאינם מחולות, לסוויטות.\nכל המחולות בסוויטה כתובים בצורה דו-חלקית, מלבד הרונדו (בשמותיו השונים) והפתיחה.\nבין הסוויטות המפורסמות ביותר מתקופת הבארוק, המבוצעות תכופות גם כיום ונחשבות לדוגמאות מופת בסוגה, הולחנו על ידי באך: הסוויטות לצ'לו, הסוויטות התזמורתיות, סוויטות לכלי מקלדת סולו (6 \"סוויטות צרפתיות\", 6 \"סוויטות אנגליות\", 6 פרטיטות למקלדת ו\"האוברטורה הצרפתית\" (BWV 831), כמו סוויטות בודדות נוספות), הפרטיטות לכינור סולו (במסגרת קובץ של סונטות ופרטיטות).",
    "pageid": 69781
  },
  {
    "title": "סכיזופרניה",
    "extract": "סכיזופרניה (מונח שהומצא בהשראת היוונית: σχιζοφρενία; בעברית גם: שַׁסַּעַת. באנגלית Schizophrenia) היא הפרעה נפשית ממושכת, מורכבת והטרוגנית בביטוייה, השייכת לקבוצת ההפרעות הנפשיות המלוות לרוב בתופעות של פסיכוזה. הפרעה זו מתאפיינת בהזיות, שמיעת קולות שאף אחד אחר לא שומע, מחשבות שווא, הפרעות בארגון הדיבור והחשיבה, צמצום רגשי, פגיעה בהנאה ובכוח הרצון והיוזמה (initiative), בעיות קוגניטיביות (בזיכרון, קשב, פונקציות ניהוליות וכו'), התנהגויות מוזרות המוסברות על ידי החוויות הפנימיות החריגות (ההזיות, מחשבות השווא) ועל ידי שיבושי מערכות בקרה (קוגניטיביות), קשיים תפקודיים רבים בתחום התעסוקתי והחברתי. בדרך כלל מחלקים את התופעות לתופעות \"חיוביות\" כגון הזיות, שמיעת קולות, התנהגויות מוזרות ומחשבות פרנויות, ותופעות \"שליליות\" כגון פגיעה בהנאה וביוזמה. רוב התרופות לטיפול בסכיזופרניה מכווונות לטיפול בתופעות ה\"חיוביות\".\nפירוש המונח הלטיני, שמקורו ביוונית, הוא מוח או שכל מפוצל או שסוע, אך סכיזופרניה איננה \"פיצול אישיות\" (הפרעת זהות דיסוציאטיבית); הכוונה במונח היא לפיצול או אי תיאום עם המציאות. מונח זה המקובל בסיווג הפסיכיאטרי, אינו תיאור מדויק לכל הצורות והביטויים המגוונים של הפרעה זו.\nסכיזופרניה מסווגת כהפרעה פסיכוטית, אך התופעות הפסיכוטיות אינן קבועות ולעיתים חלק מהתופעות נעלמות תוך כדי טיפול.\nהגורמים להתפתחות מחלת הסכיזופרניה עדיין לא ידועים. לפי תאוריה הרווחת, לדופמין יש תפקיד חשוב בהתפתחות סכיזופרניה. דופמין הוא מתווך עצבי המשמש להעברת מידע בין התאים במוח וקשור לתחושות הנאה ותגמול. כשאדם עובר חוויה מהנה, כמו קיום יחסי מין, רמת הדופמין במוח עולה. לפי התאוריה, בסכיזופרניה יש השפעה עודפת של דופמין, או שרמות הדופמין המופרשות במוח גבוהות מדי, או שמוחם של החולים נעשה רגיש במיוחד לדופמין שמופרש. רמות גבוהות מדי של דופמין עלולות לשבש את המסלולים במוח שאחראים לחלק מהתפקודים הנפשיים החשובים ביותר כמו זיכרון, רגשות, התנהגות חברתית ומודעות עצמית. הפרעות בפעילויות אלו יכולות להסביר את הסימפטומים הפסיכוטיים של סכיזופרניה, כמו שמיעת קולות ומחשבות שווא. רוב התרופות הנמצאות בשימוש היום בטיפול בסכיזופרניה מורידות את כמות הדופמין בדם.",
    "pageid": 669717
  },
  {
    "title": "עימאד מורנייה",
    "extract": "עימאד פאיז מורנייה (בערבית: عماد فايز مغنية, תעתיק מדויק: עִמאד פאיז מֻעְ'ניה; 7 בדצמבר 1962 – 12 בפברואר 2008) היה טרוריסט לבנוני, ראש הזרוע הצבאית ו\"מספר 2\" בארגון חזבאללה. נהרג בפיצוץ מכונית בשכונת כפר סוסה בדמשק, בהתנקשות שבוצעה, לפי תחקירים עיתונאיים בארצות הברית, במשותף בידי ה-CIA והמוסד.",
    "pageid": 220891
  },
  {
    "title": "עינב צנגאוקר",
    "extract": "עינב צנגאוקר (נולדה ב-1979) היא פעילה בולטת במטה המשפחות להחזרת החטופים והנעדרים ובתנועת כולנו חטופים. צנגאוקר היא אימו של מתן צנגאוקר, שנחטף בידי חמאס ומוחזק בעזה.",
    "pageid": 2339489
  },
  {
    "title": "עלמה גוב",
    "extract": "עלמה גוב (נולדה ב-13 במרץ 2002) היא זמרת-יוצרת, כותבת ומלחינה ישראלית. מאז החלה לפעול ב-2021 הוציאה שלושה אלבומי אולפן ומיני-אלבום (\"לב בקופסא\"). ב-2022 הייתה מועמדת לפרס \"פריצת השנה\" בגלגלצ. ב-2023 זכתה במקום השני במצעד שיר השנה של כאן 88 עם השיר \"מה לעשות עם הזאב\".",
    "pageid": 2315272
  },
  {
    "title": "עפר שלח",
    "extract": "עֹפֶר שֶלַח (נולד ב-9 בפברואר 1960) הוא עיתונאי, פובליציסט ופרשן ספורט ישראלי. בעבר כיהן כחבר הכנסת מטעם מפלגת יש עתיד, וכיו\"ר מפלגת תנופה. כיהן גם כיושב ראש הועדה לביקורת המדינה וכיו\"ר ועדת הקורונה בכנסת העשרים ושלוש.",
    "pageid": 329107
  },
  {
    "title": "ערוץ הספורט",
    "extract": "ערוץ הספורט, אשר ידוע כספורט 5, הוא גוף שידור מסחרי מקבוצת התקשורת RGE, אשר מפעיל שישה ערוצי טלוויזיה: 5STARS ,5LIVE ,5GOLD ,5PLUS ,5SPORT ו-5SPORT 4K אשר משודרים ב-HOT, ב-yes, ב-סלקום tv, ב-NEXT TV, ב-FreeTV, ב-פרטנר tv וב-STINGTV שאינה כלולה בחבילות החברות (מלבד 5SPORT ו-5PLUS) (ובFreeTV כל הערוצים בחבילת הבסיס). בנוסף, מפעיל ערוץ הספורט אתר אינטרנט ואפליקציה סלולרית המשמשים לפרסום חדשות ופרשנויות בנושאי ספורט, עמודים רשמיים ברשתות החברתיות המקוונות. תחנת רדיו בשם 5RADIO אשר אינה משודרת בתדרים אלא רק באתר ובאפליקציה וגם ערוץ לשידורים בנייד 5MOBILE בתשלום נוסף.",
    "pageid": 175958
  },
  {
    "title": "צור (לבנון)",
    "extract": "צוֹר (מפיניקית: 𐤑𐤓, צר; ביוונית: Τύρος – טִירוֹס; בצרפתית: Tyr, טִיר; בערבית: صُوْر, צוּר) היא עיר עתיקה, מהערים הפיניקיות המרכזיות ביותר, והעיר הרביעית בגודלה בלבנון. אוכלוסייתה מונה כ־160 אלף בני אדם (ועם פרווריה כ־175 אלף), מרביתם מוסלמים שיעים ומיעוטם מוסלמים סונים ונוצרים בני עדות שונות. בעת העתיקה הייתה צור עיר מדינה, מהערים הפניקיות החשובות ביותר, ממנה יצאו מתיישבים בדרכי הים לארצות רבות. בשנת 1979 הכריז עליה אונסק\"ו כאתר מורשת עולמית.",
    "pageid": 13231
  },
  {
    "title": "קוריאה הצפונית במשחקים האולימפיים",
    "extract": "קוריאה הצפונית השתתפה לראשונה במשחקים האולימפיים באולימפיאדת החורף באינסברוק (1964). משחקי הקיץ הראשונים בהם השתתפה היו באולימפיאדת מינכן ב-1972. מאז השתתפה בכל משחקי הקיץ האולימפיים למעט שלוש: אולימפיאדת לוס אנג'לס (1984), שנערכה בארצות הברית והוחרמה על ידי ברית המועצות ומרבית מדינות הגוש הקומוניסטי, אולימפיאדת סיאול (1988), שנערכה בקוריאה הדרומית שכנתה והוחרמה על רקע יחסי העוינות בין שתי המדינות ואולימפיאדת טוקיו (2020), שנערכה ביפן בשל החשש מפני נגיף הקורונה. בשל אי ההשתתפות באולימפיאדת טוקיו החליט הוועד האולימפי הבינלאומי להשהות את הוועד הצפון קוריאני עד לשנת 2022 ולכן הוועד לא יוכל להשתתף באולימפיאדת בייג'ינג (2022) ולא יקבל כספי תמיכה מהוועד הבינלאומי.\nהוועד האולימפי של קוריאה הצפונית נוסד ב-1953 והוכר ב-1957. לאורך השנים צברו הספורטאים הצפון-קוריאנים 55 מדליות, מהן 16 מדליות זהב. הענפים הבולטים הם הרמת משקולות (18 מדליות, מהן 5 מדליות זהב) והיאבקות (10 מדליות, מהן 3 מדליות זהב). במשחקי החורף זכו הצפון-קוריאנים בשתי מדליות.\nבאולימפיאדת פיונגצ'אנג (2018) בקוריאה הדרומית, הורכבה נבחרת הוקי קרח נשים מספורטאיות משתי הקוריאות תחת דגל מפת חצי האי כולו והקוד האולימפי \"COR\".",
    "pageid": 573840
  },
  {
    "title": "קנדה",
    "extract": "קנדה (באנגלית ובצרפתית: Canada) היא מדינה בצפון אמריקה והצפונית ביותר בה. היא המדינה השנייה בגודלה בעולם בשטחה (אחרי רוסיה), ואוכלוסייתה מונה כ-40 מיליון תושבים. קנדה היא פדרציה המורכבת מעשר פרובינציות ושלוש טריטוריות, והיא מונרכיה חוקתית ודמוקרטיה פרלמנטרית. לקנדה שני גבולות יבשתיים – עם ארצות הברית, ועם דנמרק באי בודד ובלתי־מיושב, ה\"אי הנס\". גבולה עם ארצות הברית הוא הגבול היבשתי הארוך בעולם שאורכו כ־8,891 קילומטרים. בקנדה לבדה יש יותר אגמים מאשר שאר האגמים על פני כדור הארץ.\nעיר הבירה של קנדה היא אוטווה. בבירה שוכן הפרלמנט והיא מקום מושבה של הממשלה הפדרלית וכן של המושל הכללי, המייצג את מלך אנגליה, צ׳ארלס השלישי. קנדה היא מושבה בריטית לשעבר והיא המדינה הגדולה ביותר בחבר העמים הבריטי.\nכחברת ארגון המדינות המתועשות (G7), קנדה היא מדינה מודרנית ומפותחת טכנולוגית. כלכלתה בנויה על שפע של חומרי גלם טבעיים. למרות זאת, כלכלתה אינה מוגבלת ליצוא חומרי גלם בלבד והיא מייצרת מוצרים רבים.",
    "pageid": 894848
  },
  {
    "title": "רצח תאיר ראדה",
    "extract": "רצח תאיר ראדה היה רצח של נערה בכיתה ח', שהתרחש בתא שירותים בבית הספר התיכון \"נופי גולן\" שבקצרין ב-6 בדצמבר 2006.\nבדצמבר 2006 נעצר רומן זדורוב, אזרח אוקראינה שעבד כרצף בבית הספר, והודה ברצח ראדה בפני מדובב משטרתי. בזמן החקירות טען כי המניע לרצח היה גידופים שהטיחה בו ראדה. זדורוב הודה בפני החוקרים ברצח ושחזר אותו, ובמסגרת זו מסר מספר פרטים שבערכאות השונות הוכרו כפרטים מוכמנים. תוך ימים בודדים חזר בו זדורוב מהודאתו וב-14 בספטמבר 2010 הורשע זדורוב ברצח של ראדה ונידון למאסר עולם.\nבהמשך הגיש זדורוב מספר ערעורים. זדורוב הורשע שוב, ובערעור נוסף אישר בית המשפט העליון ברוב קולות את פסק הדין המרשיע. במהלך אחד הערעורים, הציגה ההגנה חוות דעת של מומחה, לפיה טביעת דם שנמצאה בתא שירותים ושאינה שייכת לזדורוב, היא עקבה של אדם שעשוי להיות הרוצח. בעקבות זאת, הורה השופט חנן מלצר על עריכת משפט חוזר לזדורוב, וזדורוב שוחרר למעצר בית בתנאים מגבילים. המשפט החוזר נפתח בספטמבר 2021 בבית המשפט המחוזי בנצרת, וב-30 במרץ 2023 זוכה זדורוב בדעת רוב.\nב-14 במאי הודיעה פרקליטות המדינה שלא תערער על זיכויו.\nלאורך השנים הפרשה זכתה לכיסוי תקשורתי נרחב. מספר סרטים וסדרה נעשו עליה ופותחו תיאוריות קשר שונות לגבי זהות הרוצח, והתנהלות החקירה והמשפט.",
    "pageid": 621929
  },
  {
    "title": "רשת 13",
    "extract": "רשת 13 (נקרא גם ערוץ 13) הוא ערוץ טלוויזיה מסחרי ישראלי בבעלות רשת מדיה בע\"מש בשליטת האוליגרך לן בלווטניק.\nהערוץ הושק ב-נובמבר 2017, לאחר פיצול ערוץ 2. ב-יוני 2018 החל הערוץ תהליך מיזוג עם ערוץ עשר, וב-ינואר 2019 התמזגו שניהם לערוץ 13.. כיום שולט בחברה האוליגרך לן בלווטניק, דרך אחזקות בחברת רשת מדיה.\nבין התוכניות הבולטות של הערוץ ניתן למנות את \"האח הגדול\", \"הישרדות\", \"משחקי השף\", \"נבסו\", \"אבודים\", \"המקור\", \"בלקספייס\", \"אהבה חדשה\", \"שמים אדומים\", \"שנות ה-80\" ,\"שנות ה-90\" ו\"הצינור\".",
    "pageid": 1512842
  },
  {
    "title": "אוטיזם",
    "extract": "אוטיזם, הפרעה על רצף האוטיזם או הספקטרום האוטיסטי (באנגלית: Autism Spectrum Disorder ובקיצור ASD) הוא שונות נוירולוגית הנגרמת משילוב של גורמים סביבתיים, תורשתיים וגנטיים. זוהי תסמונת קלינית המתאפיינת בקשיים שונים בתחום הקשרים הבין-אישיים, בתחום החברתי, השפתי והתקשורתי. מאפיינים נוספים שבדרך כלל מופיעים אצל אוטיסטים הם תחומי עניין מצומצמים, בעיות בוויסות החושי ובוויסות הרגשי, והתנהגות סטראוטיפית וחזרתית הכוללת בין היתר תנועות חזרתיות שמבוצעות ללא מטרה מוטורית מוגדרת, כמו נפנופי ידיים או סיבובים במקום.\nלפני 2013 היה נהוג לחלק את הספקטרום האוטיסטי למספר אבחנות נפרדות, שכללו אוטיזם קלאסי, תסמונת אספרגר, וקבוצת תסמונות בשם \"הפרעה התפתחותית נרחבת\" (באנגלית: Pervasive Developmental Disorder ובקיצור PDD). אולם לאחר פרסום DSM-5 ו-ICD-11 בוטלו האבחנות הנפרדות, וכל האבחנות אוחדו לאבחנה יחידה בשם \"Autism Spectrum Disorder\", המוכרת גם בראשי התיבות ASD.\nהספקטרום האוטיסטי מתאפיין בשונות נוירולוגית, כלומר שונות בתהליכי חשיבה, ובשונות תפיסתית שמתבטאת בשונות בתהליכי עיבוד מידע חושי. מחקרים מראים כי לאוטיזם יש קשר גנטי תורשתי – קיים מתאם גבוה בין שכיחות האוטיזם לבין קשר משפחתי.\nמכיוון שאוטיזם הוא ספקטרום, לא כל המאפיינים המזוהים עם אוטיזם מופיעים אצל כל אוטיסט. יתרה מכך, המאפיינים מתבטאים אצל כל אוטיסט בצורה שונה ובעצימות שונה. ישנם אוטיסטים בעלי צורכי תמיכה גבוהים, חלקם אינם מדברים כלל, וכן אוטיסטים אחרים שצריכים מעט מאוד תמיכה מהסביבה. בנוסף, הצורך בתמיכה עשוי אף להשתנות אצל אותו אדם בהתאם לסיטואציה.",
    "pageid": 2199438
  },
  {
    "title": "אולימפיאדת בייג'ינג (2008)",
    "extract": "אולימפיאדת בייג'ינג (2008) הייתה תחרות הספורט הגדולה בעולם בשנת 2008. האולימפיאדה נפתחה רשמית ב-8 באוגוסט 2008 וננעלה ב-24 באוגוסט. המשחקים נערכו ברובם במתחם האולימפי שבעיר בייג'ינג בירת סין. באולימפיאדה השתתפו 204 משלחות ממדינות שונות ו-10,942 ספורטאים. סלוגן התחרות היה \"עולם אחד - חלום אחד\".",
    "pageid": 65858
  },
  {
    "title": "איל גולן",
    "extract": "איל גולן (נולד ב-12 באפריל 1971, י\"ז בניסן ה'תשל\"א) הוא זמר ישראלי, מהזמרים המצליחים בישראל בשנות ה-2000 וה-2010 שזכה פעמיים בתואר \"זמר העשור\" ובתואר הזמר של המדינה לרגל חגיגות ה-70 של ישראל. גולן, שהיה שחקן כדורגל בליגה א', החל מיוני 2014 הוא אחד מהבעלים של מועדון הכדורגל בו גם שיחק, הפועל מרמורק מרחובות.\nגולן זכה לפרסום ותשומת לב לאומית, הודות לאלבומו השלישי, בלעדייך מ-1997, שנעשה בהפקתם של תמיר קליסקי וזאב נחמה מאתניX ונמכר בלמעלה מ-300,000 עותקים. פריצה זו הביאה לשורה של להיטים ואלבומים מצליחים שמיצבו את גולן כזמר דומיננטי ופופולרי. גולן היה הזמר הראשון מז'אנר המוזיקה המזרחית שזכה בתואר זמר השנה במצעד הפזמונים העברי השנתי של רשת ג'. שירו \"דמעות\" היה לשיר המזרחי הראשון, שזכה בתואר \"שיר השנה\". נוסף על אלו, גולן הוא הזמר המזרחי הראשון שזכה בתואר המקביל – במצעד הפזמונים השנתי של גלגלצ.\nגולן מכר בישראל למעלה משלושה מיליון אלבומים. הוא זכה חמש עשרה פעמים בתואר \"זמר השנה\", שתים עשרה עשרה פעמים בתואר \"שיר השנה\" ושתי זכיות בתואר \"זמר העשור\", במסגרת \"פסקול העשור\": פרויקט משותף של גלי צה\"ל וערוץ 24 ובמסגרת \"מצעד העשור הרשמי של ישראל\" של כאן גימל.\nבשנת 2013 הועלה שמו של גולן כזמר המצוי בחקירה משטרתית יחד עם מקורביו בחשד לבעילה אסורה בהסכמה של קטינות. החקירה הסתכמה ב-2014 בהחלטה שלא להעמידו לדין, אולם אזכורים חוזרים ונשנים בתקשורת והתייחסות של גולן ואנשיו ושל מקטרגיו, השאירה את הפרשה בתודעה הציבורית ופגעה בתדמיתו.",
    "pageid": 701434
  },
  {
    "title": "אל-קאעדה",
    "extract": "אל־קאעדה, ובשמו המלא קאעידת אל-ג'יהאד (בערבית: قاعدة الجهاد, \"יסוד/בסיס הג'יהאד\"; תעתיק מדויק: קאעדת אלג'האד) הוא ארגון טרור אסלאמיסטי-סוני גלובלי. הוא ביצע פיגועי טרור רבי היקף שהביאו למותם ולפציעתם של אלפי בני אדם בעולם, ובעיקר בארצות הברית, בראשם פיגועי 11 בספטמבר בהם הופלו מגדלי התאומים. פעולות הארגון כוללות פגיעה באוכלוסייה אזרחית ובאתרים המקודשים לבני דתות שונות.\nהארגון הוקם על ידי פעיל הטרור הפלסטיני עבדאללה עזאם ב־1988, ופעל בהנהגתו ובמימונו של הארכי-טרוריסט הסעודי אוסאמה בן לאדן, מ-1989 עד הריגתו במבצע חנית נפטון ב-2011. מיוני 2011 עמד בראשו הטרוריסט המצרי איימן א-זוואהירי עד להריגתו ביולי 2022.נכון להיום עומד בראש ארגון סייף אל עאדל.",
    "pageid": 696
  },
  {
    "title": "אסון הר מירון (2021)",
    "extract": "האסון בהילולת רבי שמעון בר יוחאי במירון (מכונה בקיצור: אסון מירון) הוא אסון שהתרחש בליל ל\"ג בעומר, י\"ח באייר ה'תשפ\"א, 30 באפריל 2021, ובו, עקב מעיכה וחנק שנגרמו בתדחוקת קהל, נספו 45 גברים וילדים, ונפצעו 102 בני אדם. זהו האסון האזרחי הגדול ביותר בתולדות מדינת ישראל.\nביוני 2021 הוקמה ועדת חקירה ממלכתית לחקר האסון, שפרסמה את מסקנותיה במרץ 2024.",
    "pageid": 1979662
  },
  {
    "title": "ארבעת המופלאים (סרט)",
    "extract": "ארבעת המופלאים (באנגלית: Fantastic Four) הוא סרט גיבורי על אמריקאי משנת 2005 בבימויו של טים סטורי ובכיכובם של יואן גריפית', ג'סיקה אלבה, כריס אוונס, מייקל צ'יקליס וג'וליאן מקמהון. הסרט מבית פוקס ומארוול קומיקס, מבוסס על חוברות הקומיקס \"ארבעת המופלאים\" שנוצרו על ידי סטן לי וג'ק קירבי. הסרט הפך לשובר קופות וגרף 330 מיליון דולר ברחבי העולם ובכך הפך לסרט גיבורי העל השני הרווחי ביותר לשנת 2005, לאחר \"באטמן מתחיל\". לסרט זה נוצר סרט המשך בשם \"ארבעת המופלאים: עלייתו של הגולש הכסוף\".",
    "pageid": 694223
  },
  {
    "title": "בואו לאכול איתי עונה 8",
    "extract": "בואו לאכול איתי עונה 8 היא העונה השמינית ועונת היחידים השביעית של תוכנית המציאות הישראלית \"בואו לאכול איתי\". העונה משודרת החל מ-14 ביולי 2024 בכאן 11 והיא תכלול 25 פרקים.\n\n",
    "pageid": 2348748
  },
  {
    "title": "ביתא ישראל",
    "extract": "ביתא ישראל (בגעז: ቤተ እስራኤል – \"בֵּתֶה אְסרָאֵל\"; תרגום: \"בית ישראל\", כלומר \"קהילת ישראל\") היא קהילה היסטורית יהודית עם קשרים לתרבות ישראל ועדות יהודיות ומכונה גם יהודי אתיופיה. הקהילה התקיימה באזור חבש ההיסטורי, שהיווה חלק מהאימפריה החבשית והאימפריה האתיופית ומחולק בין המדינות האתיופיות אמהרה ותיגראי. ביתא ישראל קיימו מנהגים ופולחן המכונים \"היימנות\", השונים בחלקם מהמנהגים וההלכות של היהדות בימינו.\nבאמצע המאה ה-4 קם מרכז יהודי עצמאי בשם ממלכת הגדעונים שליבו בהרי סימן, כתוצאה מקבלת הנצרות באימפריה החבשית ועל בסיס שטחיו ההיסטוריים של גדעון. שטחי הממלכה ומידת עצמאותה המדינית בצל האימפריה החבשית השתנו במרוצת הדורות, עד שעלה בידי יהודית המלכה להדוף פלישה חבשית לממלכה ולכבוש את עיר הבירה החבשית אקסום. עליית השושלת הסולומונית בשלהי המאה ה-13 הביאה לחידוש העימות המזוין עם צבאות האימפריה האתיופית, עד אשר בתחילת המאה ה-17 סופחה הממלכה לאתיופיה. במהלך תקופת התחייה השתלבו בני ביתא ישראל רבים בממשל ובצבא הקיסרי, אולם רבים אחרים דבקו בכלל ההלכתי של הימנעות ממגע עם גויים (אטאנקון), גם במחיר נידוי חברתי ועוני גובר. תקופת השופטים והזעזועים הקשים שבעקבותיה, הביאו לשחיקה מתמדת בחופש הפולחן של קהילה זו. אלפים מבני הקהילה נספו בניסיון עלייה כושל לארץ ישראל בשנת 1862, ורבבות גוועו בתקופת הזמן הרע (\"כְּפוּ קֵן\") – שבע שנים רצופות של בצורת, מלחמות ומגפות. טרם קבלת העצמאות של אריתראה מממשלת המעבר האתיופית, בשנות ה-80 של המאה ה-20 הגיעה עליית ביתא ישראל להיקפים משמעותיים, ובמסגרתה עלו לישראל רוב יהודי אתיופיה.",
    "pageid": 541776
  },
  {
    "title": "ברית המועצות",
    "extract": "ברית המועצות (ברוסית: (סוֹיוּז סוֹבְיֶטסקִיך סוֹצִיאָלִיסְטִיצֵ'סְקִיך רֶסְפּוּבְּלִיק), ידועה גם בראשי התיבות СССР, USSR או סססר. בתרגום לעברית: ברית הרפובליקות הסוציאליסטיות הסובייטיות) הייתה מעצמת על שהשתרעה על פני כ-17% מכלל היבשה בכדור הארץ, על פני צפון אירופה, מזרח אירופה ומרכז אסיה.\nלאחר מלחמת העולם השנייה הייתה, לצד ארצות הברית, אחת משתי מעצמות-העל החזקות בעולם. בברית המועצות שלטה המפלגה הקומוניסטית ושיטת הממשל הייתה ריכוזית, אף כי ניתנו סמכויות מסוימות גם ל-15 הרפובליקות דוברות-הרוסית שמהן הורכבה המדינה.\nברית המועצות הייתה למנהיגת הגוש המזרחי-סובייטי בעולם. היא הוקמה ב-30 בדצמבר 1922 בעקבות ניצחון הצבא האדום במלחמת האזרחים ברוסיה, כאיחוד בין רוסיה הסובייטית לרפובליקות הסובייטיות של עבר הקווקז, אוקראינה הסובייטית, ובלארוס הסובייטית, שהוקמו אף הן בזמן המלחמה, והתקיימה עד להתפרקותה הסופית ב-25 בדצמבר 1991. בשטחים שהשתייכו לברית המועצות חיו כ-100 עמים שונים.",
    "pageid": 6474
  },
  {
    "title": "גיא ברנע",
    "extract": "גיא מרקוס ברנע (נולד ב-9 בספטמבר 1987), הוא שחיין עבר ישראלי, אלוף ישראל ושיאן ישראל, וכיום פרשן שחייה. בעל שתי מדליות ארד מאליפות אירופה בשחייה (בודפשט 2010 ודברצן 2012) ושתי מדליות מהאוניברסיאדה, מדליית כסף בשנג'ן 2011 ומדליית ארד בבלגרד 2009. מקום שישי באליפות העולם (שנגחאי 2011) ומקום שביעי באליפות העולם (ברצלונה 2013) במשחה ל-50 מטר גב.\nברנע ייצג את ישראל באולימפיאדת בייג'ינג (2008) וב-6 אליפויות עולם (מלבורן 2007, רומא 2009, שנגחאי 2011, ברצלונה 2013, קאזאן 2015 ובודפשט 2017). אלוף ושיאן המכביה, במשחה ל-100 מטר גב.",
    "pageid": 496793
  },
  {
    "title": "גילי שריר",
    "extract": "גילי שריר (נולדה ב-22 בנובמבר 1999) היא ג'ודוקא ישראלית המתחרה בקטגוריית המשקל של עד 63 ק\"ג, זוכת מדליית ארד אולימפית (טוקיו 2020) ומדליית ארד מאליפות העולם (טשקנט 2022) כחלק מנבחרת ישראל בקטגוריית הנבחרות המעורבות. סגנית אלופת אירופה (מונפלייה 2023) וזוכת מדליית ארד באליפות אירופה (סופיה 2022).",
    "pageid": 1999772
  },
  {
    "title": "דוד",
    "extract": "דָּוִד הוא דמות מקראית, המתואר במקרא כמלכהּ השני של ממלכת ישראל המאוחדת (אחרי שאול המלך) ואבי שושלת בית דוד ששלטה בממלכת יהודה במשך למעלה מ-400 שנה לאחר מותו עד חורבן בית המקדש הראשון. התיאורים התנ\"כיים השונים, מייחסים לדוד כיבוש חבלי ארץ נרחבים בצפון ארץ ישראל ובמערבה.\nדמותו ופועלו של דוד תפסו מקום חשוב במסורת היהודית ובפולקלור, והוא נחשב לדמות מופת ולאחד מגדולי האומה. דוד המלך מכונה במקרא ”נְעִים זְמִרוֹת יִשְׂרָאֵל” (שמואל ב', כ\"ג, א'), המסורת היהודית רואה בו את המחבר של רוב ספר תהילים. על פי המסורת, המשיח יהיה אדם מזרע דוד. מסורת זו אומצה גם בברית החדשה, בה נאמר כי ישו היה נצר לבית דוד. בקבלה נמנה דוד עם אחד מ\"ארבעת רגלי המרכבה לשכינה\", שעליהם מתבססת השראת השכינה בעולם לאורך ההיסטוריה (השלושה הנוספים הם אבות האומה אברהם יצחק ויעקב).\nדוד הוא חלק מרשימה בת 53 דמויות מקראיות, שאושרו במחקר מבחינה ארכאולוגית כדמויות היסטוריות, ותקופתו מתוארכת לסביבות המאה ה־10 לפני הספירה.\nהתיאור התנ\"כי של חיי דוד משקף מסורות רבות, אך מכיוון שהטקסטים המקראיים הנמצאים בידינו היום נכתבו מאות שנים לאחר התקופה המשויכת לדוד, לאורך השנים חוקרי מקרא, ארכאולוגים והיסטוריונים, היו חלוקים בדעתם ביחס לדוד ולתיאור מלכותו אל מול המציאות ההיסטורית. ביחס לקיומה של מלכות דוד, אסכולות מסוימות מקבלות את הסיפור התנ\"כי כנכון בעיקרו, גם אם מוגזם לעיתים, ואחרות רואות בסיפורי דוד מסורות שהגיעו מסיפורים אחרים ושויכו בהמשך לדוד. ביחס למהימנות הסיפורים גופה, מקובל במחקר לראות בספרות זו כאפולוגיה, וכמתאימה ל\"סיפורי אוזורפציה\", במסגרתם מבקש האוזורופ להצדיק את עלייתו לשלטון ומרידתו בשליט החוקי.",
    "pageid": 10997
  },
  {
    "title": "האיחוד האירופי",
    "extract": "האיחוד האירופי הוא איחוד פוליטי וכלכלי על-לאומי של 27 מדינות באירופה. שטחו הכולל של האיחוד הוא 4,233,255 קמ\"ר, עם אוכלוסייה מוערכת של למעלה מ-448 מיליון תושבים. האיחוד האירופי מתואר לעיתים קרובות כישות פוליטית חסרת תקדים, המשלבת את המאפיינים של פדרציה וקונפדרציה כאחד.\nבשנת 2020, תושבי המדינות החברות באיחוד האירופי היוו 5.8% מאוכלוסיית העולם וייצרו תמ\"ג (תוצר מקומי גולמי נומינלי) של כ-16.6 טריליון דולר, כשישית מהתמ\"ג העולמי. בנוסף, לכל מדינות האיחוד האירופי מלבד בולגריה יש מדד פיתוח אנושי גבוה מאוד לפי תוכנית הפיתוח של האו\"ם (UNDP). אבן היסוד של האיחוד, איגוד המכס של האיחוד האירופי, סלל את הדרך להקמת השוק האירופאי האחיד המבוסס על מסגרת חוקית וחקיקה בסיסית החלה בכל המדינות החברות בעניינים, ורק בעניינים, בהם הסכימו המדינות לפעול כאחד. מדיניות האיחוד האירופי שואפת להבטיח חופש תנועה של אנשים, סחורות, שירותים והון בתוך השוק האירופי האחיד, לחוקק חקיקה בענייני המשפט והפנים, ולקיים מדיניות משותפת בנושאי סחר, חקלאות, דיג ופיתוח אזורי. ביקורת הדרכונים בוטלה עבור נסיעות בתוך אזור שנגן. גוש האירו הוא קבוצה המורכבת מ-20 מדינות החברות באיחוד האירופי ביישמו במלואן את האיחוד הכלכלי ומשתמשות במטבע האירו כמטבע אחיד. באמצעות מדיניות החוץ והביטחון המשותפת, האיחוד פיתח תפקיד משמעותי ביחסי חוץ וביטחון. האיחוד מקיים משלחות דיפלומטיות קבועות ברחבי העולם ומייצג עצמו באו\"ם, בארגון הסחר העולמי, ב-G7 וב-G20. בשל השפעתו הגלובלית, האיחוד האירופי תואר על ידי כמה חוקרים כמעצמת על בהתהוות.\nהאיחוד האירופי הוקם, יחד עם היכולת לקבל אזרחות באיחוד, כאשר אמנת מאסטריכט נכנסה לתוקף ב-1993, והתאגדה כיישות משפטית אחיד עם כניסתה לתוקף של אמנת ליסבון ב-2009. את תחילתו של האיחוד ניתן לייחס לשש המדינות \"הפנימיות\" (בלגיה, צרפת, איטליה, לוקסמבורג, הולנד ומערב גרמניה), שבתחילת האינטגרציה האירופית המודרנית ב-1948 סייעו להקים את האיחוד המערבי, קהילת הפחם והפלדה האירופית, הקהילה הכלכלית האירופית והסוכנות האטומית האירופית. גופים אלה הלכו והתאחדו, ובאופן משפטי האיחוד האירופי ירש אותם. בין השנים 1973 עד 2013 האיחוד גדל משמעותית והצטרפו אליו 22 מדינות נוספות.\nבשנת 2012 הוענק לאיחוד האירופי פרס נובל לשלום. ב-2020, הפכה בריטניה למדינה החברה היחידה שעזבה את האיחוד האירופי. כיום, עשר מדינות שואפות או מנהלות משא ומתן להצטרף אליה.\n\n",
    "pageid": 5854
  },
  {
    "title": "הארי פוטר",
    "extract": "הארי פוטר (באנגלית: ‏‏?‏) היא סדרת ספרי פנטזיה מצליחה בת שבעה חלקים (הפטלוגיה) שנכתבה על ידי הסופרת הבריטית ג'יי קיי רולינג. גיבור הסדרה הוא הנער הארי פוטר. הראשון מבין שבעת ספרי הסדרה, \"הארי פוטר ואבן החכמים\", יצא לאור בשנת 1997, והאחרון מביניהם, \"הארי פוטר ואוצרות המוות\", יצא בשנת 2007.\nכל אחד מספרי הסדרה (מלבד הספר השביעי) מתאר שנת לימודים בבית הספר הוגוורטס לכישוף ולקוסמות. הסדרה מתאפיינת, בין השאר, ביצירת עולם חדש של מושגים ומונחים פרי דמיונה של הסופרת (אשר שאבה השראה ממיתולוגיות וסיפורי פולקלור שונים). על אף שקהל היעד העיקרי של הסדרה הוא ילדים ובני־נוער, הסדרה מעוררת עניין בקרב בני כל הגילים.\nהסדרה זכתה להצלחה יוצאת דופן, וספריה נמכרו במאות מיליוני עותקים בעשרות שפות ברחבי העולם. הספרים מופיעים בקביעות ברשימת עשרת הספרים הנמכרים בעולם, והפכו את רולינג לאחת הנשים העשירות בממלכה המאוחדת ולסופרת העשירה ביותר בעולם. סדרת הספרים גיבשה לעצמה קהל מעריצים עולמי – מה שהביא לשיווק מוצרים רבים הנוגעים לדמויות ולפרטי העלילה.\nהסדרה הוסבה לשמונה סרטי קולנוע, שעד לשנת 2015 היוו את סדרת הסרטים המכניסה ביותר בהיסטוריה של הקולנוע (שיא שנשבר ב־2015 על ידי \"היקום הקולנועי של מארוול\").",
    "pageid": 4482
  },
  {
    "title": "המדוזה בת האלמוות",
    "extract": "Turritopsis dohrnii (מכונה \"המדוזה בת-האלמוות\", ובהשאלה גם מדוזת בנג’מין באטן) היא מין במחלקת ההידרתים. היא דמוית פעמון, קוטרה המרבי 4.5 מילימטר והיא בעלת גובה ורוחב דומים. קיבתה היא אדומה בהירה. צורת המדוזה שלה – שלב הבגרות המינית, יכול לחזור לשלב הפוליפ – שלב החיים המוקדם ביותר של האורגניזם ובכך, באופן תאורטי, בהינתן תהליך שחוזר על עצמו פעם אחר פעם, אפשרות לחיי אלמוות. זהו בעל החיים הידוע היחיד המסוגל לחזור לצורתו הלא-מפותחת, במקרה זה – לשלב המושבתי, לאחר שהגיע לבגרות מינית. הדבר נעשה באמצעות תהליך גידול תאים – טרנסדיפרנציאציה. יחד עם זאת, בטבע מרבית ה-Turritopsis, כמדוזות אחרות, נאכלות בשלב הפלנקטון או מתות ממחלה, ולא חוזרות לצורת הפוליפ.\nתהליך החזרה לצורת הפוליפ קורה כתגובה לפגיעה פיזית, לתנאים סביבתיים לא מתאימים ולהזדקנות. כאשר המטמורפוזה, שינוי הצורה, מתרחש, המדוזה משתנה לקבוצת תאים לא ממוינת שנקראת \"ציסט\" ולאחר מכן משתנה חזרה לשלב הפוליפ. במהלך המטמורפוזה, התאים עוברים שינוי.\nחוקרים בדקו את הגנים של הפוליפ, המדוזות והציסט כדי להבין אילו תהליכים ביולוגיים מעורבים בהתפתחות ההפוכה הזאת. הם מצאו שכמה תהליכים חשובים מתרחשים בשלב הציסט כמו שינויים ב-DNA והשתקה של גנים מסוימים.\nמספר אירועים מורפוגנטים (שינוי צורת הגנום) מתרחשים במהלך החזרה לשלב הפוליפ, אירועים אלה מזכירים מטמורפוזה של פגית. ישנו מחקר שמצא כי חשיפה לכלוריד, שגורם למטמורפוזה בפגיות, יכול לגרום גם לתהליך ההפוך.\nחוקרים נוספים השוו את הגנום המלא של המדוזה בת האלמוות Turritopsis duhrnii עם מדוזה שאינה בת אלמוות, Turritopsis rubra וזיהו שינויים בגנים הקשורים לשכפול DNA, תיקון בעיות בגנום ותקשורת בין התאים.",
    "pageid": 764913
  },
  {
    "title": "המדינה האסלאמית",
    "extract": "המדינה האסלאמית (בערבית: الدولة الاسلامية, תעתיק מדויק: אלדולה אלאסלאמיה), הידועה גם בשמה הקודם דאעש (בערבית: داعش, ראשי תיבות של الدولة الاسلامية في العراق والشام, תעתיק מדויק: אלדולה אלאסלאמיה פי אלעראק ואלשאם, בעברית: \"המדינה האסלאמית בעיראק ובלבנט\"; ראשי התיבות באנגלית: ISIS או ISIL‏ – Islamic State of Iraq and Syria/Levant), היא ארגון טרור ג'יהאדיסטי-סלפי שהשתלט זמנית על שטחים נרחבים בסוריה ובעיראק ופועל גם במדינות נוספות. הארגון מגדיר עצמו כח'ליפות אסלאמית סונית.\nהארגון הוקם בסוף שנות ה-90 של המאה ה-20, ב-2004 הצטרף לארגון אל-קאעידה המרכזי באפגניסטן, ונודע כ\"אל-קאעידה בעיראק\". ב-2014, בעקבות חילוקי דעות בין ההנהגה המרכזית של אל-קאעידה למפקדי הארגון בשטח, התנתק מאל-קאעידה והפך לארגון עצמאי בשם \"דאעש\".\nמנהיג הארגון עד לשנת 2019 היה אבו בכר אל-בגדאדי. הארגון תחתיו השתתף בלחימה בסוריה, בעיראק, בלוב, בתימן, באפגניסטן ובפקיסטן. בסוף יוני 2014 הכריז הארגון על הקמת ח'ליפות אסלאמית עצמאית בשטחים שבשליטתו וקיצר את שמו ל\"המדינה האסלאמית\", שינוי המלמד על השאיפות שגדלו ואינן מוגבלות עוד מבחינה גאוגרפית. בנוסף, הוא הכריז שכל המוסלמים בכל העולם חייבים לציית לאל-בגדאדי, שהוכרז כח'ליפה. הארגון נודע לשמצה בעולם כמבצע פשעים כנגד האנושות לאחר שפרסם ברשת האינטרנט סרטונים בהם הציג את אנשיו עורפים את ראשיהם של קורבנות שנחטפו על ידי הארגון, רוצחים אזרחים וחיילים בעיראק ובסוריה באמצעות רובים, צליבה, שריפה בעודם חיים ומכירה פומבית לעבדות של נשים ייזדיות שנשבו על ידם.\nלמדינה האסלאמית זרוע תקשורת שהוקמה בתחילת 2014 הנקראת \"אל-חיאת\", שאחראית על פרסומי הארגון, סרטוני תעמולה ועיתונות כדוגמת המגזין דַאבֶּק.\nלאחר קרבות קשים, איבד הארגון שטחים נרחבים. ביולי 2017 הובס הארגון בקרב על מוסול ובאוקטובר 2017 הובס בקרב על א-רקה ונלקחה ממנו השליטה בערים הללו. בדצמבר 2017 הכריז ראש ממשלת עיראק, חיידר אל-עבאדי כי לאחר שלוש שנים של קרבות הביסה עיראק את המדינה האסלאמית.\nבמרץ 2019 הוכרז כי הארגון הובס גם בסוריה. לאחר הבסתו, ירד למחתרת. בסוף מרץ 2019, נפלה העיירה באגוז  בסוריה בידי הכוחות הדמוקרטיים הסוריים, והביאה לקץ הח'ליפות הטריטוריאלית של הקבוצה באזור המזרח התיכון. אולם, חלק מהאסטרטגיה של המדינה האסלאמית הייתה התרחבות גלובלית. ואכן, הם הצליחו ליצור מובלעות בחצי האי סיני של מצרים, אפגניסטן (חוראסאן), לוב, בנגלדש, הפיליפינים, מערב אפריקה, הסאהל ומרכז אפריקה (מוזמביק והרפובליקה הדמוקרטית של קונגו). מרכז הכובד של המדינה האסלאמית עבר לחלקים מאפריקה שמדרום לסהרה ודרום אסיה.  באופן כללי, המדינה האסלאמית שולטת כעת בשטחים נרחבים מפאתי החוף המערבי של אפריקה ועד לאגן אגם צ'אד.\nב-27 באוקטובר 2019 נהרג מנהיג הארגון, אבו בכר אל-בגדאדי, בפעולה של צבא ארצות הברית ושיתוף קואליציה בינלאומית נגד דאעש, ואבו אברהים אל-האשמי אל קוריישי מונה במקומו. ב-3 בפברואר 2022 התאבד אל האשמי בעקבות פשיטת כוחות אמריקאים על מחבואו בסוריה, וכחודש לאחר מותו הוכרז אבו חסן אל-האשמי לח'ליפה השלישי של הארגון. ב-30 בנובמבר 2022, לאחר 9 חודשים בלבד בתפקיד, דובר הארגון הודיע כי אבו חסן נהרג במהלך לחימה מבלי לספק פרטים נוספים. למחליפו מונה אבו אל-חוסיין אל-חוסייני אל-קורשי.\nלפי אינדקס הטרור העולמי  המדינה האסלאמית (דאעש) ושלוחותיה נותרו קבוצת הטרור הקטלנית ביותר בעולם בשנת 2023, זו השנה התשיעית ברציפות, עם פיגועים בכ-21 מדינות, שבהם נרשמו המספר הגבוה ביותר של פיגועים ומקרי מוות מטרור. אירועי טרור המיוחסים להם ברחבי אירופה, כוללים את ה-Bataclan בפריז (2015), מתקפת המטרו של בריסל (2016), ניס (2016), ברלין (2016), סטוקהולם ( 2017), איסטנבול (2017) וברצלונה (2017), ולאחרונה הפיגוע באולם הקונצרטים \"קרוקוס סיטי הול\" בעיר סמוכה למוסקבה, ב-26 במרץ 2024. בין 10 המדינות המובילות שנפגעו מטרור של המדינה האיסלאמית ושלוחותיה בשנת 2023 היו: בורקינה פאסו, מאלי, פקיסטן, אפגניסטן, סומליה, ניגריה וניז'ר.",
    "pageid": 1200691
  },
  {
    "title": "הסכם הגבול הימי בין ישראל ללבנון",
    "extract": "הסכם הגבול הימי בין ישראל ללבנון קבע קו תיחום של האזור הכלכלי הבלעדי וקו תיחום של המים הטריטוריאליים בין שתי המדינות כאשר לגבי חמשת הקילומטרים המזרחיים (\"קו המצופים\") הוסכם לשמר את מעמדם בפועל עד להסדרת הגבול היבשתי בין המדינות. הצדדים סיכמו שהסכם זה קבע פתרון קבוע של הסכסוך הימי ביניהם.\nהמשא ומתן בין ישראל ללבנון החל ב-14 באוקטובר 2020 לצורך קביעת הגבול הימי בין המדינות. שנתיים לאחר מכן, ב-27 באוקטובר 2022 העבירו שתי המדינות את מסמך ההסכם החתום למתווך עמוס הוכשטיין ובכך ההסכם נכנס לתוקף. מאז הסכם ישראל-לבנון 1983, זו הפעם הראשונה שישראל ולבנון קיימו משא ומתן וכרתו הסכם. ישראל ויתרה על השטח הימי המשולש שהיה במחלוקת, וקו הגבול שורטט כפי שדרשה לבנון (פרט ל-5 הק\"מ המזרחיים שלא נכללו בהסכם).",
    "pageid": 1888719
  },
  {
    "title": "הפרעה דו-קוטבית",
    "extract": "הפרעה דו־קוטבית (באנגלית: Bipolar disorder, נודעת גם בשמה הלועזי המקוצר כ\"בי־פולאריות\"), שנודעה בעבר גם בשם מאניה דֶפרסיה (Manic depression), היא הפרעה נפשית ממשפחת הפרעות מצבי הרוח, המתאפיינת במנעד רגשי רחב הבא לידי ביטוי בגלים (אפיזודות, פרקי זמן מסוימים) של שינויים –  לעיתים אף קיצוניים מאוד – במצב הרוח של החולה, ללא-תלות הכרחית בנסיבות הסביבתיות.\nב-ICD 10 (קטלוג המחלות וההפרעות הנפשיות של ארגון הבריאות העולמי) מופיעה הפרעה זו בפרק העוסק בהפרעות מצב רוח, יחד עם דיכאון חד-קוטבי (דיכאון מז'ורי) והפרעות מצב רוח נוספות. ה-DSM 5 מקדיש להפרעה זו פרק שלם (Bipolar Related Disorders), בנפרד מהפרעות מצב רוח.",
    "pageid": 11571
  },
  {
    "title": "ויקינגים (סדרת טלוויזיה)",
    "extract": "ויקינגים (באנגלית: Vikings) היא דרמה היסטורית קנדית-אירית שנוצרה ונכתבה על ידי מייקל הירסט עבור ערוץ ההיסטוריה. הסדרה עלתה לשידור ב-3 במרץ 2013 בארצות הברית ובקנדה. הסדרה צולמה באירלנד בהשראת הסיפורים על הוויקינג רגנאר לודברוק, אחד מגיבורי התרבות הנורדית הנודעים ביותר. הסדרה מציגה את רגנאר כחקלאי שעולה לגדולה לאחר פשיטות מוצלחות באנגליה ובסופו של דבר הופך למלך סקנדינביה בתמיכת משפחתו וחבריו הלוחמים - אחיו רולו, בנו ביורן צד-ברזל ונשותיו בתולת המגן לגרטה והנסיכה אסלוג.\nהסדרה חודשה במרץ 2015 לעונה רביעית ארוכה מהרגיל הכוללת 20 פרקים, שעלתה לשידור ב-18 בפברואר 2016. ערוץ ההיסטוריה חידש את הסדרה לעונה חמישית במרץ 2016, שכוללת 20 פרקים ומשודרת מנובמבר 2017. החלק השני של העונה החמישית שודר החל מנובמבר 2018. בספטמבר 2017 חודשה לעונה שישית בת 20 פרקים אף היא, עד דצמבר 2020.\nהסדרה הייתה מועמדת לפרסים רבים, בהם פרס אמי לאפקטים חזותיים לשנים 2013-‏2015, וזכתה בארבעה פרסי המסך הקנדיים לשנים 2015-‏2016 וכן ארבעה פרסי גילדת הבמאים של קנדה לשנים 2014-‏2015.\nלאחר סיום הסדרה נודע על יצירת סדרת-בת בשם: \"ויקינגים: ולהאלה\", אשר תתחולל 100 שנים לאחר הסדרה.",
    "pageid": 1144380
  },
  {
    "title": "חדר (כפר)",
    "extract": "חַדַר (בערבית: حضر; תעתיק מדויק: חצ'ר) הוא כפר דרוזי בחלק הסורי של הר החרמון סמוך לגבול עם ישראל ברמת הגולן. הכפר נמצא במורדות המזרחיים של החרמון במחוז קוניטרה. \nמבין הכפרים הסמוכים לכפר ניתן למנות את מג'דל שמס הדרוזי הנמצא כ-6 קילומטר ממערב בתחום הישראלי, בשטח הסורי נמצאים מדרום הכפר גֻ'בָאתָא אל-חַ'שַב, ממזרח הכפר חרפא, מצפון-מזרח הכפר בית ג'ין ומצפון-מערב הכפר שבעא שבלבנון. \nעל פי מפקד האוכלוסין הסורי משנת 2004 התגוררו בכפר 4,819 איש, אם כי דיווחים מאוחרים יותר מציינים כי בכפר מתגוררים כ-10–14 אלף איש.",
    "pageid": 1289903
  },
  {
    "title": "חטיבת עוז",
    "extract": "חטיבת עוֹז (עוצבה 89), הידועה בכינוי חטיבת הקומנדו, היא עוצבת חיל רגלים למבצעים מיוחדים של זרוע היבשה בצה\"ל. החטיבה מאגדת תחתיה ארבע יחידות קומנדו – יחידת אגוז, יחידת מגלן, יחידת דובדבן ויחידת הסיוע המבצעי (יחס\"מ) וכפופה לעוצבת האש (אוגדה 98).\nהחטיבה קיבלה את המספר 89, לציון גדוד הקומנדו 89, גדוד פשיטה בפיקוד משה דיין ודב צסיס, שפעל במלחמת העצמאות תחת פיקוד חטיבה 8.",
    "pageid": 1294537
  },
  {
    "title": "טיילור סוויפט",
    "extract": "טיילור אליסון סוויפט (באנגלית: Taylor Alison Swift; נולדה ב-13 בדצמבר 1989) היא זמרת-יוצרת אמריקאית ואחת הזמרות עם שיאי המכירות הגבוהים בעולם.\nסוויפט נולדה בווסט רידינג, פנסילבניה. עברה להתגורר בנאשוויל, טנסי בשנת 2004 כדי להמשיך בקריירת מוזיקת הקאנטרי שלה. אלבום הבכורה שלה משנת 2006 היה האלבום היחיד משנות ה-2000 שהצליח לשהות 275 שבועות במצעד הבילבורד 200. הסינגל השלישי מתוכו, \"Our Song\", הפך אותה לאדם הצעיר ביותר שכתב והקליט שיר לבדו, שהגיע למקום הראשון במצעד שירי הקאנטרי. אלבום האולפן השני שלה, Fearless ‏(2008‏), הכיל בתוכו את סוגת הקאנטרי פופ וזיכה אותה בפרס גראמי לאלבום השנה. לאור הצלחתם הבינלאומית של שני הסינגלים \"Love Story\" ו-\"You Belong with Me\", ‏Fearless קיבל את תואר היהלום, על ידי איגוד תעשיית ההקלטות האמריקאי (RIAA). ‏Speak Now‏ (2010), אלבומה השלישי, משלב את סוגת הקאנטרי פופ עם קאנטרי רוק והוא הנפיק את שני הלהיטים \"Mine\" ו-\"Back to December\". אלבום האולפן הרביעי שלה, Red ‏(2012), היה אלבום ניסיוני שהכיל סוגות כמו פופ, קאנטרי ורוק. הוא כלל את שני הלהיטים \"We Are Never Ever Getting Back Together\" ו-\"I Knew You Were Trouble\", שהפכו לשניים מהשירים המצליחים ביותר בעשור השני של המאה ה-21.\nעם צאת אלבום האולפן החמישי שלה, 1989 (2014), הודיעה סוויפט על מעבר מלא שלה לעולם הפופ. האלבום הפך אותה לאישה הראשונה שזכתה פעמיים בפרס גראמי לאלבום השנה והנפיק שלושה להיטים שכבשו את פסגת מצעד הבילבורד הוט 100: \"Shake It Off\",‏ \"Blank Space\" ו-\"Bad Blood\". היא המשיכה להשתמש בסוגת הפופ האלקטרוני בשני אלבומי האולפן הבאים שלה: Reputation ‏(2017), ששילב אלמנטים של היפ-הופ והנפיק את הלהיט \"Look What You Made Me Do\" ו-Lover ‏(2019), שהיה אלבום האולפן הנמכר ביותר בעולם בשנת 2019. שני אלבומי האולפן הבאים שלה, Folklore ו-Evermore (שניהם יצאו בשנת 2020), מכילים את סוגות הפולק רוק והרוק האלטרנטיבי. הסינגלים המובילים מתוכם, \"Cardigan\" ו-\"Willow\", הפכו אותה לאמן הראשון בכל הזמנים שהופיע לראשונה במקביל במקום הראשון במצעד הבילבורד הוט 100 והבילבורד 200.\nעם מכירות של למעלה מ-414.86 מיליון אלבומים ושירים, סוויפט היא אחת מהאמנים הנמכרים ביותר בכל הזמנים. הישגיה כוללים 14 פרסי גראמי, פרס אמי, עשרים ושבעה שיאי גינס, 40 פרסי המוזיקה האמריקאית, 39 פרסי המוזיקה של בילבורד, 11 פרסי איגוד מוזיקת הקאנטרי, שמונה פרסי האקדמיה למוזיקת קאנטרי ושני פרסי המוזיקה הבריטית. חמשת סיבובי ההופעות של סוויפט הכניסו מעל 940 מיליון דולר, והיא נכללה שלוש פעמים ברשימת 100 האנשים המשפיעים ביותר בעולם של טיים מגזין. היא דורגה במקום השמיני ברשימת \"האמנים הגדולים ביותר בכל הזמנים\" על פי בילבורד ונכללה ברשימת \"100 כותבי השירים הגדולים בכל הזמנים\" על פי רולינג סטון (2015). היא נבחרה לאשת העשור (של שנות ה-2010) על ידי בילבורד, לאמנית העשור (של שנות ה-2010) על ידי פרסי המוזיקה האמריקאית, לאמנית הנשית השנייה המושמעת ביותר באותו עשור בספוטיפיי (לאחר אריאנה גרנדה) והמושמעת ביותר בכל הזמנים בפלטפורמה, תוך ששניים מאלבומיה הופיעו ב-500 האלבומים הגדולים בכל הזמנים על פי רולינג סטון (2020). בשנת 2021 זכתה בפעם השלישית בפרס גראמי בקטגוריית \"אלבום השנה\" עבור Folklore והייתה לאישה הראשונה והיחידה בהיסטוריה שעשתה זאת. בשנת 2023 נבחרה לאשת השנה של טיים מגזין.",
    "pageid": 665861
  },
  {
    "title": "יחידה 81",
    "extract": "יחידה 81 (קרי: שמונה אחת) או היחידה הטכנולוגית של מערך המבצעים המיוחדים היא יחידה במערך המבצעים המיוחדים תחת אגף המודיעין של צה\"ל העוסקת במתן פתרונות טכנולוגיים לצרכים מבצעיים של אגף המודיעין.\nהיחידה מורכבת בעיקרה מאנשי צבא, אולם משרתים בה גם אזרחים, ובהם בעלי תואר דוקטור לתחומים ייחודיים בפיזיקה ובהנדסה. בראשה עומד קצין בדרגת אלוף-משנה.",
    "pageid": 1293779
  },
  {
    "title": "יחידת שלדג",
    "extract": "יחידת שלדג (יחידה 5101) היא יחידת העילית של חיל האוויר הישראלי. \nהיחידה כפופה לכנף כוחות אוויר מיוחדים (כנף 7) בחיל האוויר. היחידה הוקמה בהשראת ה-SAS, \"שירות האוויר המיוחד\" של הצבא הבריטי. היא מתמחה בביצוע משימות קומנדו ומודיעין עומק. בסיס הקבע של היחידה הוא בסיס פלמחים. מפקדה הוא קצין בדרגת סגן-אלוף.",
    "pageid": 369026
  },
  {
    "title": "ירכא",
    "extract": "יִרְכַּא (בערבית: يركا) הוא יישוב דרוזי במחוז הצפון בישראל. הוכרז כמועצה מקומית בשנת 1959. בסוף 2021 התגוררו בירכא כ-17.5 אלף תושבים – 98.5% מתוכם הם דרוזים, 1.1% הם ערבים-מוסלמים, ו-0.1% הם ערבים-נוצרים.",
    "pageid": 7951
  },
  {
    "title": "כ\"ב בתמוז",
    "extract": "כ\"ב בתמוז הוא היום העשרים ושניים בחודש העשירי \nבשנה העברית, למניין החודשים מתשרי, והיום העשרים ושניים בחודש הרביעי \nלמניין החודשים מניסן. כ\"ב בתמוז לעולם לא יחול, בלוח העברי הקבוע, בימים שני, רביעי ושבת, ועל כן הוא משתייך לקבוצת הימים הנקראת \"לא בדז\".",
    "pageid": 302890
  },
  {
    "title": "ליל הברווזים (1979)",
    "extract": "ליל הברווזים הוא שמה של ישיבה מיוחדת שקיימה ממשלת ישראל בראשות מנחם בגין ב-17 ביולי 1979. מטרת הישיבה הייתה לבצע שינויים במדיניות הכלכלית, בהם הסרת הסבסוד של מוצרי מזון ודלק. בשל מחלוקות שהתגלעו בין השרים, הישיבה הסתיימה ללא החלטות מעשיות, וסוכם שיש להקים ועדות מיוחדות לטיפול בעניין.\nעוד לפני הישיבה, רווחה בקרב הציבור הדעה שהממשלה תנקוט צעדים שיגרמו להתייקרות מוצרים, ואנשים רבים הזדרזו וקנו מוצרים ואף מילאו את מכלי דלק של מכוניותיהם. הממשלה לא הגיעה להחלטה, וציפיות הציבור התבדו. ליל הברווזים היה בעיני הציבור סמל להססנות של ממשלת בגין לקבל החלטות חשובות.\nמקור השם \"ליל הברווזים\" לא ברור. יש הטוענים שהוא נקרא כך על שם הביטוי \"ברווז עיתונאי\" שמשמעותו ידיעה חסרת-שחר ולא מבוססת; ויש הטוענים שהוא נקרא על שם ליל הברווזים משנת 1959, שגם בו נתקף הציבור בבהלה.",
    "pageid": 210422
  },
  {
    "title": "מבצע יד ארוכה",
    "extract": "מבצע יד ארוכה היה מבצע צבאי של חיל האוויר הישראלי בסיוע אגף המודיעין במסגרת מלחמת חרבות ברזל בו בוצעה הפצצה אווירית על מחסני אמל\"ח, מאגרי נפט, תחנות כוח ויעדים צבאיים נוספים של החות'ים בעיר הנמל אל-חודיידה שבתימן, שנערכה ב-20 ביולי 2024 בשעה 18:00 בערב. המתקפה התרחשה יום לאחר שכטב\"ם ששוגר מתימן התפוצץ במרכז תל אביב וגרם להרג של אדם אחד ולעשרה פצועים. התקיפה בוצעה באמצעות מבנה מטוסי קרב ומטוסי ביון בליווי מטוס לתדלוק אווירי.\nהתקיפה האווירית הייתה הפעם הראשונה שבה ישראל תקפה בתימן, במרחק של 1,800 קילומטרים.",
    "pageid": 2357522
  },
  {
    "title": "מורנה בקארין",
    "extract": "מורנה סילבה דה ואז סטה בקארין (בפורטוגזית: Morena Silva de Vaz Setta Baccarin; נולדה ב-2 ביוני 1979) היא שחקנית קולנוע וטלוויזיה ברזילאית-אמריקאית. מוכרת בשל דמותה כאינארה סרה בסדרה \"פיירפליי\" ובסרט ההמשך \"סרניטי\" משנת 2005; כוונסה קרלייל בסרט גיבורי-העל \"דדפול\" ובהמשכו \"דדפול 2\"; ומתפקידה כג'סיקה ברודי בסדרה \"הומלנד\".",
    "pageid": 1044791
  },
  {
    "title": "מכבי חיפה (כדורגל)",
    "extract": "מכבי חיפה הוא מועדון כדורגל ישראלי מהעיר חיפה המשחק בליגת העל הישראלית. המועדון הוקם בשנת 1913, והוא נמנה עם המועדונים הוותיקים ביותר בליגה הבכירה בארץ ישראל (השתתף בעונת הבכורה 1931/1932). החל משנת 1992 הוא מנוהל על ידי איש העסקים יעקב שחר, שמכהן כנשיא המועדון. המועדון כולל גם קבוצות נוער, נערים וילדים ובתי ספר לכדורגל.\nצבע התלבושת הביתית הקבועה של המועדון הוא ירוק, ולאורך השנים שולב בה גם הצבע הלבן. החל משנת 1955 ועד 2014 ערכה הקבוצה את משחקי הבית שלה באצטדיון קריית אליעזר. החל מעונת 2014/2015 משחקת הקבוצה באצטדיון סמי עופר.\nברוב התארים שלו זכה המועדון החל משנות השמונים של המאה ה-20, והוא הפך לאחד מהמובילים בכדורגל הישראלי. המועדון זכה לאורך שנותיו ב-15 אליפויות ישראל, בשישה גביעי מדינה, בחמישה גביעי טוטו ובארבעה גביעי אלוף האלופים. כמו כן, הוא הגיע להישגים רבים במפעלים האירופיים: הוא המועדון הישראלי הראשון בתולדות הכדורגל הישראלי שהעפיל לשלב הבתים של ליגת האלופות (בעונת 2002/2003), הראשון שהעפיל בפעם השנייה לשלב זה של המפעל (בעונת 2009/2010) והיחיד שהעפיל שלוש פעמים (פעם נוספת ב-2022/2023). בנוסף, הוא המועדון היחיד שהעפיל לרבע גמר גביע אירופה למחזיקות גביע (בעונת 1998/1999). המועדון חבר שותף בארגון המועדונים האירופיים.",
    "pageid": 1739
  },
  {
    "title": "מלחמת האזרחים בסוריה",
    "extract": "מלחמת האזרחים בסוריה (בערבית: الحرب الأهلية السورية; לעיתים מכונה: ההתקוממות הסורית, בערבית: الثورة السورية) היא סכסוך מתמשך, שפרץ בסוריה בין כוחות הנאמנים לממשלת הבעת' בראשות הנשיא בשאר אל-אסד ובין אלה המבקשים להדיחה, ועם הזמן התרחב עם כניסת הכורדים, הג'יהאדיסטים והמדינה האסלאמית, כוחות המזוהים עם ארגון הטרור אל-קאעידה ומדינות זרות למערכה. הסכסוך החל ב-15 במרץ 2011, כנחשול של הפגנות ומחאות בכל רחבי סוריה, שהיוו חלק מגל ההתקוממויות בארצות ערב. עם הזמן, התפתחו ההפגנות להתקוממות עממית, למרידה ולמלחמת אזרחים, המאופיינת בקרבות קשים, פיגועי התאבדות, התערבויות חיצוניות, זליגות למדינות שכנות, שימוש בנשק בלתי קונבנציונלי, מעשי טבח, פשעי מלחמה, פשעים נגד האנושות, אלימות עדתית, משבר פליטים ועוד.\nההפגנות החלו במרץ 2011, כשתושבים מחו נגד משטרו הדיקטטורי של הנשיא אסד. המפגינים מחו גם נגד ההגמוניה של העדה העלווית; ומחו נגד האבטלה, השחיתות והפגיעה בזכויות אדם במדינה. באפריל התפתחו ההפגנות להתקוממות עממית, שבה משתתפים בעיקר סונים (אשר היוו כ-73% מהאוכלוסייה לפני פרוץ המלחמה). המשטר ניסה לדכא את ההתקוממות באמצעים שונים, לרבות שימוש בכוחות הביטחון, ובהפגזות כבדות על שטחים בנויים בערים וביישובים נגד האוכלוסייה האזרחית. בעקבות הדיכוי האלים, החל גל של עריקות משורות הצבא הסורי. ביולי 2011 הוקם גרעין הצבא הסורי החופשי שפתח במרד מזוין נגד המשטר.\nתחילת שנת 2012 התאפיינה בהתערבויות חיצוניות במלחמה: אסד מסתייע בכוחות שיעים, כגון משמרות המהפכה האסלאמית מאיראן וחזבאללה מלבנון, ונהנה מתמיכה בינלאומית של רוסיה וסין. לעומת זאת, מורדי האופוזיציה המתונה נתמכים צבאית על ידי מדינות סוניות כגון ערב הסעודית וקטר, ומקבלים תמיכה בינלאומית ממדינות המערב. יתר על כן, ארגוני ג'יהאד סונים, כגון ג'בהת א-נוסרה נוסדו בתחילת המלחמה ונכנסו ללחימה מול כוחות אסד. בתחילת שנת 2013 החלו להופיע סימנים של קרעים פנימיים בין הצבא הסורי החופשי, הנחשב למתון יחסית, לבין חלק מארגוני הג'יהאד, שדוגלים באסלאם פונדומנטליסטי. בראש הארגונים הללו, בלט ארגון המדינה האסלאמית, שבתחילה היה חלק מאל-קאעידה, עד אשר האחרון התנתק ממנו, והכריז, ביולי 2014, על חליפות אסלאמית עצמאית בשטחים הנרחבים שכבש בסוריה, בסערת מלחמת האזרחים, וגם בעיראק.\nהלחימה בסוריה תפסה כותרות כסכסוך האלים ביותר בעולם בעשור השני של המאה ה-21. בסכסוך אף נעשה שימוש בנשק לא קונבנציונלי. ב-21 באוגוסט 2013 אירעה המתקפה הכימית בע'וטה, שעל פי ההערכות נהרגו בה מאות בני אדם. בעקבות התקיפה דרשו מדינות רבות, ובראשן ארצות הברית, להעניש צבאית את משטרו של אסד שלטענתן הוא זה שהורה על התקיפה. ב-9 בספטמבר 2013 הציעה רוסיה לפרק את סוריה מהנשק הכימי שברשותה ולצרפה לאמנת הנשק הכימי. ארצות הברית הסכימה להצעה, אך הבהירה כי כל עוד המשטר אינו עומד בהבטחותיו, האיום הצבאי נותר בעינו. ב-28 בספטמבר 2013 אישרה מועצת הביטחון של האו\"ם פה אחד את העסקה לפירוק סוריה מנשק כימי. ב-27 באפריל 2014 דווח שמתוך כל הנשק הכימי שסוריה הצהירה עליו כ-92% ממנו הושמד. למרות טענה זו, יש הטוענים (בעיקר תושבי חומס) שעדיין נעשה שימוש בגז כלור. ב-23 ביוני 2014 דווח שכל הנשק הכימי שנותר בסוריה הוצא מהמדינה והושמד ובכך תהליך השמדת הנשק הכימי הושלם.\nב-27 בפברואר 2016 נכנסה לתוקף הפסקת אש בין הממשל הסורי לארגוני המורדים, שלא כללה את המדינה האסלאמית. הפסקת האש צמצמה במידה ניכרת את מספר ההרוגים בחודשים מרץ ותחילת אפריל אך לקראת סוף אפריל חלה עלייה במספר ההרוגים בעקבות קרבות עזים אשר התרחשו בחלב וכללו הפצצה של מספר בתי חולים אשר טיפלו באזרחים ובחיילי המורדים על ידי כוחות צבא סוריה.",
    "pageid": 877719
  },
  {
    "title": "מרוקו",
    "extract": "ממלכת מרוקו (בערבית מרוקאית: المغرب אל־מַעְ׳רִבּ, או المملكة المغربية אַלְ־מַמְלַכַּה אלְ־מַעְ׳רִבִּיַּה, תרגום מילולי: ממלכת המערב או הממלכה המערבית) היא מונרכיה בקצה הצפון-מערבי של יבשת אפריקה. מצפון היא גובלת בים התיכון, בסאוטה ומלייה (ספרד) ובמצר גיברלטר, במערבה באוקיינוס האטלנטי, במזרחה באלג'יריה ובדרומה בסהרה המערבית, אשר נמצאת בשליטת מרוקו מאז שנות ה-70. מרוקו קיבלה את עצמאותה מצרפת בשנת 1956. בירת מרוקו היא העיר רבאט, על אף שהעיר המרכזית והגדולה ביותר בה היא קזבלנקה. הדת הרשמית במרוקו היא אסלאם-סוני, והשפות הרשמיות בה הן צרפתית, ערבית וברברית.\nממלכת מרוקו חברה בליגה הערבית ובארגון לשיתוף פעולה אסלאמי.\n\n",
    "pageid": 19722
  },
  {
    "title": "נבחרת ארצות הברית בכדורסל באולימפיאדת ברצלונה",
    "extract": "נבחרת ארצות הברית בכדורסל באולימפיאדת ברצלונה (1992), או בכינויה ה\"דרים טים\" (באנגלית: \"The Dream Team\"; \"קבוצת החלומות\"), הייתה הנבחרת האולימפית של ארצות הברית בכדורסל, שלראשונה כללה שחקנים פעילים מליגת ה-NBA. הנבחרת זכתה במדליית הזהב בטורניר הכדורסל באולימפיאדת ברצלונה (1992), לאחר שניצחה בכל שמונת משחקיה בהפרש ממוצע של כ-44 נקודות, ולא סיימה אף משחק בהפרש נמוך מ-32 נקודות. נחשבת בידי רבים כ\"קבוצת הכדורסל הטובה אי פעם\".\nבשנת 2010 הוצגה הנבחרת כולה כחברה בהיכל התהילה של הכדורסל, ובשנת 2017 הייתה לקבוצה הראשונה שמוצגת בהיכל התהילה של פיב\"א.",
    "pageid": 1658465
  },
  {
    "title": "נמל התעופה בן-גוריון",
    "extract": "נמל התעופה הבין-לאומי בן־גוריון (ראשי תיבות: נתב\"ג) הוא נמל התעופה הבין-לאומי הגדול ביותר בישראל מבחינת תעבורת נוסעים וכלי טיס, ומשמש כשער הכניסה והיציאה הראשי למדינה מאז הקמתו. הנמל שוכן במרחק של כ־40 ק\"מ מירושלים וכ־20 ק\"מ מתל אביב.\nבעת הקמתו על ידי רשויות המנדט הבריטי בשנת 1934, לפני קום המדינה, כונה שדה התעופה בשם \"Lydda Airport\" וגם \"שדה התעופה וילהלמה\", על שם היישוב הטמפלרי וילהלמה ששכן בסמוך. לאחר מלחמת השחרור המשיך להיקרא \"שדה התעופה לוד\" על שם העיר לוד הסמוכה. בדצמבר 1973, כשבוע לאחר מותו של דוד בן־גוריון, ראש הממשלה הראשון של ישראל, הוסב שמו של נמל התעופה על שמו של בן־גוריון.\nהשדה מופעל על ידי רשות שדות התעופה, ומשמש כמרכז הפעילות ומושב הנהלתה של חברת אל על, חברת הדגל של ישראל. עוד משמש הנמל כמרכז פעילותן של חברות התעופה הישראליות ישראייר וארקיע ושל חברת המטען ק.א.ל. נמל התעופה משמש גם כמרכזה של התעשייה האווירית לישראל וכמקום מושבה של רשות שדות התעופה. רשות התעופה האזרחית שוכנת סמוך לו, באיירפורט סיטי.\nבשנת 2022 עברו בנמל 20,008,532 נוסעים.",
    "pageid": 9933
  },
  {
    "title": "סקייטבורדינג במשחקים האולימפיים",
    "extract": "סקייטבורדינג הופיע לראשונה כספורט אולימפי באולימפיאדת טוקיו (2020) שנערכה בשנת 2021 בטוקיו שביפן. הוא אושר זמנית על ידי הוועד האולימפי הבינלאומי להכללה באולימפיאדת פריז (2024).",
    "pageid": 2007451
  },
  {
    "title": "עדנה או'בריאן",
    "extract": "עדנה או'בריאן (באנגלית: Edna O'Brien;‏ 15 בדצמבר 1930 – 27 ביולי 2024) הייתה סופרת אירית שכתבה רומנים וסיפורים קצרים.\nאו'בריאן נולדה בטומגרני, מחוז קלייר, אירלנד, ב-1930. אמה היגרה לתקופת מה לארצות הברית אך חזרה לאירלנד והקימה משפחה. ב-1950 סיימה או'בריאן לימודי רוקחות, וב-1954 נישאה לסופר ארנסט גבלר, ועברה עמו להתגורר בלונדון. לזוג נולדו שני ילדים והם התגרשו כעבור עשר שנים. ב-2006 קיבלה מינוי של פרופסור נלווה לספרות אנגלית בקולג' אוניברסיטת דבלין.",
    "pageid": 721285
  },
  {
    "title": "עובדיה יוסף",
    "extract": "הרב עובדיה יוסף (י\"ב בתשרי ה'תרפ\"א, 23 בספטמבר 1920 – ג' בחשוון ה'תשע\"ד, 7 באוקטובר 2013) היה רב, פוסק ומחבר חרדי-ספרדי, כיהן כרב הראשי הספרדי ('הראשון לציון') בשנים 1973–1983 והיה מנהיגה הרוחני ונשיא מועצת חכמי התורה של מפלגת ש\"ס מאז הקמתה. חתן פרס ישראל לספרות תורנית לשנת ה'תש\"ל (1970). כונה בפי רבים גדול הדור, \"פוסק הדור\" וכן מרן. ממעצבי דרכם הרוחנית של יהודי עדות המזרח במאה ה-20 והדרך החרדית ספרדית.",
    "pageid": 1136785
  },
  {
    "title": "עומר נודלמן",
    "extract": "עומר נודלמן (נולדה ב-22 באוקטובר 1997) היא דוגמנית ושחקנית ישראלית.",
    "pageid": 1990067
  },
  {
    "title": "עוצבת הגליל",
    "extract": "עוצבת הגליל (אוגדה 91) היא אוגדה מרחבית סדירה האחראית על כל גזרת לבנון, מראש הנקרה במערב ועד להר דב במזרח. האוגדה כפופה לפיקוד הצפון בצבא ההגנה לישראל. מפקדת העוצבה שוכנת בבירנית. מפקד האוגדה הנוכחי הוא תת-אלוף שי קלפר.\nהאוגדה כוללת את \"עוצבת ברעם\" שהיא החטיבה המערבית (חטיבה מרחבית 300) ואת \"עוצבת חירם\" שהיא החטיבה המזרחית (חטיבה מרחבית 769).",
    "pageid": 118787
  },
  {
    "title": "עלי ח'אמנאי",
    "extract": "האייתוללה סייד עלי חוסייני ח'אמנאי (נולד ב-19 באפריל 1939; בפרסית: آیت‌الله سید علی حسینی خامنه‌ای, ‏‏?‏, תעתיק מדויק: איתאללה סיד עלי חסיני ח'אמנהאי) הוא המנהיג העליון של איראן ומרג'ע תריסרי שיעי ומוביל הקו השמרני בה. לפני כן כיהן כנשיאה השלישי של הרפובליקה האסלאמית.\nח'אמנאי היה ממנהיגי המהפכה האסלאמית וממעצבי המשטר של הרפובליקה האסלאמית. בשנת 1981 נעשה נשיא איראן וכיהן בתקופת מלחמת איראן–עיראק, בעת העימות המדמם בין המשטר למוג'אהדין ח'לק, ובמהלך ההתקוממות בכורדסתאן. ח'אמנאי, מתוקף היותו איש אמונו של רוחאללה ח'ומייני, ירש אותו בתור המנהיג העליון. לאורך השנים ביסס ח'אמנאי את סמכותו ומשטרו והפך למנהיג המחנה השמרני. הוא וידא את קיומו של רוב חד-משמעי למחנה השמרני בפרלמנט ובנשיאות מאז תום כהונתו של מוחמד ח'אתמי כנשיא. התנגדותו למחנה הרפורמיסטי הובילה אותו לתמוך ולצדד בנשיאותו של מחמוד אחמדינז'אד, כולל תוך זיוף תוצאות בחירות והחמרת הרודנות וחיזוק מעמדם של משמרות המהפכה. ח'אמנאי הנחה את ההתפשטות של כוח קודס, את חיזוקן ומימונן של מיליציות ברחבי המזרח התיכון, כולל ארגוני טרור על גבולותיה של מדינת ישראל. תוך כדי כך איראן השיגה דריסת רגל ומידה רבה של שליטה והשפעה בעיראק, בתימן, בסוריה ובלבנון. ח'אמנאי הוא האחראי על תוכנית הגרעין האיראנית, שהובילה לסנקציות חריפות ולפגיעה בכלכלת איראן. במהלך העשור השני של המאה ה-21 התערערות הכלכלה והתגברות התסיסה האזרחית פגעו במעמדו של ח'אמנאי מבית, ולקראת סוף העשור שאיפותיה של איראן להפיץ את המהפכה הובילו אותה אל סף מלחמה מול ארצות הברית.",
    "pageid": 222098
  },
  {
    "title": "עמוס ידלין",
    "extract": "עמוס ידלין (נולד ב-20 בנובמבר 1951) הוא אלוף במילואים בצה\"ל, שכיהן כראש המכון למחקרי ביטחון לאומי. הנשיא והמייסד של Mind Israel. ידלין היה טייס קרב בחיל האוויר, ובתפקידו הצבאי האחרון כיהן כראש אגף המודיעין (אמ\"ן).",
    "pageid": 136720
  },
  {
    "title": "עצם ססמואידית",
    "extract": "עצם ססמואידית (TA: Ossa sesamoideum) היא עצם השקועה בתוך גיד, ונוצרת ממנו בתהליך של הסתיידות. שמה הלטיני של העצם נגזר מהמילה sesamum שמשמעותה גרגר שומשום, וזאת לאור גודלן וצורתן של מרבית העצמות הססמואידיות. נוסף על העצמות הססמואידיות הנמצאות אצל מרבית האוכלוסייה ואלו המוגדרות כוריאנט אנטומי  תקין, עצמות אלו עשויות גם להתפתח כתוצאה משחיקה או מלחץ במפרק.\nתפקיד העצמות הללו הוא לשמש כמעין גלגלת באזורים מפרקיים, ובכך הן משפרות את יעילותם של השריר והגיד בהפעלת כוח. לדוגמה, עצם הפיקה, העצם הססמואידית הגדולה ביותר בגוף, משמשת כגלגלת בעת הפעלתו של השריר הארבע-ראשי שתכליתו ליישר את הברך. הפיקה מחוברת בחלקה העליון לגיד הארבע ראשי ובחלקה התחתון אל רצועת הפיקה אשר מחוברת אל עצם השוקה. כאשר השריר הארבע ראשי מתכווץ, עצם הפיקה פועלת כמנוף על נקודת משען בקצה התחתון של עצם הירך, וממירה את כיוון כוחו של השריר.\nתהליך ההסתיידות של העצמות הססמואידיות מהווה אינדיקטור לשלב ההתבגרות והגדילה של הפרט, וקורה בנערות לפני נערים.",
    "pageid": 477083
  },
  {
    "title": "פורנוגרפיה",
    "extract": "פּוֹרנוגרפיה או בקיצור פּוֹרנו, היא תחום שעיקרו הוא הצגה של גוף האדם או ההתנהגות המינית של האדם במטרה לעורר גירוי מיני. הגדרת גבולות הפורנוגרפיה שנויה במחלוקת.\nבמדינות רבות בעולם קיימות מגבלות על יצירה והפצה של פורנוגרפיה. דוגמאות לאיסורים מקובלים הם איסור על יצירת פורנוגרפיה בהשתתפות ילדים ועל הצגת פורנוגרפיה בפני ילדים.",
    "pageid": 629142
  },
  {
    "title": "פרוגרסיביזם",
    "extract": "פְּרוֹגֶרְסִיבִיזֶם או פְּרוֹגְרֵסִיבִיּוּת (באנגלית: Progressivism; נגזרת של המילה progress; בעברית: קִדְמָה) היא פילוסופיה פוליטית והשקפת עולם הגורסת כי אפשר וכדאי לקדם את החברה האנושית באמצעות שינוי חברתי. כתנועה פוליטית הפרוגרסיביות טוענת כי התקדמות מדעית, טכנולוגית, התפתחות כלכלית וארגון חברתי חיוניים לשיפור מצב האנושות. רעיון הקידמה והפרוגרסיבי הפכו לרעיון רב-משמעות בתקופת עידן הנאורות האירופית, שדגלה בהתבססות על הנחה כי ידע אמפירי כיסוד לחברה משפר את התרבות.\nבמרוצת הזמן השתנו משמעויות המושג בהתאם לתקופות ולנקודות מבט שונות. כך צמחה בארצות הברית \"התנועה הפרוגרסיבית\" שתמכה בהתערבות ממשלתית מוגבלת בשווקים כדי לאפשר תחרות כלכלית, והוקמו חוקים ומוסדות כמו חוקים נגד מונופולים (בישראל – חוק התחרות הכלכלית), קידום רגולציה בתחומים שונים כמו מנהל המזון והתרופות האמריקאי, סימון רכיבים על מוצרי מזון ופיקוח על בטיחות המזון. התנועה גם קידמה רפורמות שונות לרבות קידום הפמיניזם.\nבשיח הפוליטי המודרני המונח פרוגרסיבי מזוהה בדרך כלל עם ליברליזם חברתי – שנבדל מנאו-ליברליזם הימני. סוג זה של ליברליזם משלב תמיכה במשק מעורב יחד עם ליברליזם תרבותי. הפרוגרסיביזם, כאידאולוגיה שמאלנית, קרובה יותר למרכז-שמאל הליברלי-חברתי מאשר לשמאל הרדיקלי.\nבעשור השני של המאה ה-21 החל המונח לשמש ככינוי גנאי בידי אנשי ימין שמרניים ופופוליסטיים, המבטא זלזול בליברליזם חברתי, פמיניזם, משבר האקלים, קיימות, זכויות להט\"ב, רב-תרבותיות ומדינת רווחה. בין הגישות המנוגדות לפרוגרסיביזם נמנות שמרנות, פופוליזם ימני, דתיות וריאקציונריות.",
    "pageid": 555477
  },
  {
    "title": "צ'נינג טייטום",
    "extract": "צ'נינג מת'יו טייטום (באנגלית: Channing Matthew Tatum; נולד ב-26 באפריל 1980) הוא דוגמן ושחקן אמריקאי.\nטייטום ביצע את הופעת הבכורה שלו בסרט הדרמה \"המאמן קרטר\" (2005), וקיבל את פרסומו הראשון בשל הופעתו בסרט הריקודים \"סטפ אפ\" (2006). הוא זכה לתשומת לב רחבה יותר בזכות תפקידיו הראשיים בדרמה \"מג'יק מייק\" (2012) ובסרט ההמשך \"מג'יק מייק 2\" (2015); הוא גם כיכב בקומדיית האקשן \"רחוב ג'אמפ 21\" (2012) ובהמשכו \"רחוב ג'אמפ 22\" (2014).\nטייטום גילם גם את דיוק  בסרט \"ג'י. איי. ג'ו כוח המחץ\" (2009) ובסרט ההמשך \"ג'י איי ג'ו: סוגרים חשבון\" (2013), סרטיו האחרים כוללים \"יש לה ביצים\" (2006), \"וושינגטון על הכוונת\" (2013), \"פוקס-קצ'ר\" (2014), \"שמונת השנואים\" (2015), \"יחי הקיסר!\" (2016), \"לוגאן לאקי\" (2017) ו-\"העיר האבודה\" (2022). טייטום גם כיכב, הפיק וביים את סרט המסע \"דוג טריפ\" (2022).\nבשנת 2022 נכלל ברשימת טיים 100, כאחד ממאה האנשים המשפיעים ביותר בעולם.",
    "pageid": 704786
  },
  {
    "title": "צ'רקסים בישראל",
    "extract": "צ'רקסים בישראל (באדיגית: Адыгэхэу Исраэл исыхэр) היא קבוצה אתנית בחברה הישראלית, ממוצא צ'רקסי, אשר משתייכת לזרם הסוני של דת האסלאם, וחלקם משתייכים ל\"אדיגה חאבזה\" הקוד האתי הצ'רקסי אשר מופרד מהאיסלאם\nמרבית חברי הקהילה מתגוררים בשני יישובים בגליל – בכפר כמא ובריחאניה. הקהילה הצ'רקסית בישראל הם צאצאים של שתי קבוצות אוכלוסייה, אשר היגרו במקור לארץ ישראל מהאזור הצפון-מערבי של חבל הקווקז, אותם האימפריה העות'מאנית יישבה באזור הגליל במהלך שנות ה-70 של המאה ה-19.\nחוק שירות ביטחון חל על כל הגברים הצ'רקסים. נשים צ'רקסיות פטורות משירות ביטחון. בדומה לקהילה הדרוזית, הקהילה הצ'רקסית היא קבוצת מיעוטים בישראל השנייה בגודלה, שחובת השירות בצה\"ל חלה על כל הגברים.\nנכון ל-2022 הצ'רקסים היוו כ-0.05% מאוכלוסיית מדינת ישראל.",
    "pageid": 1966351
  },
  {
    "title": "רונה רמון",
    "extract": "רונה רמון (16 באפריל 1964 – 17 בדצמבר 2018) הייתה פעילת ציבור בתחום החינוך וזוכת פרס ישראל למפעל חיים לשנת ה'תשע\"ט (2019). רמון הייתה אלמנתו של אלוף-משנה אילן רמון, האסטרונאוט הישראלי הראשון, אשר נספה באסון מעבורת החלל קולומביה ב-2003, ואמו של סרן אסף רמון, שהמשיך בדרכו של אביו כטייס קרב בחיל האוויר, ונהרג בתאונת אימונים בשנת 2009. לאחר מותם של בעלה ובנה, הקימה את \"קרן רמון\", השואפת להקנות לדור הישראלי הצעיר \"מצוינות אקדמית, מנהיגות חברתית ותעוזה פורצת דרך\" ופועלת לקידומם של בני נוער וילדים בישראל.",
    "pageid": 1437637
  },
  {
    "title": "שבעא",
    "extract": "שבעא (בערבית: شبعا) היא עיירה בנפת חאצביא במחוז א-נבטיה בלבנון. העיירה סמוכה למשולש הגבולות ישראל-לבנון-סוריה ונמצאת באזור המכונה ערקוב. הכפר התפרסם בעיקר הודות לחוות שבעא - שטחים חקלאיים של העיירה שנמצאים כ-10 קילומטרים דרומית-מערבית לעיירה אשר שייכותם הטריטוריאלית מהווה סלע מחלוקת בין ישראל, לבנון וסוריה. רוב האוכלוסייה בעיירה היא מוסלמית סונית.",
    "pageid": 1829800
  },
  {
    "title": "תאילנד",
    "extract": "ממלכת תאילנד (בתאית: ประเทศไทย, תעתיק: פּרַאתֶט תַאִי, תרגום: מדינת החופשיים; ‏‏?‏) היא מדינה בדרום-מזרח אסיה. ידועה גם בשמה הקודם, סיאם (สยาม - היה זה שמה הרשמי עד 23 ביוני 1939 וגם מ-1945 עד 11 במאי 1949). תושבי תאילנד נקראים \"תאים\" (בשפה יומיומית מקובל גם \"תאילנדים\"). תאילנד גובלת בלאוס מצפון-מזרח, בקמבודיה מדרום-מזרח, במלזיה מדרום, ובמיאנמר (בורמה) מצפון-מערב.",
    "pageid": 3203
  },
  {
    "title": "אביגדור ליברמן",
    "extract": "אביגדור (איווט) ליברמן (ברוסית: Эве́т Льво́вич Ли́берман; נולד ב-5 ביולי 1958) הוא חבר הכנסת ויושב ראש מפלגת ישראל ביתנו. בעבר היה סגן ראש הממשלה, שר האוצר, שר הביטחון, שר החוץ, שר האנרגיה והתשתיות הלאומיות, שר התחבורה, יו\"ר ועדת החוץ והביטחון, מנכ\"ל תנועת הליכוד ומנכ\"ל משרד ראש הממשלה.",
    "pageid": 27933
  },
  {
    "title": "אברהם",
    "extract": "אַבְרָהָם (במקור: אַבְרָם, מכונה גם אברהם אבינו) הוא דמות מקראית, הראשונה מבין שלושת האבות. אבי יצחק וישמעאל (שלפי הקוראן הערבים העדנאנים הם צאצאיו) ואבי המדיינים, ונכדיו בני יצחק הם יעקב ועשו, שעל פי המקרא הם אבותיהם של בני ישראל, האדומים והעמלקים.",
    "pageid": 2009
  },
  {
    "title": "אהרון חליוה",
    "extract": "אהרון חליוה (נולד ב-12 באוקטובר 1967) הוא קצין בצה\"ל בדרגת אלוף, המשמש ראש אגף המודיעין מאז 5 באוקטובר 2021. קודם לכן שימש ראש אגף המבצעים, ראש אגף הטכנולוגיה והלוגיסטיקה, ראש חטיבת המבצעים באמ\"ץ, מפקד עוצבת האש, מפקד חטיבת הצנחנים ומפקד בה\"ד 1. בהיותו ראש אמ\"ן התרחשה מתקפת הפתע על ישראל, שבעקבותיה הודיע על בקשתו לסיים את תפקידו ולפרוש מצה\"ל.",
    "pageid": 671499
  },
  {
    "title": "אוננות",
    "extract": "אוֹנָנוּת היא פעולה מינית עצמית, שבדרך כלל אין מעורבים בה בני זוג או אנשים נוספים. האוננות מתבצעת על ידי גירוי איברי המין, שהם אזורים ארוגניים שנמצאים בהם עצבים רבים ורגישים. אצל האישה מתבצעת אוננות באמצעות גירוי הדגדגן (לרוב באמצעות לחץ משתנה של אצבע/ות), אזור הפות, השד או איברים ארוגניים אחרים. אצל הגבר מתבצעת אוננות באמצעות גירוי (שפשוף; לרוב עם רוק, סבון או חומר סיכה) של הפין, האשכים או אזור פי הטבעת. האוננות עשויה להסתיים באורגזמה ולהביא לחוויה גופנית עזה.\nככלל, האוננות אינה משמשת לשם רבייה, אלא לשם סיפוק והנאה מינית. יוצאי דופן הם למשל אוננות לצורך תרומת זרע לשם הפריה חוץ גופית, או אוננות במסגרת משחק מקדים לקראת חדירה וגינלית (באם זו מכוונת להיריון).",
    "pageid": 10323
  },
  {
    "title": "איחוד האמירויות הערביות",
    "extract": "איחוד האמירויות הערביות (בערבית: الإمارات العربية المتحدة, בתעתיק: אל-אִמַארַ֫את אל-עַרַבִּ֫יַּה אל-מֻתַּ֫חִדַה; ובקיצור: איחוד האמירויות, ולעיתים רק האמירויות الْإِمَارَات – ידועה גם בראשי התיבות UAE או ae) היא פדרציה ומדינת מדבר הנמצאת בצפון-מזרח חצי האי ערב (דרום מערב אסיה) שבמפרץ הפרסי. נכון לשנת 2023, באיחוד האמירויות יש אוכלוסייה מוערכת של 9.97 מיליון. לפי ההערכות, אזרחי האמירויות מהווים 11.6% מהאוכלוסייה; בעוד שאר התושבים הם גולים, רובם מדרום אסיה. האסלאם היא הדת הרשמית וערבית היא השפה הרשמית. מאגרי הנפט והגז הטבעי של איחוד האמירויות הערביות הן השישית והשביעית בגודלן בעולם, בהתאמה.\nאיחוד האמירויות הערביות היא פדרציה הכוללת שבע אמירויות מונרכיות: דובאי, אבו דאבי, עג'מאן, פוג'יירה, ראס אל-ח'ימה, שארג'ה ואום אל-קיוין.\nהמדינה קיבלה עצמאות מהממלכה המאוחדת ומחוף שביתת הנשק ב-1971.\nאיחוד האמירויות גובלת בשתי מדינות: עומאן וערב הסעודית.\nאיחוד האמירויות היא גם חברה בארגון לשיתוף פעולה אסלאמי.",
    "pageid": 23084
  },
  {
    "title": "אילומינטי",
    "extract": "אילומינטי (מלטינית: Illuminati – \"נאורים\") הוא שם המתייחס למספר אגודות סתרים, היסטוריות, מודרניות ואמיתיות, שהידועה בהן היא קבוצת האילומינטי הבווארית, אגודת סתרים מעידן הנאורות. בעידן המודרני מתייחס השם פעמים רבות לארגונים קונספירטיביים שהתגלגלו כביכול מן האגודה הבווארית. על פי תיאוריות קונספירציה, ארגונים אלה מתפקדים בתור \"הכוח שמאחורי הכתר\", שולטים בעולם באמצעות ממשלות ותאגידים, ושואפים לכונן סדר עולמי חדש.\nהאילומינטי הבווארית החלה ב-1 במאי 1776 כתנועת הארה על ידי אדם וייסהאופט הישועי, פרופסור לתאולוגיה ומומחה למשפט קאנוני. התנועה הייתה מסדר סודי, בדומה לבונים החופשיים, אך בשונה ממנה היו למסדרים אלו מטרות פוליטיות. עיקרה היה בכניעה לראשי המסדר שמוליכים את החברים לעבר מטרה סודית כלשהי. היא הוגדרה כתנועת הארה ובוטלה (או ירדה למחתרת) יחד עם כל המסדרים החופשיים בבוואריה בשנת 1784 כאשר השליט החדש של בוואריה, קארל תאודור, אסר את קיומם. ייתכן כי חברים אחדים בתנועתו של יעקב פרנק הצטרפו בשלב מסוים לאילומינטים.\nפרופ' ג'יימס בילינגטון, בספרו \"אש במוחות האדם\", כותב: \"השם 'אילומיניסט' ככל הנראה נבחר מתמונת השמש המקרינה הארה אל המעגלים החיצוניים. במרכזו של המעגל הפנימי של האראופוגיס (ריבון המסדר) בער נר שסימל את המקור הסולארי של כל ההארה. הכת הזורואסטרית מאניכאיסטית של האש הייתה מרכזית בעבור הסמליות של האילומיניסט, אשר בלעדיה הייתה נחשבת אקלקטית. לוח השנה שלהם התבסס על הפרסי ולא המודל הנוצרי הקלאסי.\"",
    "pageid": 334122
  },
  {
    "title": "אלבניה",
    "extract": "רפּוּבְּלִיקַת אַלְבַּנְיָה (באלבנית: Republika e Shqipërisë; פירוש השם הוא \"ארץ העיטים\") היא מדינה בדרום-מזרח אירופה. אלבניה גובלת במדינות מונטנגרו בצפון, קוסובו בצפון-מזרח, מקדוניה הצפונית במזרח, יוון בדרום, וחוף הים האדריאטי במערב. בשנת 2009 הצטרפה אלבניה לברית נאט\"ו.\nאלבניה היא גם מולדת העם האלבני. עיר בירתה היא טירנה.\nרוב אזרחי אלבניה הם מוסלמים-סונים, ומיעוטם הם נוצרים-קתולים או נוצרים-אורתודוקסים-מזרחיים. אלבניה היא גם חברה בארגון לשיתוף פעולה אסלאמי.",
    "pageid": 12612
  },
  {
    "title": "אפי איתם",
    "extract": "אפי איתם (נולד ב-25 ביולי 1952, ג' באב ה'תשי\"ב) הוא תת-אלוף במיל', בעל עיטור המופת, חבר הכנסת ושר לשעבר וכן יושב ראש המפד\"ל (2002–2004) ויושב ראש מפלגת אח\"י. משנת 2010 עד 2021 היה נשיא חברת \"ג'ני אנרג'י אינטרנשיונל\".",
    "pageid": 41851
  },
  {
    "title": "בני בן-מובחר",
    "extract": "בני בן-מובחר (נולד בשנת 1957) הוא ראש המועצה האזורית מבואות החרמון.",
    "pageid": 1765730
  },
  {
    "title": "בשאר אל-אסד",
    "extract": "בשאר חאפז אל-אסד (בערבית: بَشَّار حافِظ ٱلأَسَد, תעתיק מדויק: בַּשָּאר חָאפִט' אלְאַסַד; נולד ב-11 בספטמבר 1965) הוא פוליטיקאי סורי המכהן כנשיאהּ ה-17 והנוכחי של סוריה, מאז יולי 2000. קודמו בתפקיד היה אביו חאפז אל-אסד. מאז מרץ 2011 מתחוללת מלחמת אזרחים בין צבאו לצבאות אופוזיציה, שבמהלכה נהרגו למעלה מ-600,000 בני אדם ועוד רבים נפצעו, חלקם באמצעות שימוש בנשק כימי, וכתוצאה ממנה מיליוני סורים עזבו את המדינה כפליטים. עקב זאת נחשב אסד פושע מלחמה ואף פושע נגד האנושות.",
    "pageid": 23512
  },
  {
    "title": "ג'יי. די. ואנס",
    "extract": "ג'יימס דייוויד ואנס (באנגלית: James David Vance; נולד ב-2 באוגוסט 1984) הוא פוליטיקאי אמריקאי המכהן כסנאטור מטעם מדינת אוהיו ומועמד לתפקיד סגן הנשיא מטעם המפלגה הרפובליקנית בבחירות 2024.\nלאחר שסיים את לימודיו התיכוניים שירת ואנס בין 2003 ל-2007 ככתב צבאי. לאחר מכן למד באוניברסיטת המדינה של אוהיו וסיים את לימודיו שם ב-2009. ב-2013 סיים את לימודיו בבית הספר למשפטים באוניברסיטת ייל. ספרו האוטוביוגרפי, \"Hillbilly Elegy\", שיצא לאור ב-2016, הפך לרב-מכר, זכה לתשומת לב עיתונאית משמעותית במהלך הבחירות לנשיאות ארצות הברית באותה השנה ועובד לסרט עלילתי ב-2020.\nב-2021 החל ואנס את הקריירה הפוליטית שלו כמועמד המפלגה הרפובליקנית בבחירות לסנאט של ארצות הברית באוהיו ב-2022, בהן הביס את מועמד המפלגה הדמוקרטית טים ראיין. בתחילה התנגד למועמדותו של דונלד טראמפ בבחירות ב-2016, אך מאז הפך לתומך נלהב שלו. ב-15 ביולי 2024 מינה אותו טראמפ לעמיתו למרוץ בבחירות לנשיאות ארצות הברית.\nואנס מתנגד חריף לתפיסות פוליטיקת הזהויות והווק (Woke) הרווחות בחלקים מסוימים בשמאל האמריקאי ונחשב בעיני מתנגדיו לניאו-ריאקציונרי ולפופוליסט ימני. בנושאים חברתיים השקפותיו שמרניות. הוא מסתייג מהפלות, אך תומך בזכות המדינות לחוקק חוקים בעניין לפי השקפותיהם. הוא התנגד לנישואים חד-מיניים, אך ציין כי אינו מאמין כי יש לפתוח את הנושא מחדש. הוא מתנגד בתוקף לטיפולי התאמה מגדרית לקטינים.\nואנס נבדל מהשקפותיה המסורתיות של המפלגה הרפובליקנית בנושא מיסים, שכר מינימום, התאגדות, מכסים ומדיניות הגבלים עסקיים. הוא מתנגד למתן סיוע צבאי אמריקאי נרחב לאוקראינה, אך נחשב כתומך מובהק של מדינת ישראל.\n\n",
    "pageid": 2101044
  },
  {
    "title": "גביע העולם בכדורגל",
    "extract": "גביע העולם בכדורגל (באנגלית: FIFA World Cup, באיטלקית: Campionato mondiale di calcio, בספרדית: Copa Mundial de, בצרפתית: Coupe du monde de la FIFA) או גביע העולם של פיפ\"א. המוכר בישראל מאז שנות השמונים בשם מונדיאל (מהמילה הספרדית Mundial), הוא טורניר הכדורגל החשוב ביותר בעולם, שבו מתמודדות 48 מתוך כלל הנבחרות הלאומיות לגברים, ובסופו מוענק הגביע לנבחרת המנצחת בטורניר. פיפ\"א הוא הגוף הבין-לאומי המנהל את תחרויות הכדורגל הרשמיות המקדימות לטורניר, ואת הטורניר עצמו. הטורניר נערך לראשונה ב-1930, ומאז הוא נערך אחת לארבע שנים, למעט ביטולו ב-1942 וב-1946 בשל מלחמת העולם השנייה.\nבמתכונת שתצא לפועל משנת 2026 משתתפות בטורניר 48 נבחרות המתחרות במספר אצטדיונים במדינה שנבחרת מראש, ומשכו כחודש אחד. שלב המוקדמות, הנמשך כשנתיים, משמש לקביעת 47 הנבחרות שיעפילו לטורניר ביחד עם הנבחרת המייצגת את המדינה המארחת. בטורניר המוקדמות משתתפות יותר מ-200 נבחרות, המחולקות לשישה אזורים שונים לפי שיוכן היבשתי וקונפדרציית הכדורגל שאליה הן משתייכות. בעבר היה נהוג כי הנבחרת שזוכה בטורניר מעפילה אוטומטית לטורניר הבא, אך מנהג זה בוטל בתחילת שנות ה-2000, כך שנבחרת ברזיל, שזכתה במונדיאל 2002, הייתה צריכה להתמודד במוקדמות מונדיאל 2006.\nב-22 המונדיאלים שנערכו עד כה זכו שמונה נבחרות. נבחרת ברזיל זכתה במונדיאל חמש פעמים, והיא גם הנבחרת היחידה שהשתתפה בכל המונדיאלים. נבחרת איטליה ונבחרת גרמניה זכו בארבעה מונדיאלים כל אחת. נבחרת ארגנטינה עם שלוש זכיות. האלופות האחרות הן נבחרת אורוגוואי (מנצחת המונדיאל הראשון) ונבחרת צרפת עם שתי זכיות, ונבחרת אנגליה ונבחרת ספרד עם זכייה אחת כל אחת.\nהמונדיאל הוא אירוע הספורט הנצפה ביותר בעולם. אף יותר מהמשחקים האולימפיים. בגמר מונדיאל 2022 צפו כמיליארד וחצי בני אדם.",
    "pageid": 11721
  },
  {
    "title": "דגדגן",
    "extract": "הדגדגן (בלועזית: קליטוריס, Clitoris) הוא רקמה זקיפה בעלת כ-8,000 קצות עצבים שנמצאת בפות - איבר המין הנקבי אצל יונקים. הדגדגן הוא האיבר האורגזמטי העיקרי בגוף האישה - בעת עוררות מינית הדגדגן מתנפח, נעשה רגיש למגע, ומעביר ריגוש והנאה מינית העשויים להוביל לאורגזמה.",
    "pageid": 10634
  },
  {
    "title": "דפנה ליאל",
    "extract": "דפנה לאה ליאל (נולדה ב-30 במאי 1983) היא עיתונאית ישראלית המשמשת ככתבת כנסת, פרשנית פוליטית וכמגישה מחליפה בחברת החדשות.",
    "pageid": 1131143
  },
  {
    "title": "האנטומיה של גריי (סדרת טלוויזיה)",
    "extract": "האנטומיה של גריי (באנגלית: Grey's Anatomy) היא סדרת טלוויזיה אמריקאית העוסקת בדרמה רפואית שעלתה לשידור לראשונה ב-27 במרץ 2005, שנוצרה על ידי שונדה ריימס ומשודרת בערוץ טלוויזיה \"ABC\". הסדרה מתמקדת בחייהם של רופאים מתמחים, תושבים והמטפלים בכירורגיה כשהם מתפתחים לרופאים ותיקים תוך איזון יחסים אישיים ומקצועיים. הכותרת היא רמז לאנטומיה של גריי, ספר לימוד קלאסי של האנטומיה האנושית שפורסם לראשונה ב-1858 בלונדון ונכתב על ידי הנרי גריי. שונדה ריימס פיתחה את הפיילוט והמשיכה לכתוב לסדרה עד 2015. קריסטה ורנוף, שעבדה בעבר עם ריימס, היא כעת המפיקה הבכירה של הסדרה. ריימס היה גם אחד מהמפיקים בפועל לצד בטסי בירס, מארק גורדון, קריסטה ורנוף, רוב קורן, מארק וילדינג, אלן היינברג ואלן פומפאו. למרות שהסדרה מתרחשת בסיאטל שבוושינגטון, היא מצולמת בעיקר בלוס אנג'לס, קליפורניה, ובונקובר, קולומביה הבריטית.\nהסדרה סובבת סביב דמותה של אלן פומפאו, ד\"ר מרדית' גריי, עד מחצית העונה ה-19 שלה, שלאחריה היא עוברת לפורמט אנסמבלי יותר, כאשר פומפאו תופיע רק ב-8 פרקים בעונה 19. גריי מוצגת לראשונה כמתמחה ואחר כך הופכת להיות ראש הכירורגיה הכללית, תוך הצגת סיבוכי חייו של מנתח. צוות השחקנים המקורי כלל תשעה שחקנים: אלן פומפאו, סנדרה או, קתרין הייגל, ג'סטין צ'יימברס, טי אר נייט, צ'נדרה וילסון, ג'יימס פיקנס, איזאיה וושינגטון ופטריק דמפסי. צוות השחקנים עבר שינויים גדולים במהלך הסדרה. בתחילת העונה ה-19, לתוכנית היה צוות גדול של 18 שחקנים - כולל שלושה שחקנים מהצוות המקורי (פומפאו, וילסון ופיקנס).\nהאנטומיה של גריי היא תוכנית הפריים-טיים התסריטאית הארוכה ביותר המשודרת כעת ב-ABC, וסדרת הפריים-טיים התסריטאית הארוכה ביותר שמועברת על ידי ABC. הצלחת הסדרה הזניקה רבים מכוכביה, כולל את פומפאו, דמפסי ואוה, להכרה עולמית; הם היו בין חמשת שחקני הטלוויזיה המרוויחים ביותר ב-2013. בעוד שהרייטינג של התוכנית ירד במהלך ההרצה (היא הייתה פעם בין עשרת התוכניות המובילות בארצות הברית), היא עדיין אחת התוכניות עם הדירוג הגבוה ביותר מבין 18–49 הדמוגרפיות, והמספר 3 דרמה בכל הטלוויזיה המשודרת בארצות הברית. הסדרה הייתה התוכנית המרוויחה ביותר בטלוויזיה מבחינת פרסום בעונת 2007–2008; בשנת 2017, הוא דורג במקום העשירי ברשימה. בעונתה ה-15, האנטומיה של גריי דורגה כדרמה בעלת הדירוג הגבוה ביותר של ABC. נכון ל-28 בפברואר 2019, זו הייתה סדרת הדרמה הרפואית האמריקאית בפריים-טיים הארוכה ביותר. ב-10 במאי 2019, הסדרה חודשה לעונה 16 ו-17. העונה ה-16 עלתה לראשונה ב-26 בספטמבר 2019. העונה ה-17 עלתה לראשונה ב-12 בנובמבר 2020, כחודשיים מאוחר מהרגיל, עקב עיכובים בהפקה שנגרמו על ידי מגפת הקורונה. ב-10 במאי 2021, הסדרה חודשה לעונה 18, כאשר פומפאו, וילסון ופיקנס חזרו כולם. העונה ה-18 עלתה לראשונה ב-30 בספטמבר 2021. בינואר 2022, הסדרה חודשה לעונה 19, כאשר פומפאו הכריזה שתופיע כדמות לא מרכזית בסדרה. ב-14 במרץ 2024, עלתה לראשונה ה-20. ב-2 באפריל 2024, חודשה הסדרה לעונה ה-21, שתעלה לשידור ב-30 בספטמבר. לתוכנית היו סדרות ספין-אוף הנקראות \"מרפאה פרטית\" (2007–2013), ו-\"תחנה 19\" (2018–2024).\nהסדרה שודרה בישראל בחברות HOT, Yes, סלקום TV ובפרטנר TV. החל מ-16 ביוני 2022 הסדרה זמינה במלואה בשירות הסטרימינג דיסני+.",
    "pageid": 241339
  },
  {
    "title": "הנוקמים: סוף המשחק",
    "extract": "הנוקמים: סוף המשחק (באנגלית: Avengers: Endgame) הוא סרט גיבורי-על אמריקאי בלייב אקשן מסדרת \"הנוקמים\" המבוסס על קומיקס של מארוול, אשר יצא לאקרנים בישראל ב-24 באפריל 2019. הסרט הופק על ידי אולפני מארוול והופץ על ידי אולפני וולט דיסני.\nזהו הסרט העשרים ושניים ביקום הקולנועי של מארוול, והרביעי בסדרת \"הנוקמים\". הוא מהווה המשך ישיר לסרט \"הנוקמים: מלחמת האינסוף\" משנת 2018. הוא בוים על ידי אנתוני וג'ו רוסו והתסריט נכתב על ידי צמד הכותבים כריסטופר מרקוס וסטיבן מק'פילי. בסרט מככב אנסמבל עם שחקנים רבים שהשתתפו גם בסרטים הקודמים של מארוול. האחים רוסו התמנו לבמאים באפריל 2015 ובמאי 2015 חתמו מרקוס ומק'פליי על התסריט. ביולי 2016 מארוול הסירו את שם הסרט והתייחסו אליו כ'סרט ללא שם' מסדרת הנוקמים. הצילומים החלו באוגוסט 2017 באולפני פיינווד אטלנטה שבג'ורג'יה בצמוד לצילומי הסרט הנוקמים: מלחמת האינסוף. הצילומים הסתיימו בינואר 2018.\nבאוקטובר 2014 הכריזו במארוול שהסרט יכונה \"מלחמת האינסוף חלק 2\" כהמשך לסרט הקודם. בהמשך הוחלט לוותר על החלוקה לשני חלקים, לכנות את הסרט השלישי \"מלחמת האינסוף\" – ואת הרביעי כ\"סוף המשחק\". עד לחשיפת הטריילר, שם הסרט הרביעי נשמר בסוד על ידי היוצרים, במידה כזו שאפילו השחקנים לא ידעו מה שם הסרט אליו הצטלמו זה מכבר. התסריט עצמו נשמר בסוד עד כדי כך שלשחקנים עצמם ניתנו חלקים מזויפים. ב-7 בדצמבר 2018 פורסם שם הסרט הסופי.\nהסרט יצא בפורמט IMAX ותלת־ממד הפך לסרט שובר קופות כאשר עם יציאתו לקולנוע שבר שיאי הכנסות והכניס 1.233 מיליארד דולר ברחבי העולם כבר בסוף שבוע הראשון להקרנתו, עם הפתיחה הטובה ביותר בהיסטוריה של הקולנוע. הסרט שבר שיא נוסף והפך לראשון בהיסטוריה שמגיע להכנסות של למעלה מ-2 מיליארד דולר בסוף השבוע השני שלו באקרנים בלבד, כשהוא עובר את \"טיטניק\" עם הכנסות על סך 2.188 מיליארד דולר רק ב-11 יום. ב-20 ביולי 2019, עקף הסרט את אווטאר, והפך לסרט המכניס ביותר בכל הזמנים. זאת פעם ראשונה בהיסטוריה של הקולנוע, שסרט המהווה חלק מזיכיון סרטים ואינו הסרט הראשון בזיכיון, הופך לסרט המכניס ביותר בהיסטוריה, כמו גם סרט גיבורי העל הראשון שעושה זאת.\n\n",
    "pageid": 1586256
  },
  {
    "title": "התעמלות אמנותית",
    "extract": "התעמלות אמנותית (באנגלית: Rhythmic gymnastics) היא אחד מענפי ההתעמלות. זהו ספורט אולימפי שבו המתחרות (נשים בלבד) מבצעות תרגילים המשלבים תנועות בלט, אקרובטיקה ומחול עם מכשירי יד: חישוק, אלות, חבל , סרט או כדור. התרגילים מתבצעים בליווי מוזיקה, על משטח: שטיח בגודל 14X14 מטר.\n\n",
    "pageid": 6112
  },
  {
    "title": "זינדין זידאן",
    "extract": "זינדין יזיד זידאן (בצרפתית: Zinédine Yazid Zidane; בערבית: زين الدين يزيد زيدان, נהגה זין א-דין יזיד זידאן; תעתיק מדויק: זין אלדין יזיד זידאן; נולד ב-23 ביוני 1972 במרסיי, ידוע גם בכינוי \"זיזו\") הוא כדורגלן עבר צרפתי ומאמן בהווה.\nכשחקן, הוביל זידאן את נבחרת צרפת לזכייה במונדיאל 98, ביורו 2000 ובסגנות מונדיאל 2006. זידאן התגלה ככישרון עולה בכדורגל העולמי כששיחק בקבוצת בורדו הצרפתית, ולאחר מכן שיחק ביובנטוס ובריאל מדריד וזכה באליפויות, גביעים ובליגת האלופות. שיחק כקשר אמצע. היה ידוע בסגנון אלגנטי ובמהלכים וירטואוזיים. הוא זכה שלוש פעמים בתואר כדורגלן השנה בעולם, נבחר לכדורגלן היובל של אופ\"א ונחשב על ידי רבים לאחד השחקנים הטובים בהיסטוריה.\nכמאמן, הוביל את ריאל מדריד לשלוש זכיות רצופות בליגת האלופות ולשתי זכיות באליפות ספרד.",
    "pageid": 30175
  },
  {
    "title": "חורפיש",
    "extract": "חוּרפֵיש (בערבית: حرفيش, נהגה חֻרְפֵישׁ) היא מועצה מקומית ערבית-דרוזית במחוז הצפון בישראל, השוכנת בהרי הגליל העליון בצפון הר מירון. הכפר הוכרז כמועצה מקומית בשנת 1967. זהו הכפר הדרוזי הצפוני ביותר בגליל. הכפר נמצא צפונית לבית ג'אן, מזרחית למעלות-תרשיחא, בצפון-מערב שמורת הר מירון, למרגלות הר אדיר, בקרבת הר זבול, ודרומית לגבול לבנון. כ-96% מתושבי חורפיש הם דרוזים, לצד כ-3.3% ערבים-נוצרים ומוסלמים.",
    "pageid": 7941
  },
  {
    "title": "חיל הגנת הגבולות",
    "extract": "חיל הגנת הגבולות (איחוד של מערך הגנת הגבולות וחיל האיסוף הקרבי) הוא חיל בצה\"ל הכפוף לזרוע היבשה שתפקידו הוא פעילות ביטחון שוטף, איסוף מודיעין קרבי ושמירה והגנה על גבולות ישראל.\nהחיל, שנקרא לפני יולי 2020 מערך הגנת הגבולות, כולל תחתיו חמישה גדודים אשר כונו בעבר חי\"ר קל: קרקל, אריות הירדן, ברדלס, לביאי הבקעה ופנתר, וחמישה גדודי איסוף קרבי גזרתיים, המורכבים מתצפיתניות ולוחמים, כאשר חלק מהפלוגות הלוחמות הן מגדריות לבנים או לבנות בלבד וחלקן מעורבות.\nבינואר 2020 צורפה יחידת הגששים של צה\"ל לחיל הגנת הגבולות.\nכמו כן מערך נוסף אשר נמצא תחת החיל הוא מערך ההגמ\"ר. (הגנת היישוב)\nמפקד חיל הגנת הגבולות הנוכחי הוא תת-אלוף אליעד מאור.\n\n",
    "pageid": 1540909
  },
  {
    "title": "טניס במשחקים האולימפיים",
    "extract": "טורניר הטניס במסגרת המשחקים האולימפיים הוא אחת התחרויות החשובות של הענף, אך בניגוד לענפים אולימפיים אחרים הוא אינו הראשון בחשיבותו, כי ארבעת טורנירי הגרנד סלאם נחשבים יותר ממנו אפילו בשנה אולימפית.\nטניס נכלל במשחקים האולימפיים מתחילתם ב-1896 עד 1924, אך לאחר מכן הוצא מהתוכנית האולימפית והוחזר אליה רק ב-1988, וזאת לאחר שהותר למקצוענים להשתתף באולימפיאדות, דבר שאיפשר את השתתפותם של הטניסאים שלא יכלו להשתתף קודם לכן מסיבה זו (באולימפיאדת לוס אנג'לס (1984) היה טורניר ראווה בלתי רשמי).\nישנם מספר דברים המבדילים את הטורניר האולימפי משאר הטורנירים בענף.\nהראשון הוא שאין בו פרסים כספיים, אלא רק מדליות לזוכים בשלושת המקומות הראשונים ותעודות למדורגים 4–8 כמו בשאר התחרויות האולימפיות. כדי לקבוע את הזוכה במדליית ארד מתקיים משחק בין המפסידים בחצי הגמר.\nהשני הוא שמספר המשתתפים ממדינה אחת מוגבל (המכסה המקסימלית למדינה היא 4 שחקני יחידים ושני זוגות, ו-6 שחקנים סה\"כ, ומספר זהה לנשים), ולכן לא משתתפים כל הטניסאים הטובים ביותר. כך למשל לא יכלה מריה שרפובה לשחק באולימפיאדת אתונה (2004) מכיוון שבתאריך הקובע (שהיה לפני זכייתה בטורניר וימבלדון באותה שנה) היא לא הייתה בין 4 הרוסיות הראשונות. בנוסף לכך, הוועדים האולימפיים הלאומיים יכולים למנוע מטניסאים שהשיגו את הקריטריון של פדרציית הטניס הבינלאומית (ITF) להשתתף בטורניר מכיוון שלא השיגו את הקריטריון הלאומי. מקרים כאלה היו למשל ב-2004 וה\"קורבנות\" היו 2 טניסאיות גרמניות, טניסאי הולנדי ודודי סלע מישראל, דבר שהכעיס מאוד את מנהלי הסבב העולמי לגברים (ATP) והסבב העולמי לנשים (WTA), שטענו שהוסכם עם ITF שכל השחקנים הזכאים יוכלו להשתתף בטורניר. מגבלה נוספת על ההשתתפות בטורניר האולימפי היא ששחקנים צריכים להיות מוכנים לשחק בגביע דייוויס או בגביע הפדרציה כדי להשתתף בטורניר. שחקני הזוגות חייבים להיות מאותה מדינה. כמו כן, בטורניר האולימפי אין מוקדמות.\nבטורניר האולימפי משתתפים 64 שחקנים/יות בתחרויות היחידים, 32 זוגות של נשים וגברים ו-16 זוגות מעורבים. תחרויות זוגות מעורבים התקיימו באולימפיאדת פריז (1900), ובין 1912 ל-1924, והוחזרו לתוכנית המשחקים באולימפיאדת לונדון (2012). מכסת המשתתפים הכוללת שנקבעה על ידי הוועד האולימפי הבינלאומי היא 86 שחקנים מכל מין.\nבין אולימפיאדות אתונה 2004 ללונדון 2012, למשתתפים בטורניר האולימפי (יחידים, לא זוגות) ניתנו נקודות דירוג שנכללו בדירוג העולמי של סבבי ה-ATP ו-WTA. הניקוד בטורניר האולימפי היה שווה פחות מהטורנירים הגדולים של הסבבים האלה, סבב המאסטרס העולמי 1000 של ה-ATP אצל הגברים וטורנירי הפרמייר של WTA אצל הנשים. אף על פי שהטורניר האולימפי נערך רק פעם ב-4 שנים, נקודות הדירוג נמחקו אחרי שנה כנהוג בשאר הטורנירים. החל מאולימפיאדת ריו דה ז'ניירו (2016) לא ניתנות נקודות דירוג כלל.",
    "pageid": 125214
  },
  {
    "title": "יוסי מרשק",
    "extract": "יוסי מרשק (נולד ב-9 באוגוסט 1969) הוא שחקן קולנוע, טלוויזיה ותיאטרון ישראלי.",
    "pageid": 124099
  },
  {
    "title": "ישו",
    "extract": "יֵשׁוּ או יֵשׁוּעַ (גם ישו מנצרת; ישוע בן יוסף, או כפי הגרסה הארמית: ישוע בר יוסף; ביוונית: Ἰησοῦς, ובלטינית: Iesus; לפי המשוער סביב 4 לפנה\"ס – סביב 30 או 33 לספירה) היה מטיף ומנהיג דתי יהודי בן המאה הראשונה לספירה. הוא הדמות המרכזית בנצרות, הדת הגדולה בעולם, שבה הוא נחשב למשיח ולבן האלוהים.\nלפי האמונה הנוצרית והמסופר בברית החדשה, ישו היה יהודי ונצר לבית דוד שנולד בבית לחם לאמו מרים כשהיא בתולה, תוך שהתעברה באורח נסי מרוח הקודש. בימי חייו סבב בין תושבי הגליל ויהודה, נטבל על ידי יוחנן המטביל, עמד בפיתויי השטן, גייס את שנים-עשר השליחים כתלמידיו וחולל נסים. ישו הפיץ את בשורתו, הכריז על מעמדו כבן האלוהים והודיע שבא להביא את הגאולה הסופית ומלכות השמים. לאחר בואו לירושלים סעד עם השליחים בפעם האחרונה, ואז נבגד על ידי יהודה איש קריות ונמסר לרשויות. ישו נשפט על ידי הכהן הגדול והוסגר לידי המושל הרומאי פונטיוס פילאטוס, שבלחץ ההמון הורה להוציאו להורג בצליבה. בעינויים שסבל רואה הנצרות קורבן שבא לכפר על המין האנושי כולו ולהושיעו מחטאיו, בתנאי שיקבל את היות ישו אלוהי וגואל. על פי הברית החדשה, ביום השלישי לאחר מותו קם ישו לתחייה, התגלה לתלמידיו, ולאחר שסבב על הארץ זמן מה עלה השמימה בגופו כדי לשבת לימין האל. הוא אמור לשוב באחרית הימים ולשפוט את החיים והמתים.\nטבעו, מהותו ומסריו של ישו הם נושא יסוד בתאולוגיה הנוצרית וליבתה של הנצרות. התפישה המסורתית ברוב המוחלט של הכנסיות השונות, היא שישו הוא ההתגלמות הגשמית של האל הבן, אחד ממרכיבי השילוש הקדוש, שהתקיים עם אלוהים האב ורוח הקודש מטרם הבריאה והתגלגל בבשר כדי למלא את שליחותו; לצד טבעו האלוהי לגמרי היה גם אנושי לגמרי, והדבר אפשר לו לגשר על הפער בין בני-האדם לאלוהים ולקרב אותם לבורא. הקביעה ששני טבעים אלה התקיימו כאחד היא עיקר אמונה עליון עבור רוב הכנסיות מאז ועידת כלקדון ב-451, אם כי יש כנסיות הטוענות שהיה לישו רק טבע אחד מושלם. ישנו גם מיעוט קטן הדוחה את רעיון השילוש. מלבד יסודות אלו, פרשנות מסריו, היחס בין האלוהי לאנושי באישיותו ושאלות אחרות היוו תמיד מוקד למחלוקות עזות ולפילוגים הרבים בתוך הנצרות. למרות זאת, זרמיה כולם רואים בו את מושיע האנושות, וחייו ותורתו מצוינים בחגיהם ובמסורתם ונלמדים על ידם. הטקס המרכזי \"סעודת האדון\" מוקדש לאכילת יין ולחם ההופכים באופן נסי לדמו ובשרו או לפחות מסמלים אותם. גם לאחר תהליך החילון במאות האחרונות, בעולם הנוצרי עדיין נתפש ישו כמורה מוסרי וכדמות מופת, על אף היחלשות או דחיית האמונה ביסודות העל-טבעיים שבדת. הוא דמות חשובה ביותר בתרבות המערבית ובתרבות העולם בכלל.\nחז\"ל תפסו את ישו כאדם שלילי ושנוא, ולעומת זאת בקרב המוסלמים והדרוזים הוא נערץ ומקובל בתור עיסא, אחד מנביאי האסלאם והדת הדרוזית. מציאותו ומעשיו של ישו ההיסטורי, מחוץ למסגרת האמונה הדתית, שנויים במחלוקת קשה בעולם האקדמי. רוב החוקרים מניחים כי יהודי בשם ישו אכן התקיים בפועל והפיץ בשורה רוחנית, אך דוחים כליל את עיקר המדווח אודותיו בכתבי הקודש הנוצריים ובמסורת הכנסייה, שמקובל כיום שנתחברו זמן רב לאחר מותו, אם בכלל היה. כך, לדוגמה, מעריכים כי בדורות הראשונים לא נתפש ישו על ידי כל מאמיניו כאלוהי, וחלקם ראו אותו כמשיח וכנביא בלבד.",
    "pageid": 599455
  },
  {
    "title": "כוח רדואן",
    "extract": "כוח רדואן (בערבית: فوج الحاج رضوان, בתעתיק מדויק: פוג' אלחאג' רצ'ואן; או: יחידה 125) הוא יחידת העילית של ארגון הטרור חזבאללה, שמטרתה לחדור לישראל בעת מלחמה ולכבוש אזורים הסמוכים לגבול בגליל.\nבראש היחידה עומד עלי טבאטבאי, שעמד בקשר קבוע עם מפקדי הארגון עימאד מורנייה ומוסטפא בדר א-דין עד לחיסולם.",
    "pageid": 2267426
  },
  {
    "title": "כמאל ג'ונבלאט",
    "extract": "כמאל פואד ג'ונבלאט (בערבית: كمال فؤاد جنبلاط; 6 בדצמבר 1917 - 16 במרץ 1977) היה פוליטיקאי לבנוני ממוצא דרוזי שייסד והנהיג את המפלגה הסוציאליסטית הפרוגרסיבית.",
    "pageid": 247572
  },
  {
    "title": "כריס אוונס",
    "extract": "כריסטופר רוברט \"כריס\" אוונס (באנגלית: Christopher Robert \"Chris\" Evans; נולד ב-13 ביוני 1981) הוא שחקן ובמאי קולנוע אמריקאי. ידוע בדמותו של קפטן אמריקה ביקום הקולנועי של מארוול. לפני כן כיכב במספר סרטי קומיקס כמו \"ארבעת המופלאים\", \"ארבעת המופלאים: עלייתו של הגולש הכסוף\", \"האקסים של החברה שלי\" ו\"המפסידנים\".",
    "pageid": 858869
  },
  {
    "title": "לוסי אהריש",
    "extract": "לוסי אהריש (בערבית: لوسي هريش; נולדה ב-18 בספטמבר 1981) היא עיתונאית, שחקנית ומגישת טלוויזיה ורדיו ערבייה-ישראלית, מוסלמית.\nכיום משמשת כמנחה בתוכניות אקטואליה (ביניהן \"שיחת היום\") וחדשות בערוץ רשת 13.\n\n",
    "pageid": 942702
  },
  {
    "title": "מארק ספיץ",
    "extract": "מארק אנדרו ספיץ (באנגלית: Mark Andrew Spitz, נולד ב-10 בפברואר 1950) הוא שחיין יהודי-אמריקאי בעבר, מגדולי השחיינים והספורטאים בכל הזמנים. הוא אלוף אולימפי בעל 11 מדליות אולימפיות, מהן 9 מדליות זהב ושיאן עולם ב-5 משחים אישיים שונים.\nבאולימפיאדת מינכן (1972) זכה ספיץ ב-7 מדליות זהב, מספר מדליות הזהב הרב ביותר שזכה בו ספורטאי כלשהו באולימפיאדה אחת עד לאולימפיאדת בייג'ינג (2008), בה זכה השחיין מייקל פלפס ב-8 מדליות זהב. השיא הקודם היה שייך לסייף נדו נדי מאיטליה שזכה ב-5 מדליות זהב באולימפיאדת אנטוורפן (1920).",
    "pageid": 2108
  },
  {
    "title": "מבצעי צבא הגנה לישראל",
    "extract": "נוסף על המלחמות שידעה מדינת ישראל, ביצע צה\"ל מספר גדול של מבצעים צבאיים, כחלק ממלחמה כוללת או בנפרד ממנה, מהם נקודתיים ביותר (כמה פעולות תגמול) ומהם שהתפתחו לממדים של מלחמה (למשל מלחמת שלום הגליל).\nרשימה זו מרכזת את כל המבצעים הצבאיים של צה\"ל ושל כוחות הביטחון הישראליים (שפרסומם הותר) בסדר כרונולוגי, בחלוקה לפי מלחמות ולפי תקופות.",
    "pageid": 15736
  },
  {
    "title": "מדין",
    "extract": "מִדְיָן היא חבל ארץ ועם המוזכר במקרא ובקוראן.\nהמקרא מזכיר אותם בלוח העמים כצאצא השישי שיצא מאברהם לאחר פטירת שרה, מאשתו (או פילגשו) קטורה.",
    "pageid": 125383
  },
  {
    "title": "מדינת ג'בל א-דרוז",
    "extract": "מדינת ג'בל א-דרוז או מדינת הר הדרוזים (בצרפתית: État de la Montagne Druze, בערבית: دولة جبل الدروز) הייתה מדינה דרוזית אוטונומית שהתקיימה במשך כ-15 שנים, תחת שלטון המנדט הצרפתי על סוריה בין השנים 1921 ל-1936. שמה של המדינה היה בתחילה מדינת א-סווידא על שם העיר הגדולה באזור – א-סווידא, אך הוא שונה לג'בל א-דרוז בשנת 1927.\nג'בל א-דרוז שכנה באזור ההררי שנקראה על שמו – הר הדרוזים, שהוא רמה געשית גבוהה בדרום מערב סוריה, על גבול ירדן, הכלול כיום במחוז (מחאפט'ה) א-סווידא.\nב-1923 מנתה המדינה כ-50,000 תושבים.",
    "pageid": 1066734
  },
  {
    "title": "מולדובה",
    "extract": "רפובליקת מולדובה (ברומנית: Republica Moldova) היא מדינה במזרח אירופה, בין רומניה ואוקראינה.\nמרבית השטח של הרפובליקה של מולדובה היה חלק מהנסיכות הרומנית מולדובה ושל רומניה בתקופות רבות בעבר ונמצאה תחת שלטון רוסיה בשנים 1812–1918 וברית המועצות בשנים 1940–1941 ו-1944–1991. בעת התפרקות ברית המועצות הכריזה הרפובליקה הסוציאליסטית הסובייטית של מולדובה על עצמאותה. ישות מתוכה בשם \"טרנסניסטריה\" לא הכירה בעצמאות רפובליקת מולדובה והכריזה על התפלגות ממנה ועל עצמאות משלה בשם \"הרפובליקה המולדובית הטרנסדניסטרית\". המדינה כמעט גובלת בים השחור, אך מופרדת ממנו על ידי אוקראינה ולכן היא מדינה ללא מוצא לים.",
    "pageid": 35056
  },
  {
    "title": "מין אנאלי",
    "extract": "מין אנאלי הוא פעילות מינית הכוללת גירוי של פי הטבעת והרקטום (בלטינית: Anus).‏ במקרים רבים משמש המונח לתיאור פרקטיקה מינית המשלבת החדרה של הפין או של אביזר מין לתוך פי הטבעת של השותפה או השותף למגע המיני. המונח \"מין אנאלי\" עשוי לתאר כל גירוי מיני של האזור האנאלי – גירוי המתבצע באמצעות היד והאצבעות, באמצעות מין אוראלי או כמשגל אנאלי. מין אנאלי עשוי להיות הדרך העיקרית ליחסי מין, או להילוות לדרכים אחרות של גירוי מיני. על אף שמין אנאלי נתפס לעיתים כייחודי להומוסקסואלים, אין כך הדבר, וזוגות הטרוסקסואלים מתנסים בו אף הם; במחקר שנערך בשנת 2009 בקרב סטודנטים בארצות הברית, רובם הטרוסקסואלים, העיד אחד מכל ארבעה נחקרים כי התנסה במין אנאלי.\nבשל ריבוי כלי דם באזור פי הטבעת, הוא רגיש במיוחד למגע ונחשב לאזור אֵרוֹגני (רגיש לגירוי מיני). נשים וגברים רבים רואים במין אנאלי פעולה מענגת ומהנה, ואף יכולים להגיע באמצעותו לאורגזמה (אצל גברים – דרך גירוי של בלוטת הערמונית, ואצל נשים – בשילוב של גירוי הדגדגן וגירוי פנימי של נקודת ג'י על ידי גירוי הדופן האחורי של הנרתיק); ואולם יש שנרתעים ממנו ומחשיבים אותו ללא-נעים ואף למכאיב ביותר. בקרב גברים המקיימים מין אנאלי, בין עשירית לרבע מדווחים על כאב מסוים באופן קבוע, וכשני שלישים מדווחים שכאב זה בעת חדירה הוא הבעיה העיקרית בחיי המין שלהם. בקרב נשים, חלקן מדווחות כי מין אנאלי נמנה עם הפרקטיקה המינית שהכי פחות מועדפת עליהן, בעקבות סוגיית הכאב. נמצא שחוויית הכאב מושפעת באופן ניכר מגורמים פסיכולוגיים, וכן מטכניקה. מאחר שהקרום הרירי של הרקטום מייצר מעט מאוד חומר סיכה טבעי, נהוג להשתמש בעת משגל אנאלי בחומר סיכה.\nמין אנאלי נחשב למגע מיני הנושא סיכונים משמעותיים; מין אנאלי לא-מוגן (ללא שימוש בקונדום) הוא המסוכן ביותר מבין כל הצורות של יחסי מין. הסיכונים נובעים מהפגיעוּת של הרקמות: חדירה אנאלית עלולה לגרום לקרע ולדימום של הרקמות הרכות ולפגוע בשרירי הרקטום. בנוסף, מין אנאלי יכול לגרום להעברה של מחלות מין.\nכמו מין אוראלי, גם מין אנאלי נחשב בישראל מבחינת הדין הפלילי ל\"מעשה סדום\", שלעניין סימן ה' בחוק העונשין העוסק בעבירות מין, מוגדר כ\"החדרת איבר מאברי הגוף או חפץ לפי הטבעת של אדם, או החדרת איבר מין לפיו של אדם.\" לפי סעיף זה, כאשר פעולה זו נעשית בקטין מתחת לגיל 16, או שלא בהסכמה, או תוך ניצול יחסי מרות, היא מהווה עבירה פלילית. המונח \"מעשה סדום\" משמש לעיתים גם ככינוי גנאי לביצוע יחסי מין שלא לצורכי רבייה, ושימוש זה נגזר ממקורות נוצריים. במדינות רבות יש הגבלות על מין אנאלי, או על כל מין \"שלא כדרך הטבע\". מקור החוקים האלו בהשקפה שרק משגל מהסוג המאפשר רבייה הוא לגיטימי.",
    "pageid": 861219
  },
  {
    "title": "מרכבא",
    "extract": "מַ֫רְכַּבַּא (בערבית: مركبا) הוא כפר בדרום לבנון, במחוז א-נבטיה, בקרבת מרג' עיון. גרים בו כ-3,250 תושבים, אך בחודשי הקיץ מגיעים אליו תושבים ומספר תושביו יכול להגיע ל-10,000.\nמרכבא נמצא דרומית לרב א-ת'לאת'ין, מזרחית לבני חיאן וצפון מזרחית לטלוסה. הוא ממוקם 4 קילומטרים מקיבוץ משגב עם, בתוך ישראל.\nלאורך השנים הוא היה אתר חיכוך בין כוחות צה\"ל לכוחות ערביים שונים, עוד ממלחמת העצמאות של ישראל.\nחלק מחמולות הכפר הן: חמוד, עטווי, זראקט, שחימי, שמס א-דין, חיידר, יונס, נור א-דין, מובארכ, שהלה, בייד֗ון, ס֗אלח, עוואד֗ה, פהדא, קריאני, אל-ח'ליל, בורג'י, ח'מיס, מוראד, רע'דא, אל-חוסייני, קשמר, אל-אשקר, ריד֗א, דקיק, נור א-דין ומוסלמאני.",
    "pageid": 2288901
  },
  {
    "title": "נמרוד שפר",
    "extract": "נמרוד שפר (נולד ב-16 במרץ 1961) הוא אלוף במילואים בצה\"ל ששירת בתפקידו האחרון כראש אגף התכנון. שפר הוא טייס קרב ששירת כראש מטה חיל האוויר. כיהן כמנכ\"ל התעשייה האווירית לישראל.",
    "pageid": 796998
  },
  {
    "title": "נפתלי בנט",
    "extract": "נַפְתָּלִי בֶּנֶט (נולד ב-25 במרץ 1972, י' בניסן ה'תשל\"ב) הוא פוליטיקאי ישראלי, אשר כיהן כראש ממשלת ישראל ה-13 בשנים 2021–2022. קודם לכן כיהן כשר הביטחון, שר החינוך, שר הכלכלה, כיו\"ר רשימת ימינה וכיו\"ר מפלגות הימין החדש והבית היהודי.\nבתחילת דרכו היה יזם היי-טק, וממייסדי חברת סאיוטה. כמו כן היה מנכ\"ל מועצת יש\"ע וממייסדי תנועת ישראל שלי. נבחר לראשות הבית היהודי ב-2012. בשנים 2013–2019 עמד בנט בראש מפלגת הבית היהודי, והיה שר הכלכלה (2013–2015), שר החינוך (2015–2019), וחבר הכנסת מטעמה. מפלגת הבית היהודי בראשותו הייתה שותפה בממשלות נתניהו השלישית והרביעית. ב-2019 פרש ממפלגת הבית היהודי והקים יחד עם איילת שקד את מפלגת הימין החדש, ואחר כך את סיעת \"ימינה\". כשעמד בראש מפלגת הימין החדש כיהן במשך חצי שנה של ממשלת מעבר בתפקיד שר הביטחון, ובמהלך כהונתו התקיים מבצע חגורה שחורה. עם הקמת ממשלת נתניהו החמישית לאחר בחירות 2020 נשאר באופוזיציה.\nלאחר בחירות 2021 ובצל המשבר הפוליטי ו\"מבצע שומר חומות\" חידש את השותפות עם יאיר לפיד והקים איתו ממשלת חילופים שכללה מפלגות מימינה ועד רע\"ם, והייתה מבוססת על 61 ח\"כים. במסגרת ממשלת החילופים שהוקמה כיהן בנט ראשון כראש הממשלה. במהלך כהונתו המשיכה התפרצות מגפת הקורונה, וכמו כן הממשלה יזמה את מבצע שובר גלים לטיפול בהתגברות הטרור הפלסטיני מיו\"ש. בנט קידם את פיזור הכנסת והיציאה לבחירות לכנסת העשרים וחמש לאחר שממשלתו איבדה את הרוב הקואליציוני שלה, וב-1 ביולי 2022 לאחר שאושר החוק לפיזור הכנסת ה-24 בקריאה שלישית, עברה ראשות הממשלה ליאיר לפיד בהתאם לתיקון לחוק ממשלת החילופים שעבר בתחילת הכהונה.",
    "pageid": 747851
  },
  {
    "title": "נשיא מדינת ישראל",
    "extract": "נְשִׂיא מְדִינַת יִשְׂרָאֵל הוא ראש המדינה של מדינת ישראל. מאחר שישראל היא דמוקרטיה פרלמנטרית, בה סמכויות הרשות המבצעת נתונות בידי הממשלה, ממלא נשיא המדינה תפקידים אשר בעיקרם הם ייצוגיים וטקסיים. מוסד הנשיאות נחשב למבטא את אחדות העם, והנשיא מכונה לעיתים \"האזרח מספר 1\". נשיא המדינה נבחר על-ידי הכנסת לכהונה בת שבע שנים, שלאחריה הוא לא יכול להיבחר בשנית. נשיא המדינה הוא מבעלי התפקידים היחידים בישראל שמחזיקים מתוקף תפקידיו בדגל רשמי, הנקרא נס הנשיא.\nתפקידיו, סמכויותיו ודרך בחירתו של נשיא המדינה מוגדרים בחוק-יסוד: נשיא המדינה, אשר נחקק ב-1964.\nהמעון הרשמי שבו גר הנשיא ומשפחתו הוא בית הנשיא ברחוב הנשיא בשכונת טלביה בירושלים.",
    "pageid": 2251
  },
  {
    "title": "סנופ דוג",
    "extract": "קלווין קורדוזר ברודוס ג'וניור (באנגלית: .Calvin Cordozar Broadus, Jr; נולד ב-20 באוקטובר 1971) המוכר בשמות הבמה סנופ דוגי דוגג,  סְנוּפּ דוֹגג ומאוחר יותר סנופ ליון, הוא ראפר, פזמונאי ושחקן אמריקאי. אלבום הבכורה שלו, Doggystyle שיצא בשנת 1993 והופק ברובו על ידי ד\"ר דרה, נחשב עד היום לאחד מאלבומי ההיפ-הופ החשובים והמצליחים ביותר בהיסטוריה, שהשפיע רבות על היווצרותו של סגנון ה-G-funk בשנות התשעים. סנופ דוג היה חתום בחברת התקליטים דת' רואו רקורדס בין השנים 1992–1996, ובאותן השנים הספיק להוציא שני אלבומי סולו ולהשתתף באלבומים אחרים.\n\n",
    "pageid": 169305
  },
  {
    "title": "עברית",
    "extract": "עִבְרִית היא שפה שמית, ממשפחת השפות האפרו-אסייתיות, הידועה כשפתם של היהודים ושל השומרונים. היא שייכת למשפחת השפות הכנעניות והשפה הכנענית היחידה המדוברת כיום. העברית היא שפתה הרשמית של מדינת ישראל, מעמד שעוגן בשנת תשע\"ח, 2018, בחוק יסוד: ישראל – מדינת הלאום של העם היהודי.\n\n",
    "pageid": 625
  },
  {
    "title": "ערבית דרוזית",
    "extract": "ערבית דרוזית (בערבית: اللهجة الدرزية) היא ניב של השפה הערבית המדובר בקרב הדרוזים. ניב זה מעולם לא הוכר כניב רשמי על ידי הגופים המפקחים על השפה הערבית (ובראשם האקדמיה ללשון ערבית במצרים), והוא כינוי להגייה ספציפית של השפה הערבית אשר נפוצה בקרב הדרוזים ונחשבת לקרובה ביותר להגיית הערבית הספרותית.\nהערבית הדרוזית היא אתנולקט המדובר בקרב בני העדה הדרוזית דוברי הערבית בפריסה כלל-עולמית. ההגייה הדרוזית היא אחידה בדרך כלל, אם כי אוצר המילים משתנה בהתאם לארץ המגורים של הדובר ולניב המקובל במקום. לעיתים, מאמצים הדרוזים את הניב המקומי ומוותרים על ההגייה האופיינית לדרוזים; מקרים כאלו נפוצים בעיקר בלבנון, שבה הדרוזים המתגוררים בערים הגדולות ובעיקר בפרברי ביירות מאמצים את הניב הלבנוני ואת ההגייה האופיינית לנוצריי לבנון, זאת להבדיל מ\"דרוזיי ההרים\", דרוזים המתגוררים בהר הלבנון ובהרי השוף, המקפידים על ההגייה הדרוזית.\nבדרך כלל, ההגייה הדרוזית מבדילה את הדרוזים משאר האוכלוסייה דוברת הערבית במקום. לדוגמה: במדינת ישראל, שבה מיעוט ערבי גדול, הדרוזים מהווים מיעוט בין דוברי הערבית במדינה, והגייתם נבדלת מזו  של ערביי ישראל, המשתמשים בניב הפלסטיני, ומזו של הבדואים, הדוברים בניבים בדואיים שונים האופייניים לאזור. דרוזיי הר הדרוזים מבדילים עצמם בהגיית האותיות משאר אוכלוסיית סוריה, ביניהם דרוזים המתגוררים בערים גדולות.\nהמאפיין הייחודי של הערבית הדרוזית הוא ההקפדה על הגיית כל האותיות כפי שנהוג לבטא אותן על פי הערבית הספרותית. לדוגמה: הדרוזים מקפידים לבטא את האות קאף (ق) כקו\"ף ענבלית (העיצור /q/) כמקובל בערבית ספרותית, להבדיל מניבים ערביים רבים, שבהם מקובל להגות את האות כאל\"ף, כגימ\"ל או ככּ\"ף (העיצור /k/). כמו כן, הוגים הדרוזים את האות ת'א (ث) כעיצור /θ/ (כמו הצירוף th במילה האנגלית think), להבדיל מניבים של ערבית מדוברת שבהם מקובל לבטא אות זו כת\"ו, כלומר כעיצור /t/.\nכיוון שההגייה הדרוזית שונה משאר הניבים של הערבית המדוברת, יש דוברי ערבית המתקשים להבין ניב זה. במדינות מסוימות הביטוי \"ערבית דרוזית\" מהווה מושא ללעג: בלבנון, דובר \"ערבית דרוזית\" הוא אדם המקפיד על הגיית האות קא\"ף כקו\"ף נחצית או אדם אשר הגייתו גרונית מדי, תושבי רצועת החוף הלבנונית נוהגים להשתמש בכינוי זה על מנת ללעוג לדרוזיי הר הלבנון, אשר הגייתם שונה. במדינת ישראל, שבה הדרוזים דוברים בנוסף לשפת האם הערבית שלהם גם עברית (אשר בקרב הדור הצעיר נמצאת בשימוש רב) ורבים מהגברים הדרוזים משתלבים במשרדים ממשלתיים ובכוחות הביטחון, המושג \"ערבית דרוזית\" מתאר לעיתים שפה ערבית אשר חדרו אליה מילים וביטויים בעברית, ומהווה אף בדיחה פנימית בתוך העדה הדרוזית.[דרוש מקור]",
    "pageid": 560925
  },
  {
    "title": "פאר טסי",
    "extract": "פאר טסי (נולד ב-10 במאי 1984) הוא זמר-יוצר ומלחין ישראלי, זוכה פסטיבל הזמר והפזמון לשנת 2013 ופרס אקו\"ם לשיר השנה 2015 ולאלבום השנה 2023.",
    "pageid": 1151673
  },
  {
    "title": "פות",
    "extract": "פּוֹת (בלטינית: Vulva) היא מכלול של איברי מין חיצוניים הנמצאים במפשעה הנקבית.\nתפקידיה הביולוגיים העיקריים של הפות כוללים מתן שתן, לידה, יחסי מין והפרשת נוזלי הווסת. הפות מתפתחת בשלבים אחדים, בעיקר בתקופת ההיריון ובגיל ההתבגרות. על פתח הנרתיק, הדגדגן ופתח צינור השופכה מגינות שפתי הפות.\nבפות ובמיוחד בדגדגן מצויים תאי עצב בריכוז גבוה יחסית לאיברי גוף אחרים, ומכאן הרגישות הרבה לכאב או לעונג (שנועד מבחינה ביולוגית לשמש תמריץ לקיום פעילות מינית).",
    "pageid": 63162
  },
  {
    "title": "פלסטינים",
    "extract": "פלסטינים (בערבית: فلسطينيون; תעתיק מדויק: פלסטינִיּוּן) הם האוכלוסייה שמוצאה באוכלוסייה הערבית שגרה בשטחי המנדט הבריטי על ארץ ישראל המערבית. כיום מקובל בישראל ובשאר העולם המערבי להבחין בתוך קבוצה זו בערבים שהם אזרחי ישראל ונקראים בדרך כלל ערביי ישראל. בתקופת המנדט הבריטי נעשה שימוש בכינויים \"פָּלֶשְׂתִּינָאי\" או \"פלסטיני\" ובשם \"פָּלֶשְׂתִּינָה\" (בערבית: فلسطين, תעתוק מערבית: פִלַסְטִין. באנגלית: Palestine) לציון ערבים ויהודים כאחד,[דרוש מקור] אולם מאז הקמת מדינת ישראל כינוי זה מתייחס לערבים בלבד.\nהפלסטינים נחשבים ללאום. התנועה הלאומית הפלסטינית שואפת להגדרה עצמית לערבים הפלסטינים על-בסיס רעיון הלאומיות והשאיפה למדינה פלסטינית ריבונית.\nבאמנה הפלסטינית, מסמך פלסטיני מכונן שהוצג לראשונה בשנת 1964 והורחב בשנת 1968, נכתב כי \"הפלסטינים הם האזרחים הערבים אשר שכנו משכן קבע בפלסטין עד שנת 1947. אחת היא אם הוצאו ממנה או נשארו בה, וגם מי שנולד לאב ערבי פלסטיני אחרי תאריך זה בתוך פלסטין או מחוצה לה, הוא פלסטיני\". המונח פלסטיני כולל קבוצות אתניות נוספות מלבד ערבים, בסעיף 6 של האמנה הפלסטינית נכתב: \"היהודים אשר שכנו משכן קבע בפלסטין עד תחילת הפלישה הציונית לתוכה ייחשבו פלסטינים\". המשמעות המקובלת של פַלַסְטִין באמנה הפלסטינית הוא שטח המנדט הבריטי בארץ ישראל. הגדרה זו כוללת ערבים המתגוררים בתחומי ארץ ישראל (למעט ערבים שלא שכנו משכן קבע בפלסטין עד שנת 1947 ושאינם צאצאים של אלה) וכן פליטים שברחו או גורשו ממנה במלחמת העצמאות (ומעט גם במלחמת ששת הימים) וצאצאיהם.\nלפלסטינים מעולם לא הייתה מדינה עצמאית. לאחר ועידת רבאט, שנערכה באוקטובר 1974, הוכר אש\"ף על ידי מדינות הליגה הערבית כמייצג הרשמי של הפלסטינים, והוא אף ייצג אותם בעצרת הכללית של האו\"ם, במעמד של משקיף. בעקבות הכרה עולמית זו, החלו בשנת 1993 מגעים דיפלומטיים בין נציגים ישראלים לנציגי אש\"ף, שהביאו לבסוף לחתימת הסכמי אוסלו, ולהקמת הרשות הפלסטינית.\nניב השפה הערבית שבו מדברים הפלסטינים (לרבות ערביי ישראל) מכונה ערבית פלסטינית.",
    "pageid": 294533
  },
  {
    "title": "פתח תקווה",
    "extract": "פתח תקווה (בניקוד: פֶּתַח תִּקְוָה), המכונה \"אֵם הַמּוֹשָׁבוֹת\", היא עיר במחוז המרכז, והחמישית מבחינת גודל אוכלוסייתה במדינת ישראל. נוסדה כמושבה ב-1878, והוכרזה כעיר בשנת 1937. גובלת בהוד השרון ובתל אביב, בני ברק וגבעת שמואל במערב, גובלת בכמה קיבוצים מהמועצה האזורית דרום השרון (עינת, גבעת השלושה ונחשונים) והמושב כפר סירקין במזרח, ועם גני תקווה, קריית אונו ומועצה אזורית חבל מודיעין (מושב נחלים, רינתיה, מזור, בארות יצחק) ובמושבי המועצה האזורית דרום השרון (מגשימים, גת רימון, כפר מעש) מדרום.",
    "pageid": 84552
  },
  {
    "title": "קורטיזול",
    "extract": "קורטיזול הוא הורמון סטרואידי ממשפחת הגלוקוקורטיקואידים (שעמו נמנים גם הקורטיזון והקורטיקוסטרון), שמופרש בכמות משמעותית יחסית להורמונים אחרים ממשפחה זו. הוא מופרש בגוף מבלוטת יותרת הכליה.",
    "pageid": 21882
  },
  {
    "title": "קטמין",
    "extract": "קֶטמין (באנגלית: Ketamine) הוא סם הרדמה סינתטי. מאפייניו כסם הגורם לדיסוציאטיביות הפכו אותו לפופולרי בקרב ציבור צרכני הסמים הפסיכדליים. הסם מגיע למשתמשים לרוב ממרפאות וטרינריות המשתמשות בו כסם הרדמה או אלחוש. בישראל הסם נכלל בפקודת הסמים המסוכנים, אף שהוא נכלל ברשימת החומרים הפסיכוטרופיים שבצו הרוקחים. כמו כן, אננטיומר S(+) של הקטמין אושר על ידי משרד הבריאות כתרופה לדיכאון עמיד (treatment resistant depression) ומשווקת בישראל תחת השם Spravato.",
    "pageid": 103430
  },
  {
    "title": "רועי ניק",
    "extract": "רועי ניק (נולד ב-8 ביוני 1992) הוא שחקן ישראלי; זוכה פרס השחקן הראשי הטוב ביותר בטקס פרסי אופיר לשנת 2023.",
    "pageid": 1212586
  },
  {
    "title": "שבטי ישראל",
    "extract": "שבטי ישראל או בני ישראל הם השבטים שעל פי המקרא הרכיבו את עם ישראל הקדום, ונחשבים לפי המסורת לאבותיהם של היהודים של ימינו.\nלפי המקרא, השבטים הם הצאצאים של שנים־עשר בניו של יעקב, שנקרא גם \"ישראל\". מאחר שמצאצאי יוסף בן יעקב יצאו שני שבטים נפרדים – אפרים ומנשה – היו בפועל שלושה־עשר שבטים, אך בהתייחסויות לשבטי ישראל במקרא המספר היחיד המוזכר במפורש הוא שנים־עשר. הסיבות לכך שונות: בחלק מהמקרים נספרים רק השבטים שקיבלו נחלה בארץ ישראל, ולכן שבט לוי נעדר מהספירה ובני יוסף, אפרים ומנשה נספרים כשני שבטים; במקרים אחרים נספרים שנים עשר בני יעקב, ואפרים ומנשה לא מוזכרים; ובחלק מהמקרים נכתב רק \"שנים עשר שבטי ישראל\" מבלי לפרט.\nעל פי המסופר בתורה ובספר יהושע, שבטי ישראל נדדו במדבר סיני, ובתום מסע של ארבעים שנה במדבר כבשו את הארץ מידי העמים הכנענים, התנחלו באזורים שונים של ארץ ישראל, הנקראים נחלות, ויחד הקימו את ממלכת ישראל המאוחדת.\nבארכאולוגיה המקראית וביקורת המקרא ישנן מספר תאוריות בנוגע למוצאם האתני והגאוגרפי של השבטים. חלק מהן כוללות התפתחות של תרבות ישראלית מתוך עמי כנען שישבו בארץ ישראל, ואחרות מתארות שילוב של עמים אלה עם קבוצות שונות שהגיעו ממקומות אחרים כמו ממלכת מיתני, עבר הירדן, ומצרים. חוקרים אינם בטוחים כי אכן התקיימו 12 שבטים ומניחים כי מדובר במספר טיפולוגי. כמן כן, במחקר המדעי יש ויכוחים וספקות לגבי היבטים כמו תקופת האבות, הנדודים במדבר סיני, כיבוש הארץ בתקופת יהושוע, ומקום התיישבות השבטים. חוקרים רבים סבורים כי חלק גדול מהטקסטים הנוגעים לתיאור תקופת השבטים בתקופת האבות, השופטים וספרי מלכים, נערכו בתקופות מאוחרות יותר כמו לאחר גלות ישראל או אף מאוחר יותר וכי יש בהם אי דיוקים. גם לגבי האמונות הדתיות של השבטים יש תאוריות שונות כאשר חלק מן החוקרים טוענים כי המסורת הדתית של ישראל גובשה כתוצאה משילוב של אמונות שהביאו שבטים שונים, שמקורן ממקורות שונים כמו מצרים, עמים במדבר סיני, עמי כנען ועוד והתגבשו לגבי תאולוגיה יהודית רק בשלבים מאוחרים יותר.",
    "pageid": 10899
  },
  {
    "title": "שמעון פרס",
    "extract": "שמעון פֶּרֶס (‏‏?‏; 2 באוגוסט 1923, כ' באב ה'תרפ\"ג – 28 בספטמבר 2016, כ\"ה באלול ה'תשע\"ו) היה פוליטיקאי ומדינאי ישראלי, שכיהן כנשיאהּ התשיעי של מדינת ישראל וכראש ממשלתה השמיני.\nפרס החל את מעורבותו בציבוריות הישראל כבר בגיל צעיר. בשנת 1952, בגיל 29, מונה למנכ\"ל משרד הביטחון. הוא נמנה עם מקימי הקריה למחקר גרעיני בדימונה והתעשייה האווירית הישראלית.\nבשנת 1959 נבחר לראשונה לכנסת מטעם מפא\"י, ומאז כיהן בה כחבר במשך 48 שנים רצופות (למעט תקופה קצרה של חודשים מספר, ובסך הכול – 17,272 ימים) – יותר מכל אדם אחר. זמן קצר לאחר בחירתו לכנסת מונה לסגן שר הביטחון. בשנת 1965 פרש פטרונו הפוליטי, דוד בן-גוריון, ממפלגתו הוותיקה מפא\"י, והקים את רשימת פועלי ישראל. פרס הצטרף לבן-גוריון ומונה כמזכ\"ל המפלגה החדשה. רפ\"י לא עמדה בציפיותיה להפוך למפלגת שלטון ונותרה באופוזיציה עד ל-1967, עת צורפה לממשלה על רקע תקופת ההמתנה. בדצמבר אותה שנה הוביל פרס את ההחלטה למזג את רפ\"י עם מפא\"י ליצירת מפלגת העבודה הישראלית.\nב-1969 מונה לראשונה לשר בממשלת גולדה מאיר, ושימש במספר תיקים חברתיים-כלכליים. לאחר שמאיר התפטרה מראשות מפלגת העבודה, התמודד פרס מול יצחק רבין על ראשות המפלגה, אך הפסיד. רבין הרכיב את הממשלה ומינה את פרס לשר הביטחון.\nבשנת 1977 התפטר יצחק רבין מראשות מפלגת העבודה; פרס התמודד על התפקיד וניצח. מאז כיהן כיו\"ר המפלגה במשך כ-15 שנים רצופות. בבחירות לכנסת התשיעית נחלה מפלגת העבודה מפלה דרמטית, ולשלטון עלתה לראשונה מפלגת הליכוד. פרס היה לראש האופוזיציה ושימש בתפקיד עד לכינונה של ממשלת האחדות הלאומית בשנת 1984.\nבבחירות לכנסת האחת עשרה לא הושגה תוצאה שאיפשרה לאחת מן המפלגות הגדולות (קרי, הליכוד או המערך) לכונן ממשלה אידאולוגית. בתיווכו של נשיא המדינה הוחלט על כינונה של ממשלת אחדות, בה יכהן פרס כראש הממשלה תחילה, ולאחר שנתיים יתפטר ואחריו יכהן יצחק שמיר. כך אכן היה, ולאחר שסיים את כהונתו כראש הממשלה ב-1986, מונה פרס לשר החוץ. ב-1988 התקיימו בחירות, שלאחריהן הוחלט לכונן שוב ממשלת אחדות, אך הפעם בלי לקיים רוטציה על ראשות הממשלה. בממשלה זו כיהן פרס כשר האוצר, עד שהגה תוכנית להפלת הממשלה ולהקמת ממשלה בראשות המערך בלבד, מה שכונה \"התרגיל המסריח\". ביום הצבעת האי-אמון פיטר שמיר את פרס. והממשלה אמנם נפלה, אך פרס כשל בהקמת ממשלה. שמיר הצליח לכונן ממשלה בראשות הליכוד, ופרס היה שוב לראש האופוזיציה.\nב-1992 התקיימו בחירות על ראשות מפלגת העבודה לקראת הבחירות לכנסת השלוש עשרה. בבחירות אלו ניצח רבין את פרס, ולאחר ניצחון מפלגת העבודה בבחירות היה רבין לראש הממשלה ופרס מונה לשר החוץ. בכהונתו זו היה פרס ממובילי תהליך אוסלו, ועל כך זכה בפרס נובל לשלום לשנת 1994. ב-4 בנובמבר 1995 נרצח יצחק רבין, ופרס מונה לראש הממשלה בפועל. פרס הקים ממשלה והחליט על הליכה לבחירות. בבחירות לכנסת הארבע עשרה נבחר ראש הממשלה בבחירות ישירות, ובהן ניצח בנימין נתניהו את פרס.\nב-1999 ניצח אהוד ברק את נתניהו בבחירות, והקים ממשלה. פרס היה לשר לשיתוף פעולה אזורי, והתמודד בשנת 2000 בבחירות לנשיאות המדינה, אך הפסיד בהן למשה קצב. פרס נבחר בשלישית לראשות מפלגת העבודה ב-2003, ובשנת 2005 הצטרף למפלגת קדימה. בשנת 2007 התמודד שוב בבחירות לנשיאות המדינה, והפעם ניצח. הוא כיהן כנשיא מדינת ישראל עד שנת 2014. נפטר בשנת 2016 ונקבר בחלקת גדולי האומה.",
    "pageid": 519
  },
  {
    "title": "תנ\"ך",
    "extract": "הַתַּנַ\"ךְ (ראשי תיבות של תורה, נביאים וכתובים), או המקרא, הוא קובץ הספרים שהם כתבי הקודש היסודיים של היהדות. מבין כל הספרות היהודית, רוב ספרי התנ\"ך הם העתיקים ביותר. הם נכתבו ונערכו לאורך מאות שנים, והמאוחר שבהם נכתב כמאה ושישים שנה לפני תחילת ספירת הנוצרים. גם תהליך הקנוניזציה של ספרי התנ\"ך היה ארוך, ועודנו מושא להשערות החוקרים, כשלפי מרבית ההערכות הושלם בין המאה ה-2 לפנה\"ס למאה השנייה לספירה. הטקסט המוכר של התנ\"ך העברי הוא נוסח המסורה, שהיה מגובש לכל המאוחר במאה העשירית. שפת ספרי התנ\"ך היא עברית, אולם היא מכילה מיעוט של קטעים בשפה הארמית המקראית.\nהתנ\"ך מהווה מוקד מרכזי לתרבות היהודית לדורותיה. הספרים שנכללו בקאנון התנ\"ך העברי הם גם חלק מכתבי הקודש של הנצרות, ויחד עם כמה מן הספרים החיצוניים שלא נשמרו ביהדות, הם מרכיבים את הברית הישנה הנוצרית (ברבים מהזרמים הפרוטסטנטיים, הספרים החיצוניים הוצאו לגמרי במאה ה-19 והברית הישנה זהה לתנ\"ך מבחינת תוכן הספרים). זהו החלק הראשון בביבליה הנוצרית, שהיא סדרת הספרים בעלת התפוצה הגדולה ביותר בתולדות האנושות והספר שתורגם למספר השפות הרב ביותר. עקב זאת, התנ\"ך השפיע בצורה עצומה על התרבות והיצירה האנושית. מספר רב של יצירות אמנות מספרות דרך פיסול ועד ציור ומוזיקה, מהמופתיות בהיסטוריה האנושית נוצרו בהשפעתו והשראתו. בדת האסלאם, התנ\"ך אינו נחשב ספר קדוש, אולם אפשר למצוא השפעות ממנו בקוראן ובמסורת המוסלמית. חלק מסיפורי התנ\"ך מופיעים בקוראן, אם כי בגרסאות שונות.\nקודקס ששון הוא העותק הקדום והשלם ביותר של התנ\"ך העברי.",
    "pageid": 748
  },
  {
    "title": "אגף המודיעין",
    "extract": "אגף המודיעין (בראשי תיבות: אמ\"ן) של צה\"ל הוא חלק מקהילת המודיעין הישראלית, האחראי על איסוף וניתוח מודיעין צבאי. אגף המודיעין פועל בתיאום ובמשולב עם שירותי המודיעין האחרים על פי הגדרת ייעודם.\nאגף המודיעין נושא באחריות למתן התרעה מפני מלחמה ומפני פעולות איבה וטרור, להערכת המודיעין הלאומית במישור הצבאי והמדיני, למתן מודיעין צבאי שוטף ולהפצתו, לביטחון המידע, ולמודיעין המסכל בצה\"ל.\nאגף המודיעין מנחה מקצועית את כל גופי המודיעין בצה\"ל:\n\nגופי המודיעין בזרועות צה\"ל: להק המודיעין (למד\"ן) בחיל האוויר ומספן המודיעין (מד\"ן) בחיל הים.\nיחידות המודיעין בפיקודים המרחביים: פיקוד הצפון, פיקוד המרכז, פיקוד הדרום ופיקוד העורף; ובאוגדות והחטיבות שתחתיהם.\nאגף המודיעין פועל בתיאום עם המוסד למודיעין ולתפקידים מיוחדים (\"המוסד\"), שירות הביטחון הכללי (שב\"כ), ואגף המודיעין במשטרת ישראל.\nבראש אגף המודיעין עומד קצין בדרגת אלוף. ראש אגף המודיעין הנוכחי הוא האלוף אהרון חליוה.\nלאחר מלחמת יום הכיפורים הוחלט על הפרדה בין אגף המודיעין לחיל המודיעין, אשר בראשו יעמוד קצין מודיעין ראשי, שיהיה כפוף לראש אמ\"ן ויבוא במקום תפקיד \"עוזר ראש אמ\"ן לחמ\"ן\". המטרה הייתה לאפשר לראש אמ\"ן להתמסר לנושאי המחקר, הערכת המודיעין וההתרעה, ולהסיר ממנו את הצורך לדאוג לטיפול היום-יומי בענייני הלוגיסטיקה והארגון הקשורים לניהול זרוע המודיעין בצבא.",
    "pageid": 29206
  },
  {
    "title": "אדולף היטלר",
    "extract": "אדולף היטלר (בגרמנית: Adolf Hitler‏; 20 באפריל 1889 – 30 באפריל 1945) היה הקנצלר והפיהרר של גרמניה הנאצית בשנים 1933–1945, ומנהיג המפלגה הנאצית משנת 1921 ועד להתאבדותו בפיהררבונקר בברלין. היטלר חולל את מלחמת העולם השנייה, והיה אחראי להשלכות הנאציזם, ובהן, להשמדתם השיטתית והמאורגנת של למעלה משישה מיליון יהודים בשואה על פי \"הפתרון הסופי\". כמו כן גם להשמדת מיליוני בני אדם נוספים, לחורבן מדינות רבות באירופה, לפשעים נגד האנושות ולפשעי מלחמה. את רעיונותיו הגזעניים, האנטישמיים והלאומניים הקיצוניים צרף היטלר ביחד באידאולוגיה של הנאציזם, שהיה מנסחה הראשי ואשר משתקפת בספרו \"מיין קאמפף\".\nהיטלר נולד בחבל דובר־הגרמנית של האימפריה האוסטרו־הונגרית, ועבר לגרמניה ב־1913. בעת מלחמת העולם הראשונה שירת בצבא הגרמני כחייל ועם סיומה עבר לשרת כסוכן סמוי במעקב אחר התארגנויות מרקסיסטיות. ככזה הזדמן לאספה של \"מפלגת הפועלים הגרמנית\", התאגדות זעירה שרעיונותיה מצאו חן בעיניו. באמצעות כישרונו הרטורי התקדם בה עד שמונה ליושב ראש בזמן ששמה כבר שונה ל\"מפלגת הפועלים הגרמנית הנאציונל־סוציאליסטית\". היטלר הנהיג ניסיון הפיכה צבאית כושל נגד ממשלת בוואריה, נאסר ושהה בכלא במשך שמונה חודשים, אותם ניצל לכתיבת \"מיין קאמפף\". לאחר שחרורו שיקם את המפלגה, תוך הכפפתה לשליטתו המוחלטת בתור \"הפיהרר\", או המנהיג. על רקע המשבר הכלכלי העולמי שפגע קשות ברפובליקה הגרמנית צברה המפלגה הנאצית כוח ותמיכה רחבה. בינואר 1933, לאחר שקיבלה המפלגה כשליש מן הקולות בבחירות לרייכסטאג, עלו הנאצים לשלטון, והיטלר מונה לקנצלר. הוא חיסל בהדרגה את הדמוקרטיה הגרמנית המפוררת בתהליך של הפיכה עצמית ולאחר מות נשיא גרמניה הינדנבורג בשנת 1934 הפך לדיקטטור לכל דבר.\nכשליט גרמניה הנהיג היטלר שלטון רודני וסמכותני. הוא הכין את המדינה לקראת מלחמה כוללת מתוך שאיפה לבטל את ההפסדים הטריטוריאליים של מלחמת העולם הראשונה, וכדי להגשים את הפאן־גרמניות ברייך אחד מאוחד ולמגר את הקומוניזם. בין היתר סיפח את אוסטריה ולאחר הסכם מינכן גם השתלט בשלבים על צ'כוסלובקיה. ב־1939 פלש היטלר לפולין ופתח את מלחמת העולם השנייה. ביוזמתו ובהשראתו של היטלר נערך במהלך המלחמה רצח עם במיליונים של יהודים ולא יהודים, זאת בהתאם לעקרונות הגזעניים של הנאציזם שיש לשעבד או להשמיד את מה שכינו כ־\"הגזעים הנחותים\".\n\"רייך אלף השנים\" שהיטלר הבטיח לגרמניה, או \"הרייך השלישי\", החזיק מעמד 12 שנים בלבד עד כניעתה של גרמניה הנאצית. רבים ברחבי העולם רואים בהיטלר ובהנהגת הרייך כאחראים לביצוע פשעי מלחמה ופשעים נגד האנושות מהקשים ביותר בהיסטוריה האנושית בכלל ובעת החדשה בפרט (גם בעקבות משפטי נירנברג). בשיא כוחה, כבשה גרמניה הנאצית את מרבית יבשת אירופה. כשבעלות הברית החלו לגבור עליה ופלשו לשטחה, שלל היטלר כל אפשרות לכניעה והורה על מלחמה טוטלית בשאיפה לניצחון או חורבן גמור. בימיה האחרונים של המלחמה הוא האשים את העם הגרמני בתבוסה והורה על החרבת ארצו עד היסוד. לקראת סיום הקרב על ברלין התאבדו היטלר ובת זוגו אווה בראון בפיהררבונקר.",
    "pageid": 1094
  },
  {
    "title": "אוגדה",
    "extract": "אוגדה או דיוויזיה היא יחידה צבאית שכפופה לגיס (קורפוס בלעז), מורכבת משתיים עד חמש חטיבות או רגימנטים וכוללת בדרך כלל בין 13,000 ל-20,000 חיילים. האוגדה היא יחידה בעלת יכולת פעולה עצמאית לחלוטין, וכוללת יחידות מסתערות ויחידות תומכות לחימה – סיוע אווירי, סיור, הנדסה קרבית, מודיעין צבאי, לוגיסטיקה ועוד.",
    "pageid": 77742
  },
  {
    "title": "אורגזמה",
    "extract": "אורגזמה או אֲבִיּוֹנָה (מיוונית: ὀργασμός) היא פורקן מיני המתרחש אצל יונקים. אורגזמה יכולה להתרחש במהלך ההזדווגות, במהלך אוננות ואף בזמן השינה (למשל, קרי לילה). אצל שני המינים, האורגזמה מלווה בתחושת עונג, ואצל הזכר כוללת, בדרך כלל, פליטת נוזל זרע. אצל האדם, וגם אצל יונקים רבים אחרים, כגון דולפינים ובונובו, קיום מגע מיני אינו לצורכי רבייה בלבד אלא גם לצורך הנאה פיזית, שהאורגזמה היא שיאה.",
    "pageid": 98554
  },
  {
    "title": "אל-חאכם (ח'ליפה פאטמי)",
    "extract": "אבו עלי מנצור (ערבית: أبو علي المنصور)  13.8.985-13.2.1021, היה שמו ותוארו המלכותי הרשמי היה אל-חאכִּם בִּאמר אללה (בערבית: الحاكم بأمر الله - \"השולט בצו האל\". בספרות הרבנית נקרא הכליף עלי אלחכים.  היה הח'ליף השישי מהשושלת הפאטִמית,  והאימאם ה- 16 של האסמעילים ושלט בין 996–1021 במצרים. הכריז על עצמו כנביא, והוא נחשב למייסד הדת הדרוזית.  \nאל-חאכם היה אישיות שנויה במחלוקת במקורות היסטוריים שונים. במקורות האסמעילים והדרוזיים הוא מתואר כאיש מוכשר וצנוע. במקורות סונים ואירופיים הוא מתואר כשליט נוקשה ובלתי צפוי שבין השאר בשנת 1009 החריב את כנסיית הקבר בירושלים.",
    "pageid": 252899
  },
  {
    "title": "אלכסנדר הגדול",
    "extract": "אלכסנדר השלישי ממוקדון, המוכר יותר כאלכסנדר הגדול (ביוונית: Αλέξανδρος ο Μέγας), והידוע בעברית גם כ\"אלכסנדר מוקדון\" (ביוונית: Αλέξανδρος ο Μακεδών; ככל הנראה 20 או 21 ביולי 356 לפנה\"ס – 10 או 11 ביוני 323 לפנה\"ס) היה מלך מוקדון, ומגדולי המצביאים והמדינאים של העת העתיקה. כיבושיו הנרחבים כללו את ערי המדינה של יוון העתיקה, כל שטחה של האימפריה הפרסית, מספר אזורים במרכז אסיה ואף חלקים מתת-היבשת ההודית.\nאלכסנדר תואר כגבר אתלטי, אמיץ ויפה תואר, אולם ככל הנראה שזורים בתיאורים אלו גם דברי חנופה. רבים, במיוחד במצרים, סגדו לו, אם כי רבים מקרב האריסטוקרטיה היוונית-מוקדונית סירבו בתוקף להשתחוות לו. אישיותו והישגיו של אלכסנדר שימשו מופת לאישים מפורסמים רבים לאורך ההיסטוריה, שאחד מהבולטים בהם הוא יוליוס קיסר.\nעל אף שמת בגיל צעיר (כמעט 33), הותיר אלכסנדר הגדול חותם משמעותי על ההיסטוריה. כיבושיו הנרחבים פתחו תקופה חדשה בתולדות האנושות – התקופה ההלניסטית. חזונו של אלכסנדר, שכלל שילוב המזרח עם המערב, שילוב תרבות, דת, מנהגים וקשרי משפחה, בא לידי ביטוי בתרבות ההלניסטית שמיזגה את יסודותיה של תרבות יוון העתיקה עם תרבויות בני המקום. השפעותיה של התרבות ההלניסטית בתחום האמנות, הפילוסופיה ובתחומים אחרים ניכרים עד עצם היום הזה.",
    "pageid": 581
  },
  {
    "title": "אמה קורין",
    "extract": "אמה-לואיז קורין (באנגלית: Emma-Louise Corrin; נולדה ב-13 בדצמבר 1995) היא שחקנית קולנוע וטלוויזיה אנגלייה אשר ידועה בעיקר בזכות תפקידה בתור דיאנה, נסיכת ויילס בסדרת הטלוויזיה \"הכתר\"; עבורו זכתה בפרס גלובוס הזהב לשחקנית הטובה ביותר בסדרת דרמה ובמועמדות לפרס אמי ולפרס גילדת שחקני המסך.",
    "pageid": 1910056
  },
  {
    "title": "אפגניסטן",
    "extract": "האמירות האסלאמית של אפגניסטן (בפשטו:  د افغانستان اسلامي امارت; בדארי:  امارت اسلامی افغانستان; תעתיק מדויק: אמארת אסלאמי אפע'אנסתאן) היא שמה הנוכחי של אפגניסטן, ארץ ללא מוצא לים, הממוקמת בחלקה הדרום-מרכזי של מרכז אסיה. היא גובלת באיראן במערב, בפקיסטן בדרום ובמזרח, בטורקמניסטן ובאוזבקיסטן בצפון (לאורך נהר קושק), בטג'יקיסטן בצפון מזרח וברפובליקה העממית של סין בחלק המזרחי ביותר של המדינה.\nכמעט כלל אוכלוסיית אפגניסטן הם מוסלמים, והיא אף חברה בארגון לשיתוף פעולה אסלאמי.",
    "pageid": 405
  },
  {
    "title": "אריק איינשטיין",
    "extract": "אריק איינשטיין (3 בינואר 1939, י\"ב בטבת ה'תרצ\"ט – 26 בנובמבר 2013, כ\"ד בכסלו ה'תשע\"ד) היה זמר-יוצר, שחקן, קומיקאי ותסריטאי ישראלי, מחלוצי הרוק הישראלי ואחד האמנים הישראלים הגדולים, הפופולריים והמשפיעים בכל הזמנים. שיתופי הפעולה שלו היו אינטגרליים לעיצוב התרבות הישראלית. היה חבר בלהקות הנח\"ל, בצל ירוק, שלישיית גשר הירקון והחלונות הגבוהים, וחלק מחבורת לול. שיתופי הפעולה שלו עם שלום חנוך ולהקת הצ'רצ'ילים הניבו את אלבומי הרוק הראשונים בישראל.\nאיינשטיין נחשב לאחד הזמרים הישראלים המשפיעים ביותר ואף זכה למעמד פולחני בתרבות הישראלית. מבקר המוזיקה יואב קוטנר תיאר אותו כך: ”אריק איינשטיין הוא יותר מאשר הזמר הישראלי הגדול ביותר. איינשטיין הוא ארץ ישראל האמיתית”. בשנת 2013 יזמה שרת התרבות והספורט לימור לבנת פרס בשם פרס אריק איינשטיין.",
    "pageid": 32528
  },
  {
    "title": "בית המקדש השני",
    "extract": "בית המקדש השני היה מקדש לאלוהי ישראל אשר נבנה בהר הבית בירושלים על ידי עולי בבל בראשית שיבת ציון בתקופת בית שני בהנהגת זרובבל מבית דוד ויהושע בן יהוצדק הכהן הגדול, כ-70 שנה לאחר חורבן הבית הראשון ונחנך ביום ג' באדר בשנה הששית לדריווש מלך פרס, בתמיכת הפרסים ובעידודם, כפי שבוטאה בהכרזת כורש. בית המקדש עבר שיפוץ והורחב במידה ניכרת על ידי המלך הורדוס בשנת 19 לפנה\"ס, ונחרב בשנת 70 לספירה בידי הרומאים.\nלפי המחקר ההיסטורי, המקדש נחנך בשנת 516 לפנה\"ס בימי דריווש הראשון ועמד על תלו כ-586 שנים. לפי חז\"ל המקדש עמד על תלו (כולל שנות בנייתו) 420 שנים. הפער הגדול נובע מתארוך שונה של אורך שלטון הממלכה האחמנית על ממלכת פרס, הידוע בשם \"השנים החסרות\".\nבסדר קדשים במשנה נמצאת מסכת מידות המתארת את בית המקדש השני והר הבית. יוסף בן מתתיהו תיאר את מבנהו לאחר ששופץ והורחב בימי הורדוס.",
    "pageid": 229347
  },
  {
    "title": "ג'יימי ריי ניומן",
    "extract": "ג'יימי ריי ניומן (באנגלית: Jaime Ray Newman; נולדה ב-2 באפריל 1978) היא שחקנית קולנוע, טלוויזיה ותיאטרון אמריקאית-יהודייה. היא מוכרת בין היתר בתפקידיה באופרת הסבון \"ג'נרל הוספיטל\" בתור כריסטינה קסדין, מתפקידה הראשי בתור קאט גרדנר בסדרת הפנטזיה \"איסטוויק\", בתור ד\"ר טס פונטנה בסדרת המדע-בדיוני \"אאוריקה\", ובתור שרה ליברמן בסדרה \"המעניש\" מבית מארוול קומיקס.",
    "pageid": 726129
  },
  {
    "title": "גדי טאוב",
    "extract": "גדי טאוב (נולד ב-19 באפריל 1965, י\"ז בניסן ה'תשכ\"ה בירושלים) הוא היסטוריון, סופר, תסריטאי, עיתונאי ופובליציסט ישראלי; ד\"ר להיסטוריה של ארצות הברית, מרצה בכיר באוניברסיטה העברית בירושלים, במגמה לתקשורת ומדיניות ציבורית. מהמבקרים הבולטים של הפוסטמודרניזם בישראל.",
    "pageid": 182416
  },
  {
    "title": "גולן אזולאי",
    "extract": "גולן יוסף אזולאי (נולד ב-3 בספטמבר 1968 בקריית שמונה) הוא שחקן קולנוע, טלוויזיה ותיאטרון וזמר ישראלי.",
    "pageid": 192147
  },
  {
    "title": "דני קרבחאל",
    "extract": "דניאל (דני) קרבחאל ראמוס (בספרדית: Daniel Carvajal Ramos; נולד ב-11 בינואר 1992) הוא כדורגלן ספרדי המשחק בעמדת המגן הימני במועדון הכדורגל ריאל מדריד ובנבחרת ספרד.",
    "pageid": 1119907
  },
  {
    "title": "דרום לבנון",
    "extract": "דרום לבנון (בערבית: جنوب لبنان: ג'נוב לובנאן) הוא חלקה של לבנון הסמוך לגבולה עם ישראל. אזור זה כולל את מחוז דרום לבנון ומחוז א-נבטיה. יש הכוללים באזור זה גם את דרומו של מחוז אל-בקאע. \nהערים העיקריות בדרום לבנון הן צור, צידון וא-נבטיה. יישובים בולטים נוספים הם מרג' עיון, חאצביא ובינת ג'בייל. מרבית אוכלוסיית דרום לבנון היא שיעית ולכן המפלגות הפוליטיות הדומיננטיות באזור הן חזבאללה ובמידה פחותה אמל. \nיותר מאשר משמעות גאוגרפית, יש לאזור משמעות פוליטית, בשמשו שדה קרב בעימותים בין ישראל ללבנון ולכוחות הפועלים בה, כחלק מהסכסוך הישראלי-ערבי.",
    "pageid": 434209
  },
  {
    "title": "הבורר",
    "extract": "הבורר היא סדרת טלוויזיה ישראלית, המשלבת דרמת פשע, אלמנטים של קומדיית פשע ודרמה משפחתית. הסדרה שודרה החל מ-27 במאי 2007 ועד לסיומה ב-1 בינואר 2014, במשך 4 עונות ו-45 פרקים, בחברת HOT. הסדרה מגוללת את סיפורו של נדב פלדמן, עובד סוציאלי צעיר, המגלה כי הוא מאומץ ומוצא עצמו בנבכי משפחתו של אביו הביולוגי, ברוך אסולין, מראשי הפשע המאורגן בישראל, המכונה \"הבורר\", עקב פעילותו כבורר בסכסוכי העולם התחתון.\nהסדרה מתמקדת בשילוב בין הדרמטי למותח, בעימות שבין החברה בכללה לנורמות של עולם הפשע, ובמיוחד בנורמות ובקודי ההתנהגות של העולם התחתון. בין השאר מבליטה הסדרה, באופן סאטירי, את הניגוד שבין אופני התנהגות מסוימים של חלק מגיבורי הסדרה (כמו הפגנת אדיקות דתית) ואופני התנהגות אחרים (כמו הזלזול המופגן בחיי אדם).\nיוצרי הסדרה הם רשף לוי, שכתב את כל פרקי הסדרה והמציא את הקונספט שלה, ושי כנות, שביים את כל הסדרה.\nהסדרה שודרה מספר פעמים בשידורים חוזרים בערוצים HOT3 ו-HOT Plus, וזמינה לצפייה בשירות ה-VOD. כמו כן שודרה בחלקה גם בערוץ 2. בשנת 2016 שודרה הסדרה לראשונה ב-yes, בערוץ yes קולנוע ישראלי באפיק 6, ובשנת 2019 גם בערוץ 24.",
    "pageid": 372582
  },
  {
    "title": "הרשות הפלסטינית",
    "extract": "הרשות הפלסטינית (בערבית פלסטינית: السلطة الوطنية الفلسطينية – תעתיק: א-סֻּלטה אל-וַטניּה אל-פלסטיניּה, הרשות הלאומית הפלסטינית; בראשי תיבות: הרש\"פ) היא ישות אוטונומית למחצה, השולטת על 90% מהאוכלוסייה הפלסטינית בשטחי יהודה ושומרון מאז 1996[דרוש מקור]. מאז הקמת הרשות הפלסטינית ב-1994, הפך הפת\"ח למפלגת השלטון ורבים מאנשיו מצאו עבודה במנגנוני הרשות (הביטחוניים והאזרחיים). באופן פורמלי שולטת הרשות גם ברצועת עזה, אולם בפועל היא איבדה שליטה זו בהפיכת חמאס ברצועה בשנת 2007. \nהחלוקה המנהלית שנקבעה לאחר הסכמי אוסלו מחלקת את הרשות הפלסטינית ל-16 נפות, מהן 11 ביהודה ושומרון ו-5 ברצועת עזה. במסגרת הסכמי אוסלו חולקו שטחי יהודה ושומרון ורצועת עזה לשלוש קטגוריות:\n\nשטח A:‏ 18% מאזור יו\"ש; שטחים בשליטה אזרחית וביטחונית של הרשות הפלסטינית.\nשטח B:‏ 22% מאזור יו\"ש; שטחים בשליטה אזרחית של הרשות הפלסטינית (כולל שיטור) ושליטה ביטחונית של ישראל.\nשטח C:‏ 60% מאזור יו\"ש; שטחים בשליטה אזרחית וביטחונית של ישראל, שטחים אלה כוללים גם את ההתנחלויות. על פי ההסכם היה השטח אמור לעבור לידי הרשות הפלסטינית בתוך חמש שנים, אולם בעקבות עימותים ביטחוניים שבשיאם האינתיפאדה השנייה, הדבר לא מומש.\nבאינתיפאדה השנייה (2000–2005) נפגע קשות מעמדה של הרשות הפלסטינית. ישראל טענה שהרשות לא נלחמה בטרור ואף לקחה חלק פעיל בארגון ומימון פיגועים כלפי ישראלים. ב-2002 כבש צה\"ל במבצע חומת מגן את הערים שבשטח A, פגע בתשתיות הרשות ועצר עשרות מפעיליה שהיו מעורבים בטרור. לאחר סיום האינתיפאדה ישראל שינתה את מדיניותה כלפי הרשות לפי התקדמות התהליך המדיני. הרשות שולטת בשטחי A ביהודה ושומרון וזוכה לשיתוף פעולה חלקי עם ישראל בשטחי B, בעיקר בתחום הביטחוני והמנהלי.\nב-29 בנובמבר 2012 אישרה העצרת הכללית של האומות המאוחדות ברוב גדול את החלטה 67/19 בדבר צירופה של \"מדינת פלסטין\" לארגון כמדינה משקיפה שאינה חברה מלאה.\nמשנת 1969 הרשות הפלסטינית היא חברה בארגון לשיתוף פעולה אסלאמי.\n\n",
    "pageid": 646326
  },
  {
    "title": "התעמלות אמנותית באולימפיאדת טוקיו (2020) – קרב רב אישי",
    "extract": "תחרות ההתעמלות האמנותית באולימפיאדת טוקיו (2020) – קרב רב אישי התקיימה במרכז ההתעמלות אריאקה בטוקיו, יפן, כאשר ההכשרה התקיימה ב-6 באוגוסט והגמר התקיים למחרת, ב-7 באוגוסט.",
    "pageid": 2011023
  },
  {
    "title": "התקווה",
    "extract": "\"הַתִּקְוָה\" הוא ההמנון הלאומי של מדינת ישראל, ועד הקמתה הייתה המנונה של התנועה הציונית. ההמנון כולל, בשינויים קלים, את שני הבתים הראשונים מהשיר \"תִּקְוָתֵנוּ\" של נפתלי הרץ אימבר, אשר חובר בשנת 1878. מקור הלחן במנגינה רומנית עממית, והוא הותאם למילות התקווה על ידי שמואל כהן. השיר, שהתקבל כהמנון לאומי ביישוב ובתנועה הציונית משלהי המאה ה־19, נחשב להמנון מדינת ישראל מיום הקמתה, אך עוגן בחוק הישראלי רק כעבור 56 שנה, ב־10 בנובמבר 2004.",
    "pageid": 1333
  },
  {
    "title": "וולפגנג ריהם",
    "extract": "וולפגנג ריהם (בגרמנית: Wolfgang Rihm;‏ 13 במרץ 1952 – 27 ביולי 2024) היה מלחין גרמני.\n\n",
    "pageid": 393475
  },
  {
    "title": "ויקינגים: ולהאלה",
    "extract": "ויקינגים: ולהאלה (באנגלית: Vikings: Valhalla) היא סדרת טלוויזיה מסוגת דרמה היסטורית, שנוצרה על ידי מייקל הירסט וג'ב סטיוארט, המהווה סדרת ספין אוף לסדרה \"ויקינגים\". עלילת הסדרה מתחילה כמאה שנה לאחר אירועי הסדרה המקורית ומגוללת את סיפוריהם של כמה מהוויקינגים הידועים בהיסטוריה, ביניהם נמנים לייב אייריקסון, פריידיס איריקסדוטיר, האראלד השלישי, מלך נורווגיה, והמלך הנורמנדי ויליאם הכובש.\nהסדרה עלתה לשידור בשירות \"נטפליקס\" ב-25 בפברואר 2022. במרץ 2022, נמסר על חידוש הסדרה לשתי עונות נוספות.",
    "pageid": 1941952
  },
  {
    "title": "ויקיפדיה",
    "extract": "ויקיפדיה (באנגלית: Wikipedia) היא אנציקלופדיה מקוונת רב-לשונית, המבוססת על תוכן חופשי ומשתמשת בטכנולוגיית ויקי. ויקיפדיה היא האנציקלופדיה הכללית הגדולה והפופולרית ביותר באינטרנט. מאחורי האתר עומדת קרן ויקימדיה, מוסד ללא כוונת רווח שמרכזו בארצות הברית. הקרן נותנת את שירותי המעטפת לקיום האתר, כגון תחזוקת שרתים, אך היא אינה מתערבת בניהול האתר, ומאפשרת לקהילת הוויקיפדים לקבל החלטות עצמאיות בנושאי התוכן. מוטו האתר הוא \"ויקיפדיה – האנציקלופדיה החופשית\", כאשר \"חופשי\" פירושו חופשי לעיון ללא כל מגבלה, חופשי לעריכה וחופשי להעתקה ולהפצה. תוכן האתר מוגש תחת הרישיון החופשי CC-BY-SA.\nויקיפדיה הושקה ב-15 בינואר 2001 כמיזם מיקור המונים על ידי ג'ימי ויילס ולארי סנגר. סנגר בחר את שם האתר אשר הוא שילוב של המילה \"ויקי\" (אשר פירושה בהוואית \"מהיר\") ו\"אנציקלופדיה\". בתחילת הדרך הייתה קיימת רק אנציקלופדיה בשפה האנגלית, אך לאורך השנים פותחו מהדורות בשפות רבות אחרות לוויקיפדיה. הוויקיפדיה האנגלית היא המהדורה הגדולה ביותר מבין כל 301 המהדורות של ויקיפדיה. נכון לנובמבר 2020, יש בוויקיפדיה למעלה מ-59 מיליון ערכים, אם מסכמים את הערכים בכל השפות שבהן היא כתובה. למעלה מ-6.5 מיליון ערכים כתובים בוויקיפדיה האנגלית, ואלה מהווים כ-11.1% ממספר הערכים הכללי. מספר פעולות העריכה שנעשו בכל הדפים והערכים יחדיו עולה על 2.4 מיליארד. באתר רשומים למעלה מ-78.5 מיליון משתמשים ויש בו למעלה מ-2.5 מיליון תמונות חופשיות.\nבשנת 2006 נכתב במגזין \"טיים\" כי המדיניות של ויקיפדיה, שמאפשרת לכל אדם לערוך ערכים, הפכה את ויקיפדיה לאנציקלופדיה הגדולה ביותר ואולי אף הטובה ביותר בעולם, והיא עדות לחזון של ג'ימי ויילס.\nלאורך השנים הופנתה ביקורת כלפי ויקיפדיה, המתייחסת בעיקר לשתי טענות מרכזיות – הטענה הראשונה נוגעת לעובדה שהאנציקלופדיה ניתנת לעריכה על ידי כל אדם, ורבים טוענים שבשל כך ויקיפדיה מתקשה להיות אנציקלופדיה אמינה וכי הדבר מפחית את חשיבותה כמקור שעליו אפשר להסתמך ולהפנות. הטענה השנייה היא כי ויקיפדיה עשויה להיות מושפעת מהטיה מערכתית, ועלולה להיות כפופה למניפולציה ולספינים בנושאים שנויים במחלוקת. יש הטוענים כי הדינמיקה בין עורכי האתר איננה תמיד מוצלחת, ומערערת על המטרות של האתר כמוקד מידע חופשי, אמין, מאוזן ואובייקטיבי, המשוחרר, ככל האפשר, מהטיות אידאולוגיות מסוגים שונים.",
    "pageid": 186126
  },
  {
    "title": "חטיבת הבקעה",
    "extract": "חטיבת הבקעה והעמקים (חטיבה 417) היא חטיבה מרחבית (חטמ\"ר) של צה\"ל, שתפקידה להגן על אזור בקעת הירדן והעמקים. החטיבה כפופה לפיקוד המרכז. בחטיבה פועלים גדודי חי\"ר קל סדירים של חיל הגנת הגבולות המשלבים לוחמים ולוחמות, וגדודי חי\"ר במילואים. הגדודים הסדירים הם גדוד לביאי הבקעה וגדוד אריות הירדן.",
    "pageid": 560028
  },
  {
    "title": "יחידה 8200",
    "extract": "יחידה 8200 (קרי: \"שמונה מאתיים\") היא יחידה לאיסוף מודיעין אותות (סיגינט) ופענוח צפנים, השייכת לאגף המודיעין של צה\"ל. היחידה נחשבת לאחת מהיחידות הטכנולוגיות הטובות בעולם וליחידה הגדולה ביותר מבין יחידות צה\"ל. מפקד היחידה הוא קצין בדרגת תת-אלוף.",
    "pageid": 111183
  },
  {
    "title": "יחסי טג'יקיסטן–ישראל",
    "extract": "היחסים שבין מדינת ישראל לבין רפובליקת טג'יקיסטן החלו בשנת 1992 עם עצמאותה של טג'יקיסטן, על אף התנגדות העם, שתמך בפלסטינים ובאיראנים.\nטג'יקיסטן היא מדינה מוסלמית שנמצאת ביחסים הדוקים - כלכליים, חברתיים ותרבותיים עם איראן; המדינה תמכה בתוכנית הגרעין האיראנית, התנגדה לסנקציות הבינלאומיות על איראן, ועמדה לצד הפלסטינים במאבקיהם נגד ישראל באו\"ם. למרות זאת, ישראל מנסה לפתח את יחסיה עם טג'יקיסטן, כדי למנוע בריתות נגדה באזור מרכז אסיה.",
    "pageid": 1425775
  },
  {
    "title": "ליאנה עיון",
    "extract": "ליאנה עיון (נולדה ב-8 בדצמבר 1994) היא שחקנית, מדבבת, דוגמנית ומנחת טלוויזיה ישראלית.",
    "pageid": 1221427
  },
  {
    "title": "מגן אור",
    "extract": "מגן אור, שנודעה בתחילת פיתוחה בשם קרן ברזל (זהו גם שמה הבינלאומי: Iron Beam), היא מערכת הגנה אקטיבית מבוססת נשק לייזר להגנה מפני רקטות, טילים ופצצות מרגמה בטווחים קצרים ומפני כלי טיס לרבות גלשני-אוויר, כלי טיס בלתי מאוישים ורחפנים. המערכת מפותחת על ידי רפאל - מערכות לחימה מתקדמות, בשיתוף אלביט מערכות, ונחשבת פורצת דרך וראשונה מסוגה בעולם.\nהמערכת המתוכננת הוצגה לראשונה בחודש פברואר 2014 בסלון האווירי בסינגפור. המערכת מבוססת על לייזר מצב מוצק (לייזר סיב) מתקדם, זול יותר לשימוש ושאינו מסוכן לסביבה (בשונה מלייזר כימי, שעליו מבוססת מערכת נאוטילוס) בהספק גבוה, כ-100 קילוואט, ומיועדת לפעול בטווחים קצרים של עד כ-10 ק\"מ. טווחים אלו הם מתחת לסף היכולת של מערכת \"כיפת ברזל\". המערכת תאפשר ליירט את מטרותיה מעל שטח האויב ולפני חצייתן לישראל. היא מתבייתת על האובייקט באמצעות חיישן תרמי, ויורה קרן לייזר רבת־עוצמה שמשמידה את הפצצה באחת משתי דרכים: על ידי הפעלת הפצמ\"ר כשהוא עדיין באוויר, או על ידי השמדת חלקים קריטיים בפצמ\"ר שמנטרלים את הפצצה. קוטר האלומה הוא בקירוב כקוטרו של מטבע 10 שקלים והיא באורך גל שהעין האנושית אינה רואה.\nהמערכת תהווה שכבת הגנה נוספת בישראל, הנמוכה ביותר – מתחת לשכבות המבצעיות במערך ההגנה הרב-שכבתית של ישראל: \"כיפת ברזל\" (נגד רקטות קצרות טווח), \"קלע דוד\" (נגד רקטות בטווחים בינוניים, טילים בליסטיים לטווח קצר וטילי שיוט) ומערכות ה\"חץ 2\" ו\"חץ 3\" – ליירוט טילים בליסטיים ארוכי טווח בתוך ומחוץ לאטמוספירה.\nעקב יעילות המערכת והיירוט הזול, מערכת הביטחון תעדיף ליירט את האובייקט באמצעות מערכת מגן אור על פני מערכות אחרות כגון כיפת ברזל, המשתמשת בטילים מיירטים יקרים מאוד. בתנאי ראות לקויה כגון עננות או סופות חול, פעילות המערכת האופטית מוגבלת, ולכן במקרים כאלו כיפת ברזל היא זו שתוביל את מלאכת היירוט.\n\n",
    "pageid": 1163487
  },
  {
    "title": "מגפת הקורונה",
    "extract": "מגפת הקורונה הייתה מגפה עולמית של מחלת נגיף הקורונה. במגפה נדבקו תוך פחות משנתיים יותר מ-40% מאוכלוסיית העולם: 3.39 מיליארד בני אדם עד חודש נובמבר 2021, מתוכם רק כ-690 מיליון מאומתים.\nבמהלך המגפה מתו ממנה לפחות 6.9 מיליון בני אדם, אם כי על פי ההערכות מספר הנדבקים והמתים בפועל, היה הרבה יותר גבוה. מקורו המדויק של הנגיף, מזן SARS-CoV-2, אינו ידוע. על פי ההערכה הראשונית, הוא עבר מבעלי חיים נגועים לאדם, ולפי הערכה אחרת, הוא דלף ממעבדה בסין. ההתפרצות הראשונה החלה בווהאן שבמחוז חוביי שבסין, ב-17 בנובמבר 2019. באמצע פברואר 2020 החלה מגפת הקורונה להתפשט במהירות בכל רחבי העולם. לפי הערכת ארגון הבריאות העולמי, בין ינואר 2020 לסוף 2021, מתו בין 13.3 מיליון ל-16.6 מיליון אנשים ממחלת הקורונה ישירות או כתוצאה מהשפעת המגפה על תפקוד מערכות בריאות.\nהתפשטות המגפה והמחלה בעולם עוררה בהלה, מלוּוה במשבר כלכלי משמעותי ובנפילה חדה של הבורסות בעולם בחודש מרץ 2020. בנוסף, קרסו מחירי הנפט ברחבי העולם לרמות שפל שלא נראו בעבר. זמן קצר לאחר מכן התאוששו הבורסות והנפט ברחבי העולם וחזרו למחירים ששררו טרם המגפה ואף גבוה מכך.\nמדינות העולם הגיבו למגפה באמצעות הנחיות לשמור על ריחוק חברתי, הטלת מגבלות על תנועה והתקהלויות, הטלת סגרים ועוצרים, ביטול אירועים וסגירת כלל המוסדות הלא חיוניים. כמו כן נעשו מאמצים ממוקדים לאתר חולים ונשאים ולבודדם, למגן את צוותי הרפואה, ולהגדיל באופן מהיר את קיבולת בתי החולים, כולל בניית מסגרות אשפוז מיוחדות לחולי קורונה. במהלך המגפה היה פרק זמן שבו שליש מהאנושות – כ-2.6 מיליארד בני אדם – נדרשו להישאר בבתים בתנאי סגר.\nבספטמבר 2020 ובמהלך שנת 2021 התגלו עשרות מוטציות בנגיף הקורונה שהשפיעו על התפרצויות חדשות של המחלה ברחבי העולם. בסוף שנת 2020 החל מתן חיסון המוני נגד הנגיף לאוכלוסיית העולם.\nב-5 במאי 2023 הודיע ארגון הבריאות העולמי כי מגפת הקורונה כבר אינה מצב חירום עולמי, בשל ירידת שיעור התמותה העולמי מהמחלה לכ-3,500 בני אדם בשבוע בחודש הקודם.\nמגפה קודמת בסדר גודל דומה, הייתה מגפת השפעת הספרדית שפרצה ב-1918 לקראת סוף מלחמת העולם הראשונה, ונמשכה עד בערך תחילת 1921.",
    "pageid": 1790961
  },
  {
    "title": "מוחמד",
    "extract": "מוחמד בן עבדאללה בן עבד אל-מוטלב, הידוע כמֻחַמַּד (בערבית: مُحَمَّد, ‏‏?‏, 570 בערך – 8 ביוני 632) היה מנהיג חברתי, דתי ופוליטי ערבי שייסד את דת האסלאם. נחשב במסורת המוסלמית לאחרון ולחשוב ביותר מבין הנביאים; תורתו ומנהגיו משמשים יחד עם הקוראן לבסיס האמונה האסלאמית.\nמוחמד נולד בסביבות שנת 570 בעיר מכה שבחצי האי ערב (כיום בערב הסעודית) לעבדאללה בן עבד אל-מטלב ולאשתו אמינה בנת והב. אביו מת כמה חודשים לפני לידתו, ואמו מתה כשהיה בן שש. מוחמד היתום חונך על ידי סבו, עבד אל-מוטלב אבן האשם ודודו אבו טאלב. מוחמד נהג להתבודד במערה בהר ג'בל א-נור ולהתפלל במשך ימים רצופים. בשנת 610, כשהיה בן 40, מוחמד סיפר שעבר התגלות מהמלאך גבריאל, לפיה דרך החיים הראויה היא התמסרות לאל היחיד. מוחמד החל להפיץ את משנתו במכה, אך הוא ומאמיניו נרדפו בשל אמונתם ונאלצו להגר בשנת 622 לעיר ית'רה, שנודעה לימים בשם אל-מדינה. בדצמבר 629 מוחמד אסף צבא של 10,000 מאמינים, יצא בראשו למכה וכבש אותה. בשנת 632 מוחמד חלה ומת. בשעת מותו רוב תושבי חצי האי ערב כבר המירו את דתם לתורתו של מוחמד – האסלאם.",
    "pageid": 416182
  },
  {
    "title": "מונדיאל 2026",
    "extract": "מונדיאל 2026 (באנגלית: 2026 FIFA World Cup; בספרדית: Copa Mundial de la FIFA de 2026; בצרפתית: Coupe du monde de la FIFA de 2026) יהיה טורניר גביע העולם בכדורגל לנבחרות גברים של פיפ\"א ה-23, שעתיד להתקיים בקיץ 2026. הטורניר יתקיים ב-16 ערים בשלוש מדינות באמריקה הצפונית: ארצות הברית, מקסיקו וקנדה, כאשר רבע הגמר, חצי הגמר והגמר, יתקיימו בארצות הברית בלבד. טורניר זה יהיה הראשון לכלול 48 נבחרות.\nהצעתן של ארצות הברית, מקסיקו וקנדה גברה על הצעה של מרוקו במהלך הצבעה בקונגרס ה-68 של פיפ\"א שנערך במוסקבה. זהו המונדיאל הראשון מאז מונדיאל 2002 שנערך ביותר ממדינה אחת, והראשון אי פעם שנערך בלמעלה משתי מדינות. מקסיקו, שאירחה בעבר את מונדיאל 1970 ומונדיאל 1986, תהפוך למדינה הראשונה שמארחת את המונדיאל שלוש פעמים. ארצות הברית אירחה בעבר את מונדיאל 1994.\nב-18 במאי 2023 פורסם הלוגו הרשמי של הטורניר, שעוצב על ידי לוסיו בוסקרדין.",
    "pageid": 1475022
  },
  {
    "title": "מזל אריה",
    "extract": "מזל אריה הוא אחד משנים עשר המזלות שבגלגל המזלות. באסטרולוגיה המערבית, \"בן מזל אריה\" הוא מי שנולד בין 23 ביולי ל־22 באוגוסט. במסורת היהודית מתייחס מזל אריה לחודש אב. בלוח השנה במגילות קומראן משויך מזל אריה לחודש תמוז. מושג זה מתייחס לרעיון שבתקופה הנתונה השמש ממוקמת באזור השמיים, המוקצה למזל אריה האסטרולוגי. כיום, אין חפיפה בין קונסטלציית האריה לבין אזור השמיים של מזל אריה בגלל נקיפת ציר כדור הארץ.",
    "pageid": 140807
  },
  {
    "title": "מיכאל קולגנוב",
    "extract": "מיכאל (מישה) קולגנוב (או קלגנוב; נולד ב-24 באוקטובר 1974) הוא קיאקיסט עבר ומאמן ישראלי, פעמיים ברציפות אלוף עולם, ובעל מדליית ארד אולימפית (סידני 2000). בין השנים 2013–2015 חבר מועצת עיריית טבריה.",
    "pageid": 36761
  },
  {
    "title": "מנחם בגין",
    "extract": "מנחם בגין (‏‏?‏; ‏16 באוגוסט 1913, י\"ג באב ה'תרע\"ג – 9 במרץ 1992, ד' באדר ב' ה'תשנ\"ב) היה פוליטיקאי, מדינאי ואיש צבא ישראלי, שכיהן כראש ממשלת ישראל השישי. לפני הקמת מדינת ישראל שימש כמפקד הארגון הצבאי הלאומי, ולאחר הקמת המדינה היה ליושב-ראש תנועת החרות שהתמזגה מאוחר יותר אל גח\"ל ומשם לליכוד. כיהן כחבר בעשר הכנסות הראשונות וכשר בממשלות ישראל.\nאת דרכו הציבורית החל בגין כמפקד קן בית\"ר במחוז מגוריו. בשנת 1939 מונה לנציב תנועת בית\"ר בפולין. לאחר שפרצה מלחמת העולם השנייה נעצר בגין על ידי שלטונות ברית המועצות בליטא בעוון פעילות ציונית, ונשלח לגולאג. לאחר ששוחרר הצטרף בגין אל הכוח הצבאי הפולני שלחם יחד עם בעלות הברית, והגיע עם יחידתו אל ארץ ישראל. ב-1944 שוחרר מהצבא הפולני והתמנה למפקד הארגון הצבאי הלאומי. בגין הכריז על מרד גלוי נגד שלטונות המנדט הבריטי במטרה להביא לסילוקם ולהקמת מדינה יהודית.\nזמן קצר אחרי הכרזת העצמאות הכריז בגין על יציאה מן המחתרת ועל ניתוב האצ\"ל אל המגרש הפוליטי באמצעות המפלגה שהקים בו ביום - תנועת החרות, שהיוותה את האופוזיציה האידאולוגית לממשלות תנועת הפועלים בהנהגת מפא\"י ומפלגת העבודה. מאבקו הפוליטי המשמעותי הראשון של בגין היה נגד הסכם השילומים שעמדו על הפרק, בין ממשלת ישראל לבין ממשלת גרמניה המערבית.\nבשנת 1965 הוביל בגין את תנועת החרות לריצה משותפת עם המפלגה הליברלית במסגרת גח\"ל (גוש חרות ליברלים). ב-1967 צורפה גח\"ל לממשלתו של לוי אשכול על רקע תקופת ההמתנה, ובגין מונה לראשונה לשר בלי תיק. בגין המשיך לכהן כשר גם בממשלותיה של גולדה מאיר, אך הוביל את סיעתו לפרישה ממנה בעקבות תוכנית רוג'רס. בשנת 1973 התמזגה גח\"ל עם מפלגות קטנות נוספות ליצירת הליכוד.\nבבחירות לכנסת התשיעית ניצחה רשימת הליכוד בראשות בגין, במה שמכונה \"המהפך\". היו אלו חילופי השלטון הראשונים בישראל, כאשר לראשונה בהיסטוריה של מדינת ישראל הרכיבה את הממשלה מפלגה שאינה מפא\"י. ממשלתו של בגין הנהיגה לראשונה מדיניות ליברלית בכלכלה הישראלית, והחלה גם מנתבת משאבים משמעותיים יותר אל עיירות הפיתוח, ההתנחלויות ביהודה, שומרון, עזה וסיני והמגזר הדתי והחרדי. כמו-כן חל היפוך ביחס המדינה לגיוס החרדים - אחוז החרדים שנהנה מפטור גדל משמעותית, גם ביחס לחלקם באוכלוסייה.\nבתקופת כהונתו של בגין כראש הממשלה חלה תפנית במקומה של ישראל במזרח התיכון, בשנת 1979 נחתם הסכם השלום עם מצרים, שבמסגרתו פונה חצי האי סיני מהתיישבות ישראלית, ובגינו זכה בגין בפרס נובל לשלום לשנת 1978. בשנת 1982, לאחר מתיחות ביטחונית בגבול לבנון, הביא לפתיחת מבצע שלום הגליל שהתפתח למלחמת לבנון הראשונה. כתוצאה, שהה צה\"ל בדרום לבנון עד לשנת 2000.\nבגין התפטר מתפקידיו בממשלה, בכנסת ובמפלגה בשנת 1983, ומעולם לא נעתר לפרט את הסיבות שהביאו אותו להחלטה זו. מאז הסתגר בביתו בירושלים עד שנפטר בשנת 1992. בגין נקבר בבית הקברות היהודי בהר הזיתים בהלוויה רבת משתתפים.",
    "pageid": 517
  },
  {
    "title": "נאום בנימין נתניהו בקונגרס האמריקאי (2024)",
    "extract": "",
    "pageid": 2359890
  },
  {
    "title": "נואל ברקוביץ'",
    "extract": "נוּאל ברקוביץ' (נולדה ב-2 במרץ 1995) היא שחקנית ישראלית.",
    "pageid": 1398681
  },
  {
    "title": "סוול אריאל אור",
    "extract": "סְוֶול אריאל אור (נולדה בשנת 1999) היא שחקנית ישראלית.",
    "pageid": 2122324
  },
  {
    "title": "סטיבן ספילברג",
    "extract": "סטיבן אלן ספילברג (באנגלית: Steven Allan Spielberg‏; נולד ב-18 בדצמבר 1946) הוא במאי, תסריטאי ומפיק טלוויזיה וקולנוע יהודי-אמריקאי. זוכה שני פרסי אוסקר לבמאי הטוב ביותר ושני פרסי גלובוס הזהב.\nספילברג הוא אחד מהבמאים המצליחים והמוערכים ביותר בתולדות הוליווד בכל הזמנים. הפקותיו מגוונות: משוברי קופות נוסחתיים, שגיבוריהם הם דינוזאורים ממוחשבים (\"פארק היורה\"), עד יצירה בת שלוש שעות המצולמת בשחור לבן ומציגה את השואה (\"רשימת שינדלר\"). בשנת 2004 תואר, בין השאר מעל דפי מגזין הבידור \"פרמייר\", כאישיות המשפיעה ביותר בהוליווד. זכה פעמיים בפרס אוסקר לבמאי הטוב ביותר, עבור הסרטים \"רשימת שינדלר\" ו\"להציל את טוראי ריאן\". הצלחותיו הקולנועיות באו לידי ביטוי גם במימד הכלכלי. לפי מגזין פורבס, מוערך הונו בכ-3.6 מיליארד דולר (נכון לספטמבר 2018).",
    "pageid": 25544
  },
  {
    "title": "סינגפור",
    "extract": "רפובליקת סינגפור (באנגלית: Republic of Singapore, במלאית: Republik Singapura, במנדרינית: 新加坡共和国, בטמילית: சிங்கப்பூர் குடியரசு) היא עיר-מדינה בדרום-מזרח אסיה, השוכנת מדרום למלזיה. סינגפור מורכבת מאי מרכזי ומאיים קטנים. על אף ממדיה הזעירים, לסינגפור מעמד חשוב בכלכלה העולמית, התוצר הלאומי לנפש בה הוא מהגבוהים בעולם וכך גם אחוז המיליונרים מבין תושבי המדינה.",
    "pageid": 335459
  },
  {
    "title": "ספרד",
    "extract": "סְפָרַד (בספרדית: ‏‏?‏ \"אֶסְפַּנְיַה\") או ממלכת ספרד (בספרדית: Reino de España, תעתיק: \"ריינו דה אספניה\") היא מדינה בדרום-מערב אירופה ושטחה נפרש על פני מרבית שטחו של חצי-האי האיברי, אותו היא חולקת עם פורטוגל, אנדורה והטריטוריה הבריטית גיברלטר.\nחלק גדול מאדמתה גובל בדרום ובמזרח לים התיכון, למעט קו גבול יבשתי קצר עם גיברלטר; בצפונה, לאורך שרשרת הרי הפירנאים, היא גובלת בצרפת ובנסיכות אנדורה ולחופי מפרץ ביסקאיה; במערב וצפון-מערב היא גובלת בפורטוגל ובאוקיינוס האטלנטי. בטריטוריה הספרדית כלולים האיים הבלאריים בים התיכון, הסמוכים לחוף המזרחי של חצי האי (בהם מיורקה ואיביזה), והאיים הקנריים באוקיינוס האטלנטי, הסמוכים לחופי יבשת אפריקה. בנוסף, בשטחי ריבונותה של ספרד שתי הערים האוטונומיות סאוטה ומלייה, מעבר למצר גיברלטר, ומהוות מובלעות ספרדיות בצפון אפריקה, הגובלות במרוקו ובים התיכון. שטח המדינה נפרש על פני 505,370 קמ\"ר והיא המדינה השנייה בגודלה במערב אירופה ובאיחוד האירופי, אחרי צרפת.\nעקב מיקומו היה שטח ספרד נתון להשפעות חוץ ממקורות שונים, לעיתים בו-זמנית, הן בתקופה הפרהיסטורית, והן לאורך השנים הארוכות בהן התגבשה ספרד לכדי ישות מדינית אחת. מאידך, הייתה לספרד השפעה חשובה מחוץ לגבולותיה ואף מעבר לים, בעיקר בעידן המודרני (בין המאה ה-16 למאה ה-19). בשנים אלה, הייתה האימפריה הספרדית רחבת ההיקף מעצמה עולמית, ועקב כך שגורה כיום שפתה העיקרית, הספרדית, בפיהם של מעל 400 מיליון בני אדם בעולם, רובם באמריקה הלטינית.\nהחל משנת 1978, עקב מותו של החנרליסימו פרנקו שלוש שנים קודם לכן, ספרד היא דמוקרטיה פרלמנטרית הכפופה למונרכיה חוקתית. במונחים של תוצר לאומי גולמי ואיכות חיים (על פי מדד הפיתוח האנושי) נחשבת ספרד למדינה מפותחת. המדינה חברה באומות המאוחדות, האיחוד האירופי, נאט\"ו, הארגון לשיתוף פעולה ולפיתוח כלכלי וארגון הסחר העולמי ומשתייכת לפי הגדרת כלכלנים לקבוצת מדינות ה-PIGS במדינות גוש האירו.\nספרד מחולקת ל-17 קהילות אוטונומיות ושתי ערים אוטונומיות.",
    "pageid": 3104
  },
  {
    "title": "עדי הימלבלוי",
    "extract": "עֲדִי הִימֶלְבְּלוֹי (נולדה ב-27 בנובמבר 1984) היא פרזנטורית, דוגמנית, מנחה ושחקנית ישראלית.\n\n",
    "pageid": 148192
  },
  {
    "title": "עומר אדם",
    "extract": "עומר אדם (נולד ב-22 באוקטובר 1993) הוא זמר ישראלי.",
    "pageid": 2259941
  },
  {
    "title": "עומר ניראון",
    "extract": "עומר יעקב ניראון (נולד ב-17 באפריל 2001) הוא כדורגלן ישראלי המשחק בעמדת השוער במכבי נתניה מליגת העל, בהשאלה מבני יהודה תל אביב, ובנבחרת ישראל האולימפית עד גיל 23.\n\n",
    "pageid": 2339799
  },
  {
    "title": "קח אותי לירח",
    "extract": "קח אותי לירח (באנגלית: Fly Me to the Moon) הוא סרט קולנוע אמריקאי משנת 2024 מסוגת דרמה היסטורית בבימויו של גרג ברלנטי, עם סקרלט ג'והנסון, צ'נינג טייטום ווודי הרלסון בתפקידים הראשיים.\nהתסריט מבוסס על סיפור החללית אפולו 11 בתוספת סיפור פיקטיבי על הסרטת סרט גיבוי לנחיתה במקרה שהנחיתה ישתבש (בהשראת תאוריית הקשר על זיוף הנחיתה על הירח)\nהשיר \"Fly Me to the Moon\" מושר בסרט בפי פרנק סינטרה.",
    "pageid": 2357104
  },
  {
    "title": "קריאת שמע על המיטה",
    "extract": "קריאת שמע על המיטה היא תפילה יהודית הנאמרת בלילה לפני השינה, ועיקרה הוא אמירת \"קריאת שמע\", בתוספת פסוקים ובקשות. בסופה או תחילתה נאמרת \"ברכת המפיל\".\nלדעת רש\"י, יוצאים ידי חובת מצוות קריאת שמע על המיטה ולא בתפילת ערבית, כיוון שנהגו להתפלל ערבית מבעוד יום.",
    "pageid": 328096
  },
  {
    "title": "ראיין לוכטה",
    "extract": "ראיין סטיבן לוֹכְטֶה (באנגלית: Ryan Steven Lochte, נהגה באנגלית: \"רַאייֶן לוֹקְטִי\"; נולד ב-3 באוגוסט 1984) הוא שחיין אמריקאי.\nלוכטה הוא אלוף אולימפי בעל 12 מדליות אולימפיות מהן 6 זהב (השחיין השני הכי מעוטר בהיסטוריה, אחרי מייקל פלפס - 27 מדליות ויחד עם ג'ני תומפסון), אלוף עולם בעל 27 מדליות עולמיות, מהן 18 זהב (בבריכה אולימפית), בעל 38 מדליות עולמיות, מהן 21 זהב (בריכת 25 מטר) ושיאן העולם הנוכחי (2021) במשחה ל-200 מטר מעורב אישי (בריכה אולימפית), במשחה ל-200 ול-400 מעורב אישי (בריכת 25 מטר) ושותף לשיא העולם במשחה שליחים 4x200 מטר חופשי. בעבר החזיק בשיא העולם במשחה ל-200 מטר גב ובמשחה ל-100 מטר גב (בריכת 25 מטר) והיה לשחיין הראשון בהיסטוריה ששחה משחה זה מתחת ל-50 שניות.\nלוכטה זכה 4 פעמים ברציפות באליפות העולם במשחה ל-200 מטר מעורב אישי (2009–2015).",
    "pageid": 691685
  },
  {
    "title": "ראש גדול - דמויות",
    "extract": "בדף זה מובא תיאור הדמויות בסדרת הטלוויזיה הישראלית \"ראש גדול\".",
    "pageid": 1472632
  },
  {
    "title": "שווייץ",
    "extract": "שְׁוַיְץ (לרוב נכתב שווייץ או שווייצריה; השם הקצר: בגרמנית: Schweiz; בצרפתית: Suisse; באיטלקית: Svizzera; ברומאנש: Svizra; השם הרשמי: בגרמנית: ‏‏?‏; בצרפתית: Confédération suisse; באיטלקית: Svizzera Confederazione; ברומאנש: Confederaziun svizra; בלטינית: Confœderatio Helvetica – הקונפדרציה ההלווטית, קונפדרציה הלווטיקה או הקונפדרציה השווייצרית) היא מדינה אלפינית ללא מוצא לים השוכנת במרכז אירופה. שווייץ גובלת בגרמניה בצפון, בצרפת במערב, באיטליה בדרום ובאוסטריה וליכטנשטיין במזרח.\nשווייץ מוכרת בנופיה המרהיבים בהריה ובאגמיה הרבים. לטופוגרפיה של שווייץ יש תפקיד מרכזי בעיצוב כלכלתה, תרבותה והמסורת המדינית שלה. היותה של שווייץ הררית הקשה על התהוות חקלאות קלאסית של מישורים נרחבים ואילץ את השווייצרים להתמקד בייצור מוצרים מתוחכמים כמו גבינות ויינות איכות, שוקולדים ושעונים. הטופוגרפיה גם הקשתה מאוד על התחבורה האזרחית והממשלתית כמו גם על התקדמות צבאות אויב. עובדות אלו יצרו בין אזרחי שווייץ מגוון תרבותי ושפתי עשיר, אילצו את השלטון המרכזי לתת לאזרחים מידה רבה של עצמאות מקומית ואפשרו התגוננות נגד אויבים קשים מבחוץ. לכן לשווייץ מסורת ארוכת שנים של משטר דמוקרטי יציב כמו גם מסורת של נייטרליות פוליטית וצבאית כלפי חוץ. באופן טבעי, שווייץ משמשת כביתם של ארגונים בינלאומיים רבים ושל בנקים גדולים. היא מאופיינת ברמת חיים גבוהה וכלכלתה יציבה.\nבמשך מרבית שנות קיומה, שווייץ הייתה קונפדרציה של קנטונים (מחוזות אוטונומיים) אשר תושביהם דוברי שפות שונות, ולא הייתה לה שפה רשמית. במהלך המאה ה-19, הקנטונים החליטו על הידוק שיתוף הפעולה, המדינה הוגדרה רשמית כפדרציה ומבחינה מנהלית היא אימצה מאפיינים חלקיים של ארגון פדרלי. כך, למשל, בדומה לפדרציות, אזרח שווייצרי נחשב לאזרח של אחד הקנטונים ולא של שווייץ כולה, אך בניגוד לקונפדרציות, התאזרחות בקנטון אחד דורשת את הסכמתם של הקנטונים האחרים.\nבמהלך המאה העשרים הוכרזו ארבע משפות המדינה כשפותיה הרשמיות. אחת מהן, רומאנש, משמשת שפה רשמית רק בשווייץ, וככל הנראה, רק בשווייץ קיימות קהילות הדוברות אותה. כאשר לא ניתן או לא נוח להשתמש בכל השפות לכתיבת שם המדינה, משמשת השפה הלטינית כברירת מחדל ובה נקראת המדינה: \"הקונפדרציה ההלווטית\" (Confœderatio Helvetica). שם זה וראשי התיבות שלו (CH) משמשים למטרות שונות, כגון סימול שם המדינה וסיומת האינטרנט שלה. בולים ומטבעות של שווייץ נושאים את השם Helvetia.",
    "pageid": 320
  },
  {
    "title": "שפרעם",
    "extract": "שְׁפַרְעָם (בערבית: شفاعمرو, בתעתיק מדויק: שפאעמרו, הגייה: שַׁפַעַ֫מְר, הגייה מקומית: שְׁפַעַ֫מֶר) היא עיר ערבית במחוז הצפון בישראל. שפרעם היא עיר עם רוב ערבי-מוסלמי (61.3%), לצדם של מיעוטים משמעותיים של ערבים-נוצרים (24.5%) ושל ערבים דרוזים (13.7%).\nלאורך ההיסטוריה הייתה העיר ידועה כבעלת רוב ערבי נוצרי עד שנות ה-70 של המאה ה-20, בהן הם איבדו את הרוב לטובת המוסלמים.\nהעיר משתרעת על שבע גבעות, שטח השיפוט שלה הוא 22,000 דונם, והיא מרוחקת 13 ק\"מ מהים ו-20 ק\"מ מהערים חיפה, עכו ונצרת. המבנה והמיקום הגאוגרפי של שפרעם כנקודת המפגש בין הרי הגליל לבין העמקים הפכו אותה לאורך תולדותיה לעיר המרכזית באזור, במיוחד בתקופתו של עות'מאן בנו של דאהר אל עומר.",
    "pageid": 7778
  },
  {
    "title": "שתולה",
    "extract": "שְׁתוּלָה הוא מושב בגליל המערבי בגובה של עד 680 מטר מעל פני הים ליד הגבול בין ישראל ללבנון השייך למועצה אזורית מעלה יוסף. שמו של היישוב סמלי, כמו שם היישוב נטועה הסמוך.",
    "pageid": 106194
  },
  {
    "title": "קטגוריה:זמרים ישראלים",
    "extract": "ראו גם: קטגוריה:זמרים ביישוב",
    "pageid": 243973
  },
  {
    "title": "אגנוסטיות",
    "extract": "אַגְנוֹסְטִיּוּת (מיוונית: א- שפירושו ללא וגנוסיס שפירושו ידע), היא השקפה פילוסופית לפיה אין להסיק מסקנה שמשהו קיים או לא קיים, או שתרחיש כל שהוא התרחש או לא התרחש, בלי ראיות (\"ידע\") לכך, אם כי לא בהכרח תהיה הסכמה על מה יהיו ראיות כאלה.\nבהקשר של האמונה באלוהים, על פי ההשקפה האגנוסטית, אין שלילה מוחלטת של הרעיון שקיים אל או שקיימים אלים, אך בהיעדר ראיות אין להאמין שאין כל אל או שיש אל אחד לפחות.\nבהקשר זה, אגנוסטיקן אינו שולל קיום אלוהים ובכך נבדל מהאתאיסט, אך גם אינו מאשר קיום אלוהים, ובכך הוא נבדל מתאיסט.\nלפי אגנוסטים מסוימים, הדיון על אי-קיום או קיום של אל או אלים לא הניב עדיין הוכחות חד משמעיות לכאן או לכאן[דרוש מקור]. יש המוסיפים לטעון שלא יכולות להיות הוכחות כאלה כלל[דרוש מקור]. רוב האגנוסטיקנים מתייחסים בספקנות לטיעונים דתיים.\nבין האגנוסטיקנים הידועים בתקופה המודרנית נמנים תומאס הנרי האקסלי, צ'ארלס דרווין,  וברטראנד ראסל.\nיצוין כי המונח אגנוסטיות לפעמים משמש גם בהקשרים אחרים מאלוהות. כך למשל, בפיתוח תוכנה ובעיקר באינטגרציה רציפה, לעיתים נאמר שניתן להוריד ולהתקין תוכנה באופן שהוא אגנוסטי מבחינת גרסה (version agnostic) כך שתמיד נוריד ונתקין אוטומטית את הגרסה האחרונה של תוכנה, בלי לדעת מראש מהי גרסה זו מבחינת ניהול גרסאות תוכנה (בדרך כלל הקפיצה בגרסה תהיה מינורית).",
    "pageid": 540182
  },
  {
    "title": "אדית פיאף",
    "extract": "אדית ג'ובאנה גאסיון (בצרפתית: Édith Giovanna Gassion, הידועה בשם אֵדִית פִּיאָף (Édith Piaf); ‏‏?‏‏ 19 בדצמבר 1915 – 10 באוקטובר 1963) הייתה זמרת שאנסון צרפתייה נודעת, שזכתה לפופולריות רבה במולדתה וברחבי העולם. כמה משיריה ואופן ביצועם הדרמטי שיקפו את עלילות חייה הנפתלים ואת האסונות שנפלו עליה. עם שיריה הנודעים ביותר אפשר למנות את \"החיים בוורוד\" (La vie en rose), \"מילור\" (Milord), \"פדם… פדם…\" (Padam… Padam), \"ההמון\" (La foule), \"איני מתחרטת על דבר\" (Non, je ne regrette rien), \"המנון לאהבה\" (Hymne à l’amour) ו\"האקורדיוניסט\" (L’accordéoniste).",
    "pageid": 7033
  },
  {
    "title": "אוגדת עזה",
    "extract": "עוצבת שועלי האש, המוכרת יותר בשם אוגדת עזה (אוגדה 143), היא אוגדה מרחבית (אוגמ\"ר) של צה\"ל הכפופה לפיקוד הדרום ואחראית על אבטחת הגבול של ישראל עם רצועת עזה. האוגדה כוללת שתי חטיבות - צפונית ודרומית. מפקד האוגדה הנוכחי הוא תא\"ל אבי רוזנפלד.\nעד לביצוע תוכנית ההתנתקות שכן בסיס האוגדה בגוש קטיף, סמוך לנוה דקלים. לאחר מכן הועתק לבסיס במערב הנגב הצפוני, סמוך לקיבוץ אורים. ב-2008 הסתיימה בנייתו של בסיס חדש - מחנה רעים, שנבנה עבור האוגדה בעלות של למעלה ממאה מיליון שקלים, בסמוך לקיבוץ רעים, ומפקדת האוגדה ומפקדות החטיבות המרחביות הכפופות לה עברו לשכון בו.\nהמבצעים העיקריים של האוגדה ברצועת עזה בשנים האחרונות כללו את מבצע קשת בענן, מבצע ימי תשובה, ביצוע תוכנית ההתנתקות, מבצע גשמי קיץ, מבצע עופרת יצוקה, מבצע עמוד ענן, מבצע צוק איתן, מבצע שומר החומות, מבצע עלות השחר ומלחמת חרבות ברזל.\nבספטמבר 2015, הוחלט לשנות את שמה של האוגדה מ\"שועלי הדרום\" ל\"שועלי האש\", ואת מספרה מ-643 ל-143, כהוקרה לעוצבת עמוד האש שפורקה בשנת 2014.",
    "pageid": 350447
  },
  {
    "title": "אוזן כרובית",
    "extract": "אוזן כרובית או אוטוהמטומה או המטומה באוזן \n(באנגלית: perichondral hematoma או hematoma auris או Cauliflower ear) היא פציעת אוזן הנפוצה בעיקר בענפי ספורט לחימה (דוגמת MMA, איגרוף, ג'יו ג'יטסו ברזילאי והיאבקות), ומתרחשת גם בענפי ספורט מגע  אחרים דוגמת רוגבי. הפציעה גורמת לעיוות אפרכסת האוזן המזכיר בצורתו פרחי כרובית. אף על פי שמדובר בעיוות שעשוי להיחשב לבלתי אסתטי, יש ספורטאים הרואים באוזן הכרובית סמל סטטוס המעיד על ניסיון, אומץ, קשיחות ודבקות במטרה. במאה ה-19, פציעה זו נקשרה לעיתים לשיגעון.",
    "pageid": 1430489
  },
  {
    "title": "איסמאעיליה",
    "extract": "",
    "pageid": 1512130
  },
  {
    "title": "אלברט איינשטיין",
    "extract": "אלברט איינשטיין (בגרמנית: ‏‏?‏‏; 14 במרץ 1879 – 18 באפריל 1955) היה פיזיקאי יהודי-גרמני-אמריקאי, מגדולי המדענים בכל הזמנים.\nאיינשטיין נחשב לגדול התאורטיקנים, לצד אייזק ניוטון, אבי המכניקה הקלאסית. שם משפחתו הפך מילה נרדפת לגאונות. הוא זכה לפרסום עולמי ברבע הראשון של המאה ה-20 בזכות תורת היחסות אותה פיתח (תורת היחסות הפרטית ותורת היחסות הכללית), אשר שינתה את מה שהיה ידוע עד אז על מהותם של הזמן, המרחב, המסה, התנועה וכוח הכבידה. כן נודע בזכות תרומותיו לתחומי מכניקת הקוונטים והמכניקה הסטטיסטית ולהסברת האפקט הפוטואלקטרי. בגין תרומתו הייחודית בנושא האחרון זכה בפרס נובל לפיזיקה בשנת 1921.\nמלבד חלקו המכריע בפיתוח תחומי המדע, התבטא ופעל גם בנושאים אקטואליים והיה סוציאליסט נלהב. ב-1932, טרם עליית הנאצים לשלטון ובשל התגברות האנטישמיות בגרמניה ובפרט תנועת הפיזיקה הגרמנית שיצאה נגד איינשטיין, עבר להתגורר וללמד בארצות הברית. אף שהגדיר את עצמו פציפיסט, חתם איינשטיין על מכתב איינשטיין-סילארד שנכתב לנשיא רוזוולט ועודדו לקדם פיתוח של נשק גרעיני בארצות הברית לפני שגרמניה הנאצית תגיע ליכולת זו. עם זאת, לאחר הטלת פצצת האטום בהירושימה ונגסאקי, היה איינשטיין מן הדוברים הראשיים שקראו להחרמת הנשק הגרעיני, ואף הקים את \"ועדת החירום של מדעני האטום\" למטרה זו.\nמלבד פעילותו המדעית, איינשטיין היה ידוע בתמיכתו בציונות ובמדינת ישראל. יחד עם ידידו חיים ויצמן הוא פעל נמרצות להקמת האוניברסיטה העברית בירושלים, וכיהן כיו\"ר המועצה האקדמית שלה. בצוואתו ציווה להוריש לאוניברסיטה את כל כתביו. עם זאת דחה את הצעתו של דוד בן-גוריון לכהן כנשיא המדינה לאחר פטירת חיים ויצמן.",
    "pageid": 83
  },
  {
    "title": "אנגליה",
    "extract": "אנגליה (באנגלית: England; \"אִינְגְלַנְד\") היא הגדולה בארצות הממלכה המאוחדת של בריטניה הגדולה וצפון אירלנד. אוכלוסיית אנגליה מהווה יותר מ-83% מאוכלוסיית הממלכה, ושטחה הוא כשני שלישים משטח האי הבריטי. ביבשה, אנגליה גובלת בוויילס בדרום-מערב ובסקוטלנד בצפון, ובים, בתעלת למאנש, בים הצפוני ובים האירי.\nמקור שם הארץ הוא באנגלים, אחד השבטים הגרמאניים שהתנחלו בבריטניה במאה החמישית והשישית. ממלכת אנגליה שהתגבשה במאה התשיעית הייתה המדינה החזקה באיים הבריטיים במשך קרוב לאלף שנים. ב-1707 התאחדה עם ממלכת סקוטלנד ונוסדה הממלכה המאוחדת. אנגליה נבדלת משלוש הארצות האחרות בכך שאין לה כל אוטונומיה פוליטית, והיא נשלטת ישירות על ידי הממשלה והפרלמנט הבריטיים, השוכנים בלונדון, שהיא בירת הארץ והממלכה גם יחד. מבחינה משפטית, אנגליה וויילס מהוות יחידה אחת הכפופה למערכת חוקים זהה, הנבדלת מזו של סקוטלנד וצפון אירלנד. בשל הדומיננטיות שלה, בעבר ובהווה, \"אנגליה\" משמשת לעיתים כמילה נרדפת לכלל הממלכה או לאי הבריטי.",
    "pageid": 2967
  },
  {
    "title": "ארקיע",
    "extract": "ארקיע קווי תעופה ישראליים בע\"מ היא חברת תעופה ישראלית המפעילה טיסות פנים-ארציות ובינלאומיות. היא חברת התעופה הישראלית עם פעילות הבינלאומית השלישית בגודלה אחרי אל על וישראייר. משרדי החברה ממוקמים בבית ארקיע ברחוב הלח\"י 19 בבני ברק. החברה בבעלות חברת ג'ורדאש ישראל של האחים נקש (70% מהמניות) ועובדי החברה (30%).",
    "pageid": 135982
  },
  {
    "title": "בדואים",
    "extract": "בדואים (או בֶּדְוִים; בערבית: بَدْو, לעיתים נעשה שימוש גם בכתיב המלא: בדווים) היא קבוצה אתנית של ערבים נוודים או נוודים־למחצה, רובם המכריע מוסלמי, אם כי קיים מיעוט בדואי נוצרי בירדן. נהוג לזהות את הבדואים על פי השיוך השבטי שלהם. בראש כל שבט ניצב שייח'. בני החמולה או השבט או מספר שבטים קרובים (\"עשאיר\") מייחסים עצמם פעמים רבות לאב מייסד אחד. האוכלוסייה הבדואית נפרסת בחגורת המדבריות, מחופיו האטלנטיים של מדבר סהרה דרך המדבר המערבי, מדבריות צפון אפריקה, חצי־האי סיני והנגב, ועד לחופו המזרחי של חצי־האי ערב.\nהבדואים בישראל מהווים כ־3.5% מאוכלוסיית המדינה.",
    "pageid": 17698
  },
  {
    "title": "בובספוג מכנסמרובע",
    "extract": "בּוֹבּסְפוֹג מִכְנָסמְרֻבָּע (באנגלית: SpongeBob SquarePants) היא סדרת אנימציה אמריקאית הומוריסטית שנוצרה על ידי הביולוג הימי והאנימטור סטיבן הילנבורג עבור רשת ניקלודיאון האמריקאית. הסדרה שודרה לראשונה בערוץ ניקלודיאון של ארצות הברית ב־1 במאי 1999. העלילה מתרחשת בעיר במעמקי הים, ומתמקדת בהרפתקאותיהם של ספוג ים בשם בובספוג מכנסמרובע ושל קרוביו. בובספוג מכנסמרובע נחשבת לאחת מסדרות הילדים המוכרות והמצליחות ביותר בכל הזמנים.\nהסדרה נבחרה על ידי המגזין \"טיים\" כאחת מ-100 הסדרות הטובות ביותר בכל הזמנים.\nבישראל, הסדרה החלה את שידוריה ב-1 ביולי 2003 עם פתיחת ערוץ ניקלודיאון הישראלי, ומאז משודרת בדיבוב לעברית; בעבר, גרסה מתורגמת שודרה בערוץ בשעות הלילה. החל מאוגוסט 2017 הסדרה משודרת בדיבוב לערבית בערוץ מכאן 33. ב-2023 הודיעה ניקלודיאון כי הסדרה תחודש לעונה 15.",
    "pageid": 41029
  },
  {
    "title": "בולגריה",
    "extract": "בּוּלְגַרְיָה, או בשמה הרשמי: הָרֶפּוּבְּלִיקָה הַבּוּלְגָרִית (בבולגרית: Република България) היא מדינה בחצי האי הבלקני, במזרח אירופה. היא גובלת ברומניה בצפון, בים השחור במזרח, ביוון ובטורקיה מדרום, ובמקדוניה הצפונית ובסרביה במערב. מבחינה מנהלית, מחולקת בולגריה ל-28 מחוזות, סופיה היא בירת בולגריה וב-2011 נמנו בה 1.2 מיליון תושבים, מתוך 6 מיליון בבולגריה כולה. לאורך גבולה הצפוני של המדינה עובר תוואי הדנובה ובמזרחה היא גובלת בים השחור. בבולגריה שני רכסי הרים מרכזיים: הרי הבלקן והרודופי.\nשבטים תראקים התיישבו באזור בולגריה עוד במהלך המאה ה-12 לפנה\"ס, אך ההיסטוריה הלאומית הבולגרית החלה בשלהי המאה ה-7, תקופת האימפריה הבולגרית הראשונה אשר בראשית המאה ה-9 הפכה למעצמה אזורית וליריבתה של האימפריה הביזנטית. במקביל אימצו הבולגרים את הנצרות האורתודכסית. ב-1018 עלה בידי הביזנטים להכריע את הבולגרים והם איבדו את עצמאותם המדינית למשך 167 שנים. ב-1185 הוקמה האימפריה הבולגרית השנייה אשר הייתה לפרקים עצמאית ולפרקים וסלית של אורדת הזהב והאימפריה הביזנטית. בשלהי המאה ה-14 פלש צבא האימפריה העות'מאנית לאזור בולגריה והכריע את הבולגרים. העות'מאנים שלטו בבולגריה עד לתבוסתם על ידי צבא האימפריה הרוסית במהלך המלחמה העות'מאנית-רוסית (1877–1878). לאחר המלחמה, הוקמה נסיכות בולגריה מתוקף סיכומי קונגרס ברלין.\nב-1908 הפכה בולגריה לממלכה תחת המלך פרדיננד הראשון. הבולגרים לחמו במלחמת הבלקן הראשונה, השנייה ובמלחמת העולם הראשונה ובכולן, לאחר הצלחות ראשוניות הובסו ואיבדו שטחים נרחבים ובכלל זה המוצא לים האגאי. במרבית שלבי מלחמת העולם השנייה, הייתה בולגריה בעלת בריתה של גרמניה הנאצית ואף חתמה על ההסכם התלת-צדדי. עם זאת, צבא בולגריה לא השתתף בפועל בקרבות לצד הוורמאכט. במהלך תקופה זו אימצה בולגריה מדיניות גזע והחילה על יהודי בולגריה את החוק להגנת האומה. במרץ 1943 גירשו הבולגרים לטרבלינקה את 11,343 יהודי תראקיה, מקדוניה הווארדארית ופירוט ונכשל ניסיון גירושם של יהודי בולגריה \"הישנה\". בספטמבר 1944 הופל השלטון המלוכני בהפיכת חזית המולדת הבולגרית ובהמשך עלה בידי המפלגה הקומוניסטית להשתלט באלימות על המדינה והיא הפכה לרפובליקה עממית. בולגריה הייתה גרורה נאמנה של ברית המועצות וחברה בברית ורשה. טודור ז'יבקוב היה שליטה בפועל של בולגריה למשך מרבית שנות השלטון הקומוניסטי והוא הפך לסמלה של התקופה. אירועי סתיו העמים לא פסחו על המדינה, ב-1989 הודח ז'יבקוב וב-1991 הפכה המדינה לרפובליקה והונהגה חוקה חדשה. בולגריה היא דמוקרטיה פרלמנטרית, נשיאה נבחר אחת ל-5 שנים ובפרלמנט הבולגרי 240 חברים.\nלאחר קריסת השלטון הקומוניסטי עברה בולגריה מכלכלה מתוכננת לכלכלה חופשית. המעבר המהיר לווה במשבר כלכלי חריף שהוביל גם למשברים פוליטיים. בשנת 2004 הצטרפה בולגריה לברית נאט\"ו, ב-2007 הפכה לחברה באיחוד האירופי, הצטרפות שהובילה לתנופת פיתוח ובכלל זה פיתוח תשתיות כגון חיבורה של המדינה לנתיבי התעבורה הפאן-אירופיים.\nבשלהי העשור הראשון של המאה ה-21 הושפעה כלכלת בולגריה מהמשבר הכלכלי העולמי, אחוזי האבטלה האמירו ונרשמה הגירה משמעותית מהמדינה, בעיקר הגירת עבודה, שצמצמה את אוכלוסייתה לכ-7 מיליון לעומת כ-9 מיליון שהתגוררו במדינה באמצע שנות ה-80.",
    "pageid": 17504
  },
  {
    "title": "ברונו קבוקלו",
    "extract": "ברונו קוראה פרננדס קבוקלו (בפורטוגזית: Bruno Correa Fernandes Caboclo; נולד ב-21 בספטמבר 1995) הוא כדורסלן ברזילאי, המשחק בקבוצת  פרטיזן בלגרד  מהיורוליג, בעמדות הפאוור פורוורד והסנטר.",
    "pageid": 1924396
  },
  {
    "title": "ברידג'רטון",
    "extract": "ברידג'רטון (באנגלית: Bridgerton) היא סדרת דרמה תקופתית אמריקאית, שנוצרה על ידי כריס ואן דוזן והופקה על ידי שונדה ריימס. הסדרה מבוססת על הרומנים של ג'וליה קווין, העוקבת אחר עולמה התחרותי של החברה הגבוהה ב\"תקופת העוצרות\" בלונדון. הסדרה עלתה בבכורה עולמית ב-25 בדצמבר 2020 בנטפליקס. בתפקידים הראשיים מככבים פיבי דינבור, הארייט קיינס, ג'ולי אנדרוז, בן מילר, רגה ז'אן פייג', לוק תומפסון וג'ונתן ביילי. מדד הצפיות של הסדרה מוערך בכ-82 מיליון משקי בית, והיא הייתה הסדרה הנצפית ביותר בנטפליקס בכל הזמנים עד לחודש אוקטובר 2021 בו תפסה את מקומה \"משחק הדיונון\".\nבינואר 2021 חודשה הסדרה לעונה שנייה שעלתה לשידור ב-25 במרץ 2022. באפריל 2021, הוכרז שהסדרה חודשה לעונה שלישית ורביעית. במאי 2024 עלה חלקה הראשון של העונה השלישית של הסדרה. החלק השני של העונה עלה ביוני 2024.",
    "pageid": 1900974
  },
  {
    "title": "ה'תשפ\"ד",
    "extract": "ה'תשפ\"ד (5,784) ובקיצור תשפ\"ד – היא שנה עברית  אשר החלה ביום א' בתשרי, אור ל-16 בספטמבר 2023, ותסתיים ביום כ\"ט באלול, 2 באוקטובר 2024.המולד של תשרי חל ביום שישי, 11 שעות ו-882 חלקים. לפיכך זו שנה מסוג זחג. היא מעוברת, ואורכה 383 ימים.זו שנה שנייה לשמיטה, ושנת 8 במחזור העיבור ה-305. תקופת ניסן שבשנה זו היא תחילת שנת 16 (סימנה יויאז) במחזור השמש ה-207.שנה זו היא שנת 1,955 לחורבן הבית, ושנת 2,335 לשטרות.מדינת ישראל חוגגת ביום העצמאות ה'תשפ\"ד 76 שנות עצמאות.",
    "pageid": 868591
  },
  {
    "title": "האי (סדרת טלוויזיה)",
    "extract": "האי היא סדרת דרמה ומדע בדיוני ישראלית לילדים ונוער, אשר שודרה בערוץ הילדים החל מ-28 באוקטובר 2007 ועד לסיומה ב-1 במרץ 2010 בחברת HOT. הסדרה מציגה את סיפורם של חבורת ילדים שייעודם הוא להציל את העולם מאסטרואיד שאמור לפגוע בכדור הארץ ב-9 בספטמבר 2009. את הסדרה יצר וכתב גיורא חמיצר והיא בוימה על ידי עפר ויצמן.\nשיר הנושא של הסדרה, \"כאילו אין מחר\", נכתב על ידי גיורא חמיצר, הולחן על ידי דני רייכנטל ובוצע על ידי השחקנית והזמרת דנה ברגר (משחקת בסדרה בתפקיד סילביה).\nהסדרה הופקה בעלות של כ-150 אלף שקל לפרק בממוצע, והיא אחת מסדרות הילדים שהופקו בעלות הגבוהה ביותר בישראל. היא זכתה בפרס האקדמיה לטלוויזיה בקטגוריית תוכנית לילדים ונוער הטובה ביותר לשנת 2008. כוכב הסדרה יון תומרקין זכה בפרס שחקן השנה בטקס נבחרי ערוץ הילדים על תפקידו בסדרה שלוש פעמים.\n\n",
    "pageid": 439627
  },
  {
    "title": "האר\"י",
    "extract": "רבי יצחק בן שלמה לוריא (ה'רצ\"ד, 1534 – ה' באב ה'של\"ב, 15 ביולי 1572) מכונה האר\"י הקדוש היה גדול מקובלי צפת במאה ה־16, והוגה שיטה חדשה בקבלה הנקראת על שמו, קבלת האר\"י, שאומצה על ידי בתי מדרש רבים העוסקים בתורת הסוד. תלמידיו מכונים גורי האר\"י. למרות שנסתלק בקיצור שנים, תורתו השפיעה רבות על דורו ועל הדורות הבאים אחריו.",
    "pageid": 8084
  },
  {
    "title": "הידרודינמיקה",
    "extract": "הִידְרוֹדִינָמִיקָה היא תחום בפיזיקה ובהנדסה המהווה מימוש של מכניקת הזורמים לנוזלים כמו מים, שמן, דלק ודם. תחום זה עוסק בחקר זרימת הנוזלים ובפיתוח יישומים מעשיים שלו (כגון מדידת צמיגות, המצאת בוכנה הידראולית ועוד).\nחקר הזרימה מתבצע בארבעה מישורים:\n\nהמישור התאורטי: פיתוח מודל לתכונות הנוזל וניתוח הזרימה על ידי ניתוח הכוחות הפועלים עליו, צפיפויות ולחצים – וניסוח היחסים במשוואות דיפרנציאליות או במונחים של אנרגיה ואנרגיה פוטנציאלית.\nהמישור הניסויי: ביצוע מחקר באמצעות ניסויים בזרימה של נוזלים, בהם נמדדים פרמטרים שונים (כגון: תכונות של נוזלים) והשתנותם כתלות בתנאי הניסוי (טמפרטורה, לחץ חיצוני ועוד). בניסויים אחרים בודקים את ההתנהגות של נוזל בתנאים שונים על מנת לדעת כיצד הוא מתנהג אמפירית (עקב חוסר ידע תאורטי בנושא).\nביצוע סימולציות וחישובים נומריים על מנת לבחון תאוריות או מכשירים המבוססים על עקרונות הידרודינמיים.\nתכנון ובניית מכשירים הידרודינמיים לצורכי מחקר ולצורכי שימוש בהנדסה, בתעשייה ובחיי היום-יום.",
    "pageid": 107579
  },
  {
    "title": "המפלגה הדמוקרטית",
    "extract": "המפלגה הדמוקרטית (באנגלית: Democratic Party) היא אחת משתי המפלגות הגדולות בארצות הברית. אפיון מצעה הפוליטי של המפלגה במישור החברתי והכלכלי הוא מרכז-שמאל ביחס למפלגה המתחרה בה, המפלגה הרפובליקנית.\nהמפלגה הדמוקרטית נוצרה לאחר פילוג המפלגה הדמוקרטית-רפובליקנית שייסד תומאס ג'פרסון ב-1794. מוסדות המפלגה הדמוקרטית של ימינו נוצרו ב-1828, מה שהופך אותה למפלגה הפעילה הוותיקה בעולם.\nנשיא ארצות הברית הראשון מטעם המפלגה הדמוקרטית היה אנדרו ג'קסון, והאחרון הוא הנשיא המכהן ג'ו ביידן.\nכיום, מבוסס מצע המפלגה בעיקרו על תמיכה מתונה ומסויגת בקפיטליזם, שכוללת, בין השאר, תמיכה בליברליזם חברתי, פרוגרסיביזם או בסוציאל-דמוקרטיה (למפלגה פלגים רבים). נושאים אחרים במצעה כוללים תמיכה באיגודים מקצועיים, זכויות אדם ומיעוטים, רפורמה במערכת אכיפת החוק, הפרדת דת ומדינה, רב-תרבותיות, איכות הסביבה ומאבק במשבר האקלים, רפורמה במערכת הבריאות כך שתהא ציבורית (\"אוניברסלית\"), חינוך ציבורי, תמיכה בזכותן של נשים לבצע הפלות, פיקוח נוקשה או התנגדות למכר כלי נשק לאזרחיה, ובעד זכויות להט\"ב.",
    "pageid": 34012
  },
  {
    "title": "הקונגרס של ארצות הברית",
    "extract": "הקוֹנְגְרֵס של ארצות הברית (באנגלית: United States Congress) הוא הרשות המחוקקת הפדרלית של ארצות הברית. הפרק הראשון של חוקת ארצות הברית מחייב ייסודו של קונגרס (אספת נציגים) בן שני בתים המורכב מסנאט ומבית נבחרים, ומעניק לו את הסמכות הבלעדית לחקיקה פדרלית.\nשני בתי הקונגרס יושבים בבניין הקפיטול האמריקני בבירת ארצות הברית, וושינגטון.",
    "pageid": 30967
  },
  {
    "title": "זאב ז'בוטינסקי",
    "extract": "זאב (ולדימיר) יבגנביץ' זַ'בּוֹטִינסקי (בכתיב יידי: זשאַבאָטינסקי; בכתיב רוסי: Влади́мир (Зеэв) Евге́ньевич Жаботи́нский )  (י\"ב בחשוון תרמ\"א, 17 באוקטובר 1880, אודסה, האימפריה הרוסית – כ\"ט בתמוז ת\"ש, 3 באוגוסט 1940, האנטר, ניו יורק) היה מנהיג ציוני, סופר, משורר, עיתונאי, מתרגם, פובליציסט ונואם, ממחדשי הצבאיות  העברית (כונה: החייל הראשון ליהודה) וממקימי הגדוד העברי במסגרת הצבא הבריטי במלחמת העולם הראשונה ויחידת הגנה עצמית של יהודי אודסה, מכונן הציונות הרוויזיוניסטית, ראש בית\"ר, מפקד האצ\"ל ונשיא הצה\"ר. מההוגים היהודים הליברלים הבולטים בעת החדשה.",
    "pageid": 367
  },
  {
    "title": "חיל ההנדסה הקרבית",
    "extract": "חיל ההנדסה הקרבית (בראשי תיבות: חה\"ן) הוא אחד החילות בזרוע היבשה של צבא הגנה לישראל. זהו כוח ההנדסה הקרבית של צה\"ל. ייעודו של החיל הוא הבטחת יכולת התמרון של כוחות צה\"ל בד בבד עם שלילת יכולת זו מהאויב, הבטחת שרידות כוחות צה\"ל והשמדת תשתיות אויב תוך כדי לחימה רגלית וממוכנת, התעסקות בחבלה, מיקוש, צליחת מכשולים, הנדסה, בנייה והריסה. בנוסף אחראי החיל על תחומים שונים הדורשים ידע ומומחיות בנושאי הנדסה צבאית בהם רובוטיקה, לוחמת מנהרות, עיסוק בחומרי נפץ והתגוננות מפני נשק בלתי-קונבנציונלי. תפקידי החיל כוללים פריצת מכשולים, ביקוע קווי הגנה עוינים, פריצת שדות מוקשים, ניתוץ ביצורים, פריצת ופתיחת צירים, הכשרת צירי תנועה, גישור וצליחה, מיקוש הגנתי, עיסוק בחומרי נפץ, חבלה התקפית, חבלה וסילוק פצצות, בניית קווי הגנה ומכשולים, בניית ביצורים, הפעלת ציוד מכני הנדסי וציוד סער, משימות הריסה ובנייה תחת אש, והתגוננות מפני נשק בלתי-קונבנציונלי בשדה הקרב. כמו כן, לוחמי החיל (מלבד הצמ\"ה) מאומנים בלוחמת חי\"ר והפעלת רכב קרבי משוריין. החיל מופקד על 3 גדודי פלסים סדירים (גדוד 601 – \"אסף\", גדוד 603 – \"להב\" וגדוד 605 – \"המח\"ץ\") ובהם מחלקות סיור ופלוגות צמ\"ה (ציוד מכני הנדסי) כבד, גדודי מילואים נוספים ויהל\"ם – יחידת הנדסה למשימות מיוחדת, יחידה מובחרת בצה\"ל העוסקת בקומנדו הנדסי, חבלה, סילוק פצצות, רובוטיקה, לוחמת מנהרות ועוד. במסגרת מאמץ התמרון כוחות ההנדסה נכנסים ראשונים לשדה הקרב המשולב ומובילים את שאר הכוחות דרך צירים שנפרצו וזוכו ממכשולים טבעיים ומלאכותיים.\nשורשי חיל ההנדסה נעוצים עוד בארגון \"ההגנה\" ובמתנדבי \"היישוב\" לצבא הבריטי במלחמת העולם השנייה והוא נוסד עם הקמת צה\"ל על ידי הקצין עמנואל שחר. החיל השתתף בכל מלחמות ישראל ובמבצעים רבים, כאשר בחלקם הוא נטל תפקיד מרכזי. חיל ההנדסה זכה בפרס ביטחון ישראל ואות הערכה מבצעי מטעם הרמטכ\"ל ומספר יחידות בחיל זכו בצל\"ש יחידתי. חיילים רבים בחיל ההנדסה זכו לעיטורים וצל\"שים.\nקצין ההנדסה הראשי הנוכחי הוא תת-אלוף יואב טורחאנסקי.\n\n",
    "pageid": 32059
  },
  {
    "title": "טניס",
    "extract": "טניס הוא משחק כדור הנערך בין שני שחקנים (במסגרת משחק יחידים) או שני זוגות שחקנים (משחק זוגות). מטרת המשחק היא לחבוט כדור גומי חלול באמצעות מחבט אל עבר צדו השני של המגרש.\nהטניס, המכונה גם \"הספורט הלבן\" בשל הנוהג בלבישת בגדים שצבעם לבן, אותם לבשו השחקנים, הוא ספורט אולימפי הנחשב לפופולרי במדינות רבות ברחבי העולם.\nטניס נכלל במשחקים האולימפיים בעת המודרנית באולימפיאדת אתונה (1896) ועד אולימפיאדת פריז (1924). לאחר 64 שנים בהן לא היה הטניס חלק מהתוכנית האולימפית הוא שב אליה באולימפיאדת סיאול (1988) ומאז מהווה ענף אולימפי קבוע.\nהגוף המנהל את הענף בעולם הוא הפדרציה הבינלאומית לטניס (ITF, ראשי תיבות של International Tennis Federation) בה חברות 206 מדינות. הגוף המנהל את הענף בישראל הוא איגוד הטניס בישראל, החבר ב-ITF מאז 1950.",
    "pageid": 6559
  },
  {
    "title": "יבגני פריגוז'ין",
    "extract": "יבגני ויקטורוביץ' פּריגוז'ין (ברוסית: Евге́ний Ви́кторович Приго́жин;‏ 1 ביוני 1961 – 23 באוגוסט 2023) היה אוליגרך רוסי. בעל מספר עסקים, ומייסד כוח וגנר ומי שעמד בראשו. הכוח לקח חלק משמעותי במלחמת אוקראינה–רוסיה. לפי דיווחים רשמיים ברוסיה, ב-23 באוגוסט 2023 היה פריגוז'ין על מטוס שהתרסק במחוז טבר ונהרג. לפי הדיווחים מערוץ טלגרם המקושר לכוח וגנר, Grey Zone, המטוס הופל על ידי הכוחות הרוסיים.\nפריגוז'ין היה, בין השאר, הבעלים של רשת תאגידים שכנגד שלושה מהם הוגשו כתבי אישום בארצות הברית. זאת בקשר לחלקן בהתערבות רוסיה בבחירות לנשיאות ארצות הברית ב-2016. החל משנת 2019 הוטלו סנקציות אמריקאיות גם כנגדו אישית.",
    "pageid": 1578884
  },
  {
    "title": "יחידת דובדבן",
    "extract": "יחידת \"דובדבן\" (יחידה 217) היא יחידה מובחרת בצה\"ל, הפועלת תחת פיקודה של חטיבת עוז (עוצבה 89). היחידה מתמחה בלוחמה בטרור ובפעילות מסוערבת נגד מחבלים.\nלפני שהוכפפה לחטיבת עוז ב־27 בדצמבר 2015, פעלה היחידה תחת פיקודה הישיר של אוגדת איו\"ש מיום הקמתה (יוני 1986).\nתפקידיה של היחידה כוללים משימות מודיעין ומעצרים מורכבים או סיכול ממוקד של מבוקשים ומחבלים (פעילי טרור) בלב שטחים עוינים תוך שימוש ביכולות מתקדמות ומסווגות, כאשר חלק מהפעילות נעשית בצורה מסוערבת (כלומר: הלוחמים מחופשים לעוברי־אורח ערבים). הפעילות מבוצעת בשיתוף עם השב\"כ.",
    "pageid": 110523
  },
  {
    "title": "יעל שלביה",
    "extract": "יעל שלביה כהן (נולדה ב-31 באוגוסט 2001, י\"ב באלול ה'תשס\"א) היא דוגמנית בינלאומית ושחקנית ישראלית.\nשלביה הופיעה בקמפיינים בינלאומיים של דוגמנות. הוצגה על ידי TC CANDLER בשנת 2018 במקום השלישי ברשימת מאה הנשים היפות בעולם, בשנת 2019 במקום השני, ובשנת 2020 במקום הראשון.",
    "pageid": 1754745
  },
  {
    "title": "כפר כילא",
    "extract": "כפר כּילא (בערבית: كفركلا) הוא כפר בדרום לבנון, בנפת מרג' עיון שבמחוז א-נבטיה, בכפר כ-14,500 תושבים מוסלמים שיעים (מתואלים).",
    "pageid": 403777
  },
  {
    "title": "ליגת האלופות",
    "extract": "ליגת האלופות של אופ\"א (באנגלית: UEFA Champions League) היא טורניר כדורגל אירופי שנתי, שבו מתחרים המועדונים המצליחים ביותר במדינות המשויכות להתאחדות הכדורגל האירופית (אופ\"א). הטורניר הוא המפעל היוקרתי ביותר למועדונים בכדורגל האירופי. בעבר נקרא \"גביע אלופות אירופה למועדונים\".",
    "pageid": 62341
  },
  {
    "title": "ליכטנשטיין",
    "extract": "נסיכות ליכטנשטיין (בגרמנית: Fürstentum Liechtenstein) היא מדינה זעירה במרכז אירופה, הגובלת בשווייץ במערב ובאוסטריה במזרח. המדינה חברה באו\"ם משנת 1990.",
    "pageid": 21150
  },
  {
    "title": "מגדל אשכול",
    "extract": "מגדל אשכול הוא גורד שחקים בקמפוס אוניברסיטת חיפה.",
    "pageid": 18340
  },
  {
    "title": "מונגוליה",
    "extract": "מונגוליה (בכתב מונגולי: ᠤᠯᠤᠰᠮᠣᠩᠭ᠋ᠣᠯ, באלפבית קירילי: Монгол улс, מילולית: ארץ המונגולים. מבוטא מוֹנְגוֹל אוּלְס), היא מדינה ללא מוצא לים במזרח אסיה. המדינה גובלת ברוסיה בצפון וברפובליקה העממית של סין בדרום ובמזרח (היא כמעט גובלת בקזחסטן במערב, אך מופרדת ממנה על ידי שכנותיה סין ורוסיה).\nמונגוליה מהווה מדינת הלאום של המונגולים, אף שמרבית המונגולים מתגוררים בסין (במונגוליה הפנימית ובשינג'יאנג).\nשטחה של מונגוליה המודרנית נשלטה לאורך מאות שנים על ידי אימפריות נוודים שונות. בשנת 1206, ייסד המנהיג ג'ינגיס חאן את האימפריה המונגולית, שהייתה לאימפריה היבשתית הגדולה ביותר אי פעם, והשנייה בשטחה אחרי האימפריה הבריטית. נכדו של ג'ינגיס, קובלאי חאן, כבש את סין וייסד את שושלת יואן. לאחר התמוטטות היואן, נסוגו המונגולים לאזור מונגוליה של ימינו. במאה ה-16, הבודהיזם הטיבטי התפשט למונגוליה, וקיבל דחיפה חזקה כשהאזור סופח לסין על ידי שושלת צ'ינג במאה ה-17. בתחילת המאה ה-20, כמעט שליש מאוכלוסיית הגברים הבוגרים במונגוליה היו נזירים בודהיסטים. לאחר קריסת שושלת צ'ינג ב-1911, הכריזה מונגוליה על עצמאות, והשיגה עצמאות ממשית מהרפובליקה של סין בשנת 1921. זמן קצר לאחר מכן, הפכה מונגוליה למדינה גרורה של ברית המועצות, מה שסייע לתהליך הקומוניזציה של סין והפיכתה לרפובליקה העממית של סין. בשנת 1924, נוסדה הרפובליקה העממית של מונגוליה כמדינה סוציאליסטית. לאחר מחאות אנטי-קומוניסטיות בשנת 1989, המדינה ערכה מהפכה דמוקרטית ללא שפיכות דמים, המהפכה נעשתה בתחילת 1990. לאחר מכן, הפכה מונגוליה למערכת רב-מפלגתית וכלכלת שוק.\nכ-30% מהאוכלוסייה במדינה הם נוודים או נוודים למחצה; התרבות המונגולית, המאופיינת בטיפוח סוסים וחיי נוודות, נשמרה גם בקרב החברה המודרנית והיא מיושמת בצורה ייחודית. הבודהיזם היא דת הרוב, כאשר הלא-דתיים הם הקבוצה השנייה בגודלה. האסלאם היא הדת השנייה בגודלה, המרוכזת בעיקר בקרב תושבים ממוצא קזחי. כ-95% מהאוכלוסייה מורכבת מבעלי רקע אתני מונגולי, כאשר 5% הנותרים הם מיעוטים שונים, המרוכזים בעיקר במערב המדינה. מונגוליה חברה באו\"ם, G77, הבנק האסייני להשקעות בתשתיות והמדינות הבלתי-מזדהות. היא הצטרפה לארגון הסחר העולמי ב-1997.",
    "pageid": 4873
  },
  {
    "title": "מייקל ג'ורדן",
    "extract": "מייקל ג'פרי ג'ורדן (באנגלית: Michael Jeffrey Jordan; נולד ב-17 בפברואר 1963) הוא כדורסלן עבר אמריקאי, ששיחק בעמדת הקלע. ג'ורדן, אשר ניצב במקום החמישי ברשימת הקלעים המובילים בתולדות ה-NBA, נחשב בעיני רבים לכדורסלן הטוב ביותר בהיסטוריה, וזכה להצלחה רבה שסייעה לפרסומה של ליגת ה-NBA ברחבי העולם בשנות ה-80 וה-90 של המאה ה-20. הצטרף לשיקגו בולס בעונת 1984/1985, ותוך זמן קצר הפך לאחד הכוכבים הבולטים בליגת ה-NBA. יכולותיו ככדורסלן וכאתלט זיכו אותו בכינויים \"אייר ג'ורדן\", \"הוד אוויריותו\", \"ישו השחור\" ו-\"אלוהים\".\nבמהלך הקריירה ג'ורדן זכה במגוון תארים שונים, בין השאר, שש פעמים באליפות ה-NBA במדי שיקגו בולס, ופעמיים במדליית זהב אולימפית במדי נבחרת ארצות הברית. הישגיו האישיים כוללים חמש זכיות בתואר MVP של העונה הסדירה, עשר פעמים חבר בחמישיית העונה, תשע פעמים חבר בחמישיית ההגנה, 14 השתתפויות במשחק האולסטאר, שלוש זכיות בתואר ה-MVP של משחק האולסטאר, שלוש זכיות בתואר מלך החטיפות, שש זכיות בתואר ה-MVP של סדרת הגמר, וזכייה בתואר שחקן ההגנה של העונה ב-1988. בנוסף, מחזיק ג'ורדן בשיא ממוצע הנקודות לקריירה ב-NBA עם 30.12 נקודות למשחק, ובשיא של 33.4 נקודות בממוצע למשחק פלייאוף. בשנת 2015, לאור הישגיו יוצאי הדופן ותרומתו לענף הכדורסל, צורף ג'ורדן להיכל התהילה של פיב\"א, וב-2016 העניק לו נשיא ארצות הברית ברק אובמה את מדליית החירות הנשיאותית, עיטור הכבוד הגבוה ביותר של ארצות הברית.\nב-2010 רכש ג'ורדן את רוב זכויות הבעלות על זיכיון קבוצת ה-NBA שארלוט הורנטס בתמורה ל-175 מיליון דולר. בכך הפך ג'ורדן לכדורסלן ה-NBA הראשון שהפך לבעלים של קבוצה בליגה, וכן לבעלי הקבוצה היחידי בליגה ממוצא אפרו-אמריקאי. במהלך שנותיו של ג'ורדן כבעלי הקבוצה, ההורנטס לא זכו להישגים מקצועיים משמעותיים, והגיעו רק שלוש פעמים למעמד הפלייאוף. אף על פי כן הצליח ג'ורדן ב-2023 למכור את רוב זכויות הבעלות שלו בקבוצה לפי שווי של כשלושה מיליארד דולר.\nבשנת 2023 העריך מגזין פורבס את הונו של ג'ורדן בכשלושה מיליארד דולר, הספורטאי בעל ההכנסה הגבוהה בהיסטוריה.",
    "pageid": 15983
  },
  {
    "title": "מיקי הרן",
    "extract": "מרים (מיקי) הרן (נולדה ב־13 בספטמבר 1949) היא כימאית ישראלית המכהנת כיו\"ר מרכז ויץ לפיתוח בר קיימא. בעבר הייתה יושבת ראש המועצה הישראלית לצרכנות ומנכ\"לית המשרד להגנת הסביבה.",
    "pageid": 748495
  },
  {
    "title": "מלטה",
    "extract": "הרפובליקה של מלטה (במלטית/מלטזית: Repubblika ta' Malta, באנגלית: Republic of Malta) היא מדינת איים קטנה הממוקמת במרכז הים התיכון, מדרום לאיטליה. עקב מיקומם האסטרטגי של האיים, הם נכבשו שוב ושוב במהלך ההיסטוריה, אך מאז 1964, מלטה היא מדינה עצמאית. ב־2004 היא הצטרפה לאיחוד האירופי.",
    "pageid": 14427
  },
  {
    "title": "משה כהן-אליה",
    "extract": "משה כהן-אליה (נולד ב-10 במאי 1967) הוא פרופסור מן המניין למשפט חוקתי, אשר כיהן בין השנים 2015–2022 כנשיא המרכז האקדמי למשפט ולעסקים.\nבמסגרת עבודתו באגודה לזכויות האזרח ניסח את הצעת \"חוק איסור הפליה במוצרים, בשירותים ובכניסה למקומות בידור ולמקומות ציבוריים\" וייצג את העותרים בבג\"ץ שגיא צמח.\n\n",
    "pageid": 1169389
  },
  {
    "title": "נס (ראפרית)",
    "extract": "נסיה לוי (נולדה ב-10 בנובמבר 2002), המוכרת גם בשם הבמה המקוצר נס, היא ראפרית וזמרת ישראלית. חברה עם הזמר סטילה לצמד נס וסטילה.",
    "pageid": 2219623
  },
  {
    "title": "עופר וינטר",
    "extract": "עופר וינטר (נולד ב-3 בפברואר 1971) הוא קצין צה\"ל בדרגת תת-אלוף ששימש מפקד עוצבת האש, המזכיר הצבאי של שר הביטחון, ראש מטה פיקוד המרכז, מפקד חטיבת גבעתי, מפקד החטיבה הצפונית ברצועת עזה, מפקד חטיבת שועלי מרום, מפקד יחידת דובדבן ומפקד גדס\"ר גבעתי.",
    "pageid": 1055217
  },
  {
    "title": "עוצבת קלע דוד",
    "extract": "עוצבת קלע דוד (חטיבת אש מיוחדת 214) היא חטיבה בחיל התותחנים הכפופה לעוצבת האש ומשמשת מסגרת ארגונית בהכשרה, בסדיר ובמילואים, ליחידת מיתר, יחידת מורן ויחידות מסווגות נוספות המפעילות אמצעי לחימה מסווגים וחימוש מונחה מדוייק.",
    "pageid": 1307087
  },
  {
    "title": "עיראק",
    "extract": "רפובליקת עיראק (בערבית: ‏‏?‏, גֻ'מְהוּרִיַּת (א)לְעִרַאק; בכורדית: كۆماری عێراق, Komarî Êraq, כומארי עיראק) היא מדינה במזרח התיכון בדרום מערב אסיה. בצפון היא גובלת עם טורקיה, במערב בסוריה ובירדן, בדרום בערב הסעודית ובכווית, ובמזרח היא גובלת עם איראן. חיים בה מעל 41 מיליון בני אדם, רובם המכריע ערבים. 97% מתושבי עיראק הם מוסלמים, מהם כ-65% שיעים ו-35% סונים. בצפון-מזרח המדינה מתקיימת אוטונומיה כורדית, המכונה כורדיסטן העיראקית. השפות הרשמיות בעיראק הן ערבית וכורדית.\nעיראק חברה בארגון לשיתוף פעולה אסלאמי.",
    "pageid": 488
  },
  {
    "title": "עמית סגל",
    "extract": "עמית יצחק סגל (נולד בי\"ז בניסן ה'תשמ\"ב, 10 באפריל 1982) הוא עיתונאי, איש רדיו וטלוויזיה ישראלי. משמש כפרשן הפוליטי של חברת החדשות, בעל טור פוליטי בעיתון \"ידיעות אחרונות\" ומגיש את התוכנית \"פגוש את העיתונות\" יחד עם בן כספית.",
    "pageid": 210211
  },
  {
    "title": "קוריאה הדרומית",
    "extract": "קוריאה הדרומית, או בשמה הרשמי הרפובליקה של קוריאה (בקוריאנית: 대한민국 דה-הָאן מִינְגוּק) היא מדינה במזרח אסיה, במחציתו הדרומית של חצי האי קוריאה. המדינה גובלת רק בקוריאה הצפונית מצפון, ובשאר חלקיה היא מוקפת ים. המדינה זכתה לעצמאות ב-1945 עם כניעת יפן (ושנות העצמאות נספרות מ-1945 ואילך), אולם ממשל עצמאי כונן ב-1948 בשטח הנאמנות האמריקאי בקוריאה שנוצר בעקבות כיבוש חצי האי במלחמת העולם השנייה. קוריאה הצפונית הוקמה בשטח הנאמנות הסובייטי.",
    "pageid": 4593
  },
  {
    "title": "רומניה",
    "extract": "רומניה (ברומנית: ‏‏?‏) היא רפובליקה במזרח אירופה, חלקה בצפון-מזרח חבל הבלקן שבדרום-מזרח אירופה. המדינה גובלת באוקראינה בצפון וגם בדלתת הדנובה בדרום; במולדובה במזרח, בהונגריה במערב, ובסרביה ובולגריה בדרום, לאורך נהר הדנובה. כמו כן, בדרום מזרח המדינה יש לרומניה רצועת חוף לאורך הים השחור. ב-2004 הצטרפה רומניה לברית נאט\"ו וב-2007 גם לאיחוד האירופי.",
    "pageid": 5576
  },
  {
    "title": "ריאל מדריד",
    "extract": "שגיאות פרמטריות בתבנית:קבוצת כדורגל פרמטרים ריקים [ 1 ] לא מופיעים בהגדרת התבנית \n\nמועדון הכדורגל ריאל מדריד (בספרדית: Real Madrid Club de Fútbol) הוא מועדון כדורגל ספרדי מהעיר מדריד, אשר נחשב לאחד ממועדוני הכדורגל הגדולים בעולם, הן מבחינת זכייה בתארים והן מבחינה תדמיתית וכלכלית. המועדון הוקם ב-6 במרץ 1902.\nמאז אמצע המאה ה-20, ריאל מדריד נחשבת לאחת הקבוצות הגדולות באירופה. המועדון זכה בליגת האלופות 15 פעמים, יותר מכל מועדון אחר. הקבוצה משחקת בלה ליגה מאז הקמתה, וזכתה באליפות הליגה 36 פעמים, יותר מכל מועדון אחר. הקבוצה לא ירדה מעולם מהליגה הראשונה בספרד, והיא אחת משלוש קבוצות ספרדיות השותפות להישג זה, יחד עם ברצלונה ואתלטיק בילבאו.\nבדצמבר 2000 ועדה מיוחדת של פיפ\"א העניקה לריאל מדריד ברוב של 42.35% קולות את תואר המועדון הטוב ביותר במאה ה-20. גם לפי הפדרציה הבינלאומית להיסטוריה וסטטיסטיקה של הכדורגל (IFFHS), ארגון המוכר על ידי פיפ\"א, ריאל היא הקבוצה הכי מצליחה באותה תקופה. במהלך השנים עברו שחקנים מפורסמים רבים במועדון ואגדות רבות שיחקו בשורותיו. ריאל מדריד היא קבוצת הכדורגל העשירה בעולם. כמו כן, למועדון יש הכי הרבה עוקבים בכל הרשתות החברתיות. ריאל מדריד היא אחת מקבוצות הכדורגל האהודות ביותר בעולם.\nלריאל יריבות ספורטיבית עתיקה עם מועדון הכדורגל ברצלונה המבוססת על היסטוריה ועמדות פוליטיות שונות. המשחק ביניהם מכונה 'אל קלאסיקו' וידוע כאחד המשחקים הגדולים והאטרקטיביים בעולם. פרט לכך, יש לריאל יריבות עירונית עם מועדון הכדורגל אתלטיקו מדריד,  המשחקים עם שתי היריבות הללו נמצאים גבוה ברשימת משחקי הכדורגל הנצפים ביותר ברחבי העולם.\nהקבוצה משחקת במדים לבנים לחלוטין, עובדה אשר העניקה לה את הכינוי \"Los blancos\" (הלבנים). אצטדיונהּ הביתי של הקבוצה הוא אצטדיון סנטיאגו ברנבאו, השוכן במדריד, והוא מכיל כ-81 אלף מקומות ישיבה.",
    "pageid": 27868
  },
  {
    "title": "ריצת 100 מטר",
    "extract": "ריצת מאה מטר היא ענף באתלטיקה. הריצה נחשבת לתחרות היוקרתית ביותר הקיימת בספורט ליחידים והמנצח בה במשחקים האולימפיים או באליפות העולם באתלטיקה מוכתר באופן לא רשמי כאדם המהיר ביותר בעולם. בתחרות זאת מתחרים ביניהם המשתתפים, מי יחצה הראשון את קו הסיום של מסלול באורך 100 מטר.",
    "pageid": 2110
  },
  {
    "title": "רקטה מתקנת מסלול",
    "extract": "רקטה מתקנת מסלול (בראשי תיבות: רמ\"מ או רמ\"ם) היא רקטה ארטילרית וטיל (על אף ששמה רקטה) בעלת רש\"ק מצרר מתוצרת התעשייה הצבאית של ישראל למערכת \"המנתץ\" M-270 MLRS. הרקטה נמצאת בשירות חיל התותחנים של צה\"ל.\nהרמ\"מ היא רקטה המצוידת באמצעים המאפשרים לתקן את מסלולה תוך כדי טיסה מה שהופך אותה לטיל מנהג, ומשפר את דיוקה באופן ניכר. עם זאת, ההנחיה היא ללא ראש ביות עצמאי והתיקונים נעשים רק ביחס לנקודת הפגיעה הדרושה שצוינה לה בעת השיגור. החימוש הסטנדרטי של הרמ\"מ הוא פצצת מצרר תוצרת התעשייה הצבאית, שמאופיין בכך שבו אחוז הנפלים של הפצצונות נמוך – 5 אחוזים.\nשימוש מבצעי ראשון ברמ\"מ התרחש במלחמת לבנון השנייה, כאשר גדוד \"הרעם\" המפעיל את משגר רקטות M-270 MLRS השתמש בטילים כמסך אש לחילוץ כוחות חי\"ר ושריון שהותקלו על ידי חזבאללה. הדיוק הגבוה של הטיל אפשר ירי בטווחי ביטחון קטנים מזה של הטיל האמריקאי. בנוסף שימשה הרמ\"מ להשמדת סוללות אויב ששיגרו רקטות לעבר ישראל. בעקבות ההצלחה הגביר צה\"ל את הצטיידותו ברמ\"מ.\nב-2016 נכנס לשירות בצה\"ל דגם חדש ומתקדם של הרמ\"מ הנקראת \"רעם איתן\". במערכת נעשו שיפורים בפצצות המצרר, שנהפכו לגדולות יותר ובעלות יותר מנגנוני השמדה עצמית, על מנת להקטין את הנפלים. בעוד ברמ\"מ המקורי אחוז הנפלים היה 5%, ב\"רעם איתן\" אחוז הנפלים הוא 0.01%.\nב-2023 במהלך מלחמת חרבות ברזל פרס צה\"ל בצפון ישראל את מערך \"רעם איתן\", בתגובה לאיום גדודי הפלישה של ארגון הטרור חזבאללה, כוח רדואן.",
    "pageid": 1138059
  },
  {
    "title": "שון לוי",
    "extract": "שון אדם לוי (באנגלית: Shawn Adam Levy; נולד ב-23 ביולי 1968) הוא שחקן, מפיק ובמאי קולנוע יהודי-קנדי.",
    "pageid": 342320
  },
  {
    "title": "שחר חסון",
    "extract": "שחר חסון (נולד ב-11 בספטמבר 1976) הוא קומיקאי, סטנדאפיסט, שחקן, מוזיקאי, תסריטאי, ראפר, שדרן רדיו ומנחה טלוויזיה ישראלי.",
    "pageid": 656446
  },
  {
    "title": "שקל חדש",
    "extract": "שקל חדש או שקל ישראלי (בראשי תיבות: ש\"ח, סמל: ₪, בערבית: شيكل جديد או شيكل إسرائيلي) הוא ההילך החוקי של מדינת ישראל. שטרות ומטבעות של השקל החדש הוכנסו למחזור לראשונה ב-4 בספטמבר 1985, במסגרת תוכנית הייצוב הכלכלית של 1985, אולם המעבר הסופי, שכלל נקיבת מחירים בשקל חדש, נקבע ל-1 בינואר 1986. השקל החדש החליף את המטבע הקודם, השקל, לפי שער המרה של 1,000 שקלים = שקל חדש אחד. השקל החדש מחולק ל-100 אגורות. המעבר לשקל החדש נעשה בהתאם לחוק מטבע השקל החדש, התשמ\"ה-1985.\nהשקל החדש מסומן באמצעות הסימן ₪, שבא משמאל למספר.\nהסימון הרשמי של השקל על-פי תקן ISO 4217 הוא ILS (‏Israeli Shekel), אם כי במקרים רבים מסמנים אותו גם בראשי התיבות של שמו באנגלית – NIS (‏New Israeli Shekel).\nהחל מ-26 במאי 2008 השקל החדש הוא מטבע בר-המרה, לאחר שישראל צורפה באופן רשמי למערכת הסליקה הבין-לאומית.\nב-23 בדצמבר 2017 פורסם כי במשרד האוצר מעוניינים לקדם הנפקת מטבע דיגיטלי על ידי בנק ישראל – \"שקל דיגיטלי\", במטרה להגביל את השימוש בכסף מזומן, וכך לצמצם את פעילות השוק האפור.",
    "pageid": 391746
  },
  {
    "title": "תאג\"ד (סדרת טלוויזיה)",
    "extract": "תאג\"ד היא סדרת טלוויזיה ישראלית שעלתה לשידור ב-19 בספטמבר 2016 בחברת yes. יוצר הסדרה הוא ציון רובין, שגם כתב וביים. הסדרה מתארת את עלילותיהם של חובשי תאג\"ד של גדס\"ר צנחנים שמספרו בסדרה שונה ל-33 במקום 35. שיר הנושא של הסדרה בעונה הראשונה הוא \"ימים יפים\", אותו כתב והלחין אביהו לנדוור, ובעונה השנייה השיר \"עוד יום\" של להקת פול טראנק.\nב-7 בנובמבר 2016, \"yes\" הזמינה לסדרה עונה שנייה. היא עלתה ב-15 ביוני 2020. על אף סיומה של זו בקליף האנגר, התסריטאי והבמאי רובין החליט שלא להמשיך את הסדרה לעונה שלישית.\nביולי 2018 נרכשה הסדרה על ידי חטיבת הטלוויזיה של סרטי פרמאונט, וזו הפיקה את העיבוד האמריקאי \"68 Whiskey\".",
    "pageid": 1408037
  },
  {
    "title": "תסמונת אספרגר",
    "extract": "תסמונת אַסְפֶּרְגֵּר הייתה אחת מתסמונות הקשת האוטיסטית. מאז שנת 2013, התסמונת כבר לא-מאובחנת בפני עצמה, ואנשים בעלי אספרגר נקראים אוטיסטים בתפקוד גבוה.\nהתסמונת מתאפיינת בעיקר בקשיים באינטראקציה חברתית ובתקשורת לא מילולית. מאפיינים בולטים נוספים הם התנהגות חזרתית והעמקה אובססיבית בתחומי עניין צרים. התסמונת נבדלת משאר הלקויות האוטיסטיות בכך שהתפתחות הדיבור והשפה תקינות, ורמת האינטליגנציה נורמלית ולעיתים אף גבוהה. הלקות המרכזית של בעלי תסמונת אספרגר באה לידי ביטוי בתקשורת לא-מילולית עם הסביבה – בקושי בהבנת סיטואציות חברתיות ובהבנת הבעות פנים, קושי ביצירת מערכת יחסים אינטימית וכיוצא בזה. בהשוואה לתסמונות אחרות על הקשת האוטיסטית, לאספרגרים יש פחות כפייתיות (compulsive), פחות הפרעות במשחק דמיוני, ופחות הפרעות בשפה המדוברת. לרוב, לאנשים עם תסמונת אספרגר ישנן יכולות טובות של הבנת הנקרא ולימוד שפות וחלקם בעלי יכולת זיכרון טובה במיוחד.\nהתסמונת נקראת על שם הרופא האוסטרי הנס אספרגר, אשר חקר ותיאר אותה אצל ילדים בשנת 1944.",
    "pageid": 36569
  },
  {
    "title": "אוסטריה",
    "extract": "אוסטריה, כיום רֶפּוּבְּלִיקַת אוֹסְטְרִיָה (בגרמנית: Republik Österreich, קרי: \"רֶפּוּבְּלִיק אֶוסטרייך\") היא ארץ במרכז אירופה, בעבר ארכידוכסות וקיסרות, כיום רפובליקה פדרלית המורכבת מ-9 מדינות. אוסטריה גובלת בליכטנשטיין ובשווייץ במערב, באיטליה ובסלובניה בדרום, בהונגריה ובסלובקיה במזרח ובגרמניה ובצ'כיה בצפון.\nתושביה נקראים אוסטרים  ורובם שייכים לקבוצה האתנית האוסטרית ממוצא גרמני. הדת הנפוצה ביותר היא הנצרות הקתולית. אוסטריה היא חברה באיחוד האירופי.",
    "pageid": 3323
  },
  {
    "title": "איגרות החוכמה",
    "extract": "איגרות החוכמה (בערבית: رسائل الحكمة, תעתיק: רַסַאאִל אַל-חִכְּמַה) הן כתבי הקודש של הדת הדרוזית. הספרים מועתקים אך ורק בכתב יד, הנכתב על קלף על ידי סופר המוכשר לכך. הם נקראים רק בקרב חכמי הדת בחברה הדרוזית (عقال, \"עוקאל\"), ונשמרים בסוד מפני ההדיוטות (جهال, \"ג'והאל\").",
    "pageid": 2249758
  },
  {
    "title": "אינסטגרם",
    "extract": "אינסטגרם (באנגלית: Instagram) הוא יישום חינמי אמריקאי ורשת חברתית עצמאית לשיתוף תמונות וסרטוני וידאו קצרים של עד דקה, כאשר כל שיתוף נקרא \"רשומה\" (Post), שמאז 2012 מפותחת על ידי הבעלים מטא. היישום מאפשר למשתמשים לצלם תמונות או סרטונים, ולאחר מכן לשתף אותם ברשתות החברתיות האחרות (פייסבוק, טוויטר, טאמבלר) או בדואר אלקטרוני. וכן לעקוב אחרי משתמשים אחרים באמצעות הרשת החברתית של אינסטגרם, שם ניתן לצפות ולהגיב על פוסטים של אנשים אחרים. עוד מאפשר היישום הוספה של מסננים גרפיים שונים המשדרגים את חזות הפוסטים ומעניקים להם מראה שונה. בשנים האחרונות נוספו כלים כגון: \"סטורי\" - סרטון/תמונה שניתן לצפות בהם למשך 24 שעות, \"רילס\" - סרטונים שמורכבים מכמה סרטונים או תמונות עד 30 שניות, ואופציה לרכוש פריטים בחנויות בתוך האפליקציה.\n\n",
    "pageid": 984193
  },
  {
    "title": "אלכס דנציג",
    "extract": "אלכסנדר (אלכס) דנציג (בפולנית: Alexander (Alex) Dancyg;‏ 21 ביולי 1948 – 2024) היה היסטוריון ישראלי יליד פולין, מחנך ביד ושם, חקלאי ותומך פעיל בדיאלוג פולני-יהודי. דנציג היה חבר קיבוץ ניר עוז ונחטף במהלך הטבח בניר עוז במתקפת הפתע על ישראל. לאחר 9 חודשים בשבי ב-22 ביולי 2024 הודיע צה\"ל כי דנציג אינו בחיים נטען כי מותו אירע בזמן פעולת צה\"ל בח'אן יונס.",
    "pageid": 2281104
  },
  {
    "title": "אלמז מנגיסטו",
    "extract": "אלמז מנגיסטו (נולדה ב-25 ביולי 1993) היא עיתונאית ישראלית, המשמשת כמגישה בחברת החדשות של קשת 12.",
    "pageid": 1731471
  },
  {
    "title": "ארגון טרור",
    "extract": "ארגון טרור הוא ארגון צבאי או מעין צבאי, שמבצע פעולות אלימות במטרה לזרוע טרור. למשל, ניסיון מכוון לרצח של אזרחים או חטיפת אזרחים והחזקתם כבני ערובה תוך איום לרוצחם, במטרה להטיל אימה ולזרוע בלבול, פחד ודמורליזציה בקרב אזרחים, ובכך להפעיל לחץ על שליטי המדינה בה הוא פועל, או לגרום למדינות אחרות להיענות לתביעותיו הפוליטיות: לאומיות, דתיות, אידאולוגיות, חברתיות. פעולות טרור בדרך כלל אינן ממוקדות, כלומר אינן מכוונות כלפי אדם מסוים, אלא כלפי אוכלוסייה שלמה, כך שהטרוריסט לרוב אינו מייחס חשיבות לזהות קורבנותיו ופוגע באופן אקראי.",
    "pageid": 1360
  },
  {
    "title": "באר שבע",
    "extract": "באר שבע היא עיר במחוז הדרום המשמשת כבירת המחוז (ולעיתים מכונה \"בירת הנגב\"). היא העיר התשיעית באוכלוסייתה במדינת ישראל והשנייה בגודל אוכלוסייתה במחוז הדרום אחרי אשדוד. שטח השיפוט של באר שבע הוא 117,500 דונם, ובשטח השיפוט היא הרביעית בגודלה בישראל והשלישית במחוז הדרום, אחרי דימונה וערד. הוכרזה כעיר בשנת 1906. משמשת כמרכז מטרופולין באר שבע.\nהעיר שוכנת בצפון הנגב, בקצה המערבי של בקעת באר שבע. בעיר נמצאים אוניברסיטת בן-גוריון בנגב, המרכז הרפואי סורוקה, בית המשפט המחוזי, מפקדת מחוז הדרום של משטרת ישראל, ומפקדת פיקוד הדרום.\nבתחום השיפוט המוניציפלי של באר שבע נמצאים כ-38 אחוזים מסך הכפרים הלא מוכרים, ובהם כרבע מתושבי הפזורה הבדואית.\nראש עיריית באר שבע מאז נובמבר 2008 הוא רוביק דנילוביץ'. העיר חברה בארגון הערים פורום ה-15 והיא הדרומית מבין חברות הפורום.",
    "pageid": 5687
  },
  {
    "title": "ברזיל",
    "extract": "הרפובליקה הפדרלית של ברזיל (בפורטוגזית: República Federativa do Brasil, נהגה: ברזיאוּ [bɾaˈziw] ‏‏?‏) היא המדינה הגדולה ביותר בשטחה ובאוכלוסייתה בדרום אמריקה, החמישית בגודל שטחה והשביעית באוכלוסייתה בעולם.\nברזיל חולשת על שטח גדול, בין מרכז היבשת לבין האוקיינוס האטלנטי; זו המדינה המזרחית ביותר ביבשת אמריקה. היא גובלת בעשר מדינות – למעשה בכל מדינות דרום אמריקה, מלבד אקוודור וצ'ילה. בדרום היא גובלת באורוגוואי, בדרום-מערב בארגנטינה, במערב בפרגוואי, בבוליביה ובפרו, בצפון-מערב בקולומביה, ובצפון בוונצואלה, בגיאנה, בסורינאם ובגיאנה הצרפתית.\nבברזיל אדמות חקלאות פוריות וגם יערות גשם עצומים, אשר המפורסם שבהם הוא יער האמזונאס. ניצול אוצרות הטבע של המדינה והתיעוש הנרחב שהתפתח בה הפכו את ברזיל למעצמה כלכלית מובילה בדרום אמריקה ולמנהיגה אזורית. מדד הפיתוח האנושי של ברזיל הוא גבוה יחסית לשכנותיה, על אף הפערים החברתיים הניכרים השוררים בין שכבות החברה הברזילאית.\nהמדינה נקראת על שם עץ הברזיל (pau-brasil), שגדַל בה בשפע עד אמצע המאה ה-16 (כיום בסכנת הכחדה); ראשוני המתיישבים האירופאים העריכו אותו כמשאב טבע חשוב. שם העץ נגזר מן המילה \"בראזה\" (brasa), שפירושה בפורטוגזית \"גחלת\", בהשראת הגוון הכתום-אדום של ליבת גזע עץ הברזיל.\nבראשיתה הייתה ברזיל קולוניה פורטוגלית, והשפה הרשמית בה היא פורטוגזית, בשונה מרוב ארצות אמריקה הלטינית, שבהן השפה העיקרית היא ספרדית.\nבעוד האימפריה הספרדית באמריקה חולקה בין מדינות רבות, נשמרה אחדות האימפריה הפורטוגזית באמריקה תחת מדינת ענק אחת – ברזיל.\n\n",
    "pageid": 1081
  },
  {
    "title": "ג'ונתן מג'ורס",
    "extract": "ג'ונתן מייקל מג'ורס (באנגלית: Jonathan Michael Majors; נולד ב-7 בספטמבר 1989) הוא שחקן קולנוע וטלוויזיה אמריקאי, אשר התפרסם לראשונה בשנת 2019 כאשר כיכב בסרט \"האיש השחור האחרון בסן פרנסיסקו\". בשנת 2020, זכה לפרסום נרחב יותר בזכות גילום הדמות אטיקוס פרימן בסדרת הטלוויזיה של HBO, \"ארץ לאבקראפט\"; עבורו קיבל מועמדות לפרס אמי לשחקן הטוב ביותר. כמו כן, כיכב בסדרת הטלוויזיה של דיסני+, \"לוקי\", והופיע כגרסה נוספת של דמות זו, קאנג הכובש, בסרט \"אנטמן והצרעה: קוונטומאניה\".",
    "pageid": 2050481
  },
  {
    "title": "גדודי עז א-דין אל-קסאם",
    "extract": "גדודי עז א-דין אל-קסאם (בערבית: كتائب الشهيد عز الدين القسام, בתעתיק מדויק: כתאיב אלשהיד עז אלדין אלקסאם) הם הזרוע הצבאית של ארגון הטרור האסלאמיסטי-סוני הפלסטיני חמאס. הארגון ידוע בפיגועי ההתאבדות שיזם באינתיפאדה השנייה, ברקטות שפעיליו משגרים לעבר יישובים ישראליים, ובמתקפת הפתע על ישראל שאותה הוביל. זהו הארגון הצבאי הגדול והחמוש ביותר ברצועת עזה. נכון ל-2019 היו לארגון כ-30,000 פעילים, כ-7,000 אנשי עתודה וכ-15,000 רקטות.\nגדודי אל-קסאם נכללו באופן מפורש ברשימות ארגוני הטרור של האיחוד האירופי, אוסטרליה, ניו זילנד, מצרים, ובריטניה. ארגון האם של הגדודים, חמאס, נכלל ברשימות ארגוני הטרור של ארצות הברית וקנדה. מפקד הארגון, מוחמד דף, הוכרז כטרוריסט באופן רשמי על ידי ארצות הברית.",
    "pageid": 596561
  },
  {
    "title": "גיברלטר",
    "extract": "גיברלטר (באנגלית: Gibraltar; נהגה באנגלית: \"גִ'יבְּרוֹלטְר\", ובספרדית: \"חיברלטר\") היא טריטוריה של הממלכה המאוחדת, הנמצאת בקצה הדרום-מערבי של אירופה, בחצי האי האיברי. גיברלטר שוכנת מצפון למצר גיברלטר, נקודת הכניסה של האוקיינוס האטלנטי לים התיכון, ומשקיפה על מפרץ גיברלטר. גודלה של הטריטוריה הוא כשבעה קילומטרים רבועים, והיא חולקת גבול משותף עם ספרד מהצפון, ומשאר כיווניה גובלת בים התיכון. לגיברלטר חשיבות היסטורית לבריטניה ולכוחות המזוינים שלה. בטריטוריה שוכן בסיס של הצי המלכותי הבריטי.",
    "pageid": 2361
  },
  {
    "title": "גלקטוס",
    "extract": "גלקטוס (באנגלית: Galactus) הוא נבל-על, דמות בדיונית של ישות קוסמית המופיעה בחוברות הקומיקס ארבעת המופלאים ביקום מארוול קומיקס. דמותו הופיעה לראשונה בחוברת The Fantastic Four #48 ממרץ 1966 ונוצרה על ידי הכותב סטן לי והמאייר ג'ק קירבי. הדמות מתוארת כדמוית אל, הניזונה מכוח האנרגיה של כוכבי לכת כדי להתקיים. כדמות שהוצגה בתור הכסף של הקומיקס, היא המשיכה להופיע במשך ארבעה עשורים של המשכיות יקום מארוול.\nדמותו של גלקטוס עובדה למגוון מדיות בנוסף לקומיקס, ביניהן סדרות אנימציה, משחקי מחשב והופעה אבסטרקטית ב\"ארבעת המופלאים: עלייתו של הגולש הכסוף\". היא מדורגת במקום החמישי ברשימת מאה נבלי-העל הגדולים של כל הזמנים, לפי אתר IGN, ובמקום ה-18 ברשימת מאה הנבלים הגדולים בכל הזמנים לפי מגזין ויזארד.",
    "pageid": 937377
  },
  {
    "title": "האוס (סדרת טלוויזיה)",
    "extract": "האוס (באנגלית: .House M.D) היא סדרת דרמה רפואית אמריקאית, ששודרה ברשת פוקס בין 16 בנובמבר 2004 ל-21 במאי 2012. הדמות הראשית בסדרה היא הרופא דוקטור גרגורי האוס (יו לורי), גאון רפואי המכהן כראש מחלקת אבחון רפואי (דיאגנוסטיקה) בבית החולים האוניברסיטאי הבדיוני פרינסטון-פליינסבורו שבניו ג'רזי. בסיסה הרעיוני של הסדרה נהגה על ידי פול אטנסיו ודייוויד שור, שהיה גם האחראי הראשי ליצירת הדמות גרגורי האוס. הסדרה צולמה בעיקר בסנצ'ורי סיטי.\nההיפותזות של דוקטור האוס על מחלותיהם של חוליו מבוססות על תובנות שנויות במחלוקת, ובשל כך הוא מתעמת רבות עם חברי הצוות שלו ועם דוקטור ליסה קאדי (ליסה אדלשטיין), מנהלת בית החולים ודיקנית הרפואה. חברו האמיתי היחיד של האוס הוא דוקטור ג'יימס וילסון (רוברט שון לאונרד), ראש המחלקה לאונקולוגיה. חברי צוות האבחון של האוס בשלוש העונות הראשונות של הסדרה הם הרופאים רוברט צ'ייס (ג'סי ספנסר), אליסון קמרון (ג'ניפר מוריסון) ואריק פורמן (עומאר אפס). בסיום העונה השלישית מפורק הצוות, אך תוך זמן קצר פורמן חוזר אליו, והאוס בוחר בהדרגה שלושה חברי צוות חדשים: רמי \"13\" האדלי (אוליביה ויילד), כריס טאוב (פיטר ג'ייקובסון) ולורנס קאטנר (קאל פן), שדמותו הוצאה מהתסריט לקראת סיום העונה החמישית. עד תחילת העונה השישית, מופיעים צ'ייס וקמרון בתפקידים אחרים בבית החולים. קמרון עזבה את בית החולים בחלק זה של העונה, וצ'ייס חזר לצוות האבחון. בעונה שמונה ד\"ר קאדי לא משחקת.\nהסדרה זכתה לביקורות חיוביות רבות ולאחוזי צפייה גבוהים, ובין העונה השנייה לרביעית היא אף הייתה אחת מעשר התוכניות הנצפות ביותר בארצות הברית. הסדרה זכתה במספר פרסים, בהם פרס פיבודי, שני פרסי גלובוס הזהב וארבעה פרסי אמי. הסדרה נכנסה לספר השיאים של גינס לשנת 2012 כסדרה הנצפית ביותר בעולם, המשודרת ב-66 מדינות לכ-82 מיליון צופים; גם השחקן יו לורי נכנס לספר, כשחקן סדרת הדרמה בעל השכר הגבוה ביותר (700 אלף דולר לכל פרק בעונה השמינית).\nבפברואר 2012 הודיעו יוצרי הסדרה כי שידור הסדרה יסתיים בתום העונה השמינית, פרק הסיום שודר בארצות הברית ב-21 במאי באותה שנה.\nבישראל שודרה הסדרה בערוץ HOT3 בכבלים ובערוצי התאגיד מַכַּאן 33 וכאן 11, ומאוחר יותר בנטפליקס.",
    "pageid": 180779
  },
  {
    "title": "הונגריה",
    "extract": "הוּנְגַרְיָה (בהונגרית: ‏‏?‏) היא מדינה ללא מוצא לים הנמצאת במרכז אירופה. גובלת באוסטריה, בסלובקיה, באוקראינה, ברומניה, בסרביה, בקרואטיה ובסלובניה.\nהונגריה הייתה מיושבת מזמנים פרהיסטוריים. שטחה נכלל באימפריה הרומית, ועם נפילתה הייתה יעד לפלישות של שבטי נוודים. המדיארים השתלטו על הארץ במאה העשירית והקימו את ממלכת הונגריה. הממלכה, שקיבלה עליה את הנצרות הקתולית, הגיעה בימי הביניים למעמד של מעצמה אזורית, אך נפלה לידי האימפריה העות'מאנית ב-1526 והייתה תחת שלטונם כ-150 שנה, לאחריהן נכבשה בידי אוסטריה ההבסבורגית. במאה ה-19 השיגו ההונגרים אוטונומיה נרחבת בתוך האימפריה האוסטרו-הונגרית. לאחר תבוסת האימפריה במלחמת העולם הראשונה הפכה הונגריה, על-פי חוזה טריאנון, למדינה עצמאית. במלחמת העולם השנייה ניצבה הונגריה לימין מדינות הציר ובסופה נכבשה בידי הצבא האדום. ברית המועצות השליטה בהונגריה דיקטטורה קומוניסטית, וסייעה לדכא ניסיון התקוממות ב-1956. המשטר הקומוניסטי, שהיה מתון יחסית למדינות אחרות בגוש המזרחי, קרס ללא אלימות ב-1989. בשנת 1999 הצטרפה הונגריה לברית נאט\"ו וב-2004 לאיחוד האירופי.\nפני השטח ברובם מישוריים. שני נהרות גדולים חוצים את הארץ מצפון לדרום – הדנובה והטיסה.\nהשפה הלאומית, הונגרית, (בהונגרית: Magyar) היא ממשפחת השפות הפינו-אוגריות ואינה קרובה לשפות של העמים השכנים. האוכלוסייה אחידה יחסית מבחינה אתנית: כ-95% מן התושבים הם ממוצא אתני הונגרי (מדיארי), והיקף ההגירה למדינה מצומצם.\nהבירה, בודפשט, היא העיר הגדולה והמרכזית במדינה, בפער ניכר. כ-20% מתושבי הונגריה מתגוררים בה.",
    "pageid": 4610
  },
  {
    "title": "הלפיד האנושי",
    "extract": "הלפיד האנושי (באנגלית: Human Torch) הוא דמות בדיונית של גיבור-על שהופיעה בחוברות הקומיקס ביקום מארוול קומיקס. הדמות הופיעה לראשונה בחוברת The Fantastic Four #1 מנובמבר 1961 ונוצרה על ידי הכותב סטן לי והמאייר ג'ק קירבי.\nהלפיד האנושי הוא האלטר אגו של ג'ונתן לואל ספנסר \"ג'וני\" סטורם, אחיה הצעיר והראוותן של סוזן סטורם וחבר מייסד של קבוצת ארבעת המופלאים, המתגאה ומנצל את מעמדו הציבורי לצרכים שונים. בילדותם, אמם נהרגה בתאונת דרכים וכתוצאה מכך אביהם התדרדר לאלכוהוליזם ולהרס עצמי עד שנכלא בעקבות רצח כריש הלוואות מתוך הגנה עצמית. כתוצאה מכך, סו גדלה את אחיה הקטן בעצמם. כאשר היה בן 16 בלבד, ג'וני הצטרף לסו ולארוסה, ריד ריצ'רדס, למשימה בחלל. יחד עם הטייס בן גרים, הארבעה נחשפו לקרני קרינה קוסמית, שהשפיעה עליהם והעניקה להם כוחות-על: ריד זכה ליכולת למתוח את גופו כגומי, סו זכתה ליכולת להיעשות בלתי-נראית, גרים נעשה לענק בעל עור סלעי וג'וני זכה ליכולת לאגף את כל גופו בלהבות, לעוף, לספוג אש לתוך גופו וכן לשלוט באש בכוח רצונו בלבד.\nכאשר חזרו לכדור הארץ והביסו את איש החפרפרת, הארבעה נעשו לקבוצת גיבורי-העל \"ארבעת המופלאים\", וג'וני כינה את עצמו \"הלפיד האנושי\" כמחווה לג'ים האמונד/הלפיד האנושי, גיבור אנדרואידי מימי מלחמת העולם השנייה אשר לחם בין היתר לצד קפטן אמריקה ונאמור, אותו ג'וני וקבוצתו פוגשים בהמשך פעילותם. בהיותו החבר הצעיר ביותר בקבוצה, ג'וני בהופעותיו הראשונות תמרן בין קריירה כגיבור-על לבין לימודיו בתיכון גלנוויל ושומר על זהותו הסודית. אמנם, חוברות קומיקס מאוחרות יותר שכתבו זאת והוא חשף את זהותו הסודית לעולם כבר בלימודיו בתיכון. בחוברות הקומיקס השונות, ג'וני תואר כחברם הטוב של ספיידרמן, אייסמן וויאט ווינגפוט, ובעל מערכות יחסים רומנטיות עם הבלתי אנושית קריסטל, מבשרתו של גלקטוס פרנקי ריי, הסקרולית ליג'ה בזהותה של אלישיה מאסטרס, נאמוריטה האטלנטית וקול ויטמן, בתו של הנבל מכשף שברבות השנים נעשה למעין אויבו המושבע של ג'וני. לאחר פירוקם של ארבעת המופלאים (אירועי \"מארוול החדשה והשונה\"), הוא מסייע לאומת הבלתי אנושיים וחבר בקבוצת חטיבת האוונג'רס המאוחדים.\nדמותו של הלפיד האנושי מדורגת במקום ה-46 ברשימת מאה גיבורי העל הגדולים, לפי אתר IGN. בהיותו חבר מייסד של ארבעת המופלאים, ג'וני הופיע בכל סדרות האנימציה, משחקי הווידאו, סרטי האנימציה והסרטים המצוירים בהם הופיעה הקבוצה - כולם פרט לסדרת האנימציה משנת 1978, שבה הוחלף בדמותו של הרובוט הרבי מחשש שילדים יושפעו מהדמות ויציתו את עצמם באש כדי להידמות לו. את דמותו בסרטי הלייב אקשן \"ארבעת המופלאים\" ו\"ארבעת המופלאים: עלייתו של הגולש הכסוף\" גילם השחקן כריס אוונס, וזאת בעוד השחקן סיימון רקס גילם גרסה פרודית של דמותו בסרט \"סופרהירו\" ומייקל בי. ג'ורדן גילם את דמותו בסרט האתחול.",
    "pageid": 937370
  },
  {
    "title": "המהפכה הצרפתית",
    "extract": "המהפכה הצרפתית (בצרפתית: Révolution française) הייתה תקופת טלטלה וחילופי שלטון בהיסטוריה של צרפת בין 1789 ל-1799, שהתחוללו בה שינויים מהותיים בסדרי החברה והממשל ושמהווה ציון דרך בתולדות העולם המודרני.\nבמהלך שנות ה-80 של המאה ה-18, תחת שלטונו של המלך לואי השישה עשר, קרסה הממלכה תחת עולו של משבר כלכלי בלתי ניתן לתיקון שנגרם בעיקר בגלל המבנה החברתי של חלוקה למעמדות ומשטר זכויות-היתר שהיה נהוג בצרפת של אותה תקופה. ב-1789 לא היה יכול הכתר לשלם עוד את חובותיו או לגייס די כוח פוליטי להעברת הרפורמות הנדרשות, ונאלץ לכנס את אספת המעמדות כדי להשיג את הסכמת כל נתיניו להעלאת מיסים. מהלך זה סימן את התמוטטות סמכותה של המלוכה האבסולוטית, ופתח את הדרך לבחינת מודלים חדשים, בהשפעת רעיונות עידן הנאורות שנפוצו בקרב המשכילים. עם פתיחת אספת המעמדות הכריזו פשוטי העם, \"המעמד השלישי\", כי הם דורשים שוויון אזרחי וחוקה, והקימו את האספה הלאומית. השלטון ניסה לדכאם, אך ב-14 ביולי 1789 יצא ההמון בפריז לרחובות וכבש את הבסטיליה בעוד המשמעת בצבא מתפוררת. המלך נכנע והסכים לשתף פעולה. כמו כן פרץ גל של מהומות איכרים באזורים הכפריים. ב-4 באוגוסט ניצלו זאת רודפי השוויון באספה כאמתלה לביטול זכויות-היתר המעמדיות. ב-26 באוגוסט אושררה הצהרת זכויות האדם והאזרח, והאספה פנתה לערוך רפורמות נרחבות בתקווה ליצור מלוכה חוקתית.\nהניסיון לגבש הסכמה רחבה, שבראשו עמדו דמויות כמו המרקיז דה לה פאייט ואונורה מירבו, נכשל. פערים הולכים וגדלים ניבעו בין השכבות והסיעות באספה ובציבור ככל שנענו התביעות המוקדמות. בתחילה ביקשו הליברלים זכות בחירה מוגבלת בסף הכנסה, הפרדת רשויות ומערכת בלמים ואיזונים. בהמשך עלו כוחות שמאל שתבעו שלטון ריכוזי חזק שייבחר על ידי כלל הציבור ויערוב גם לשוויון חברתי. ככל שהמהפכה התקדמה, כך פנו יותר ממתנגדיה לגלות ולהגירה, ואף ניסו ליזום מרידות נגדה ממדינות אחרות. בקיץ 1790 בוטל מעמד האצולה והאספה תבעה מהכנסייה הקתולית להישבע אמונים למדינה תוך עקיפת הממסד הדתי. סירוב רוב הכמרים הניע מדיניות דיכוי כלפיהם שקוממה את השמרנים, ומחאתם דרבנה הקצנה משמאל שלובתה בעיקר על ידי המועדון היעקוביני רב-ההשפעה. המלך לואי זמם בסתר נגד המהפכה ועמד בפומבי לצד הגולים והכמרים. ב-20 ביוני 1791 ניסה להימלט מפריז והוקיע את כל הצעדים שאולץ להסכים להם. החשש מהתמוטטות מפעלם ומאלימות האספסוף הניע רבים מוותיקי המהפכה להתמתנות עוד קודם. כשהקיצונים בפריז תבעו להדיח ולשפוט את המלך, דיכאו אותם המתונים בכוח בטבח שאן דה מארס ב-16 ביולי והקימו את מועדון הפייאנטים, שפרשו מן היעקובינים. ב-1 באוקטובר אושררה \"חוקת 1791\" שיצרה מלוכה חוקתית, בתקווה לסדר פוליטי יציב.\nבמהרה התחוור שהפערים בין הפייאנטים לכתר גדולים מדי לגישור, וסיעתם איבדה את השלטון. תחתם עלו הז'ירונדינים, שדרשו מלחמה נגד הגולים ופטרוניהם שתאחד את האומה ותאלץ את לואי לחשוף את כוונותיו. ב-20 באפריל 1792 הוכרזה מלחמת הקואליציה האנטי-צרפתית הראשונה נגד קיסר אוסטריה. האחריות לכישלונות הצבאיים נתלתה במלך, שאכן היה במגע חשאי עם האויב וקיווה להצלה על ידו, והתחזקה התביעה להדיחו. אף הז'ירונדינים החלו לחשוש מן השמאל הקיצוני יותר, אך פלישת האויב לצרפת היטתה את שיווי המשקל הפוליטי נגדם. לאחר שהאספה המחוקקת סירבה לשפוט את המלך, חוללו הרדיקלים בפריז הפיכה ב-10 באוגוסט 1792 בגיבוי האספסוף העירוני, הסנקילוטים. הוקמה רשות מכוננת חדשה, הוועידה הלאומית, שהייתה אמורה ליצור חוקה לטעמם. השלטון נתפס בידי סיעת המונטניארדים. הם הכריזו על צרפת כרפובליקה והוציאו להורג את המלך לואי. מדיניות המלחמה הנוקשה הביאה לשורת מרידות בתוך צרפת, ואף הז'ירונדינים בוועידה מחו. בתגובה, ערכו המונטניארדים הפיכה נוספת בתמיכת הסנקילוטים נגד הז'ירונדינים ב-2 ביוני 1793, ואסרו את מנהיגיהם. שורת חוקי חירום למלחמה באויב מבית ומחוץ וריכוז כל הכוח הביצועי בידי הוועד לשלום הציבור, הובילו לתחילת שלטון הטרור באוקטובר, ולהשעיית החוקה הריכוזית החדשה שהכינה הוועידה. רבבות הוצאו להורג או נטבחו. הטרור נרגע בראשית 1794, אך אז פרץ מאבק שליטה בין שלוש הסיעות המונטניארדיות: המתונים תומכי ז'ורז' דנטון, הקיצונים האברטיסטים שקראו להחריף את אמצעי החירום, ואנשי מקסימיליאן רובספייר באמצע. ההתנגשות ביניהן הסתיימה בחיסול שתי הראשונות ובעליית רובספייר ככמעט שליט-יחיד באפריל. הוא הנהיג תקופה נוספת של טרור נגד כל מי שחשד בו, אך בכך איחד את הוועידה נגדו. הוא עצמו הופל בהפיכה והוצא להורג ב-28 ביולי 1794.\nאחרי שהשמאל נחלש עקב מחזורי הטיהורים, החלה המהפכה לנטות ימינה לשמרנות לראשונה לאחר שנים של הקצנה. מנגנוני הטרור פורקו ושרידי המונטניארדים דוכאו בתקופה שנודעה כ\"ריאקציה התרמידורית\". השמאל והימין דוכאו חליפות באיזון זהיר. לאחר שהסנקילוטים ניסו לערוך הפיכה ב-20 במאי 1795, חוסלו בסיסי הכוח שלהם ומארגניהם נעצרו; צעד דומה מצד המלוכנים המתעוררים, שערכו התקוממות ב-5 באוקטובר, הסתיים אף הוא בהבסתם ובדיכויים. הוועידה התרמידורית הכינה את \"חוקת 1795\", שהקפידה על בלמים ואיזונים וכיוונה לרצות את בעלי הרכוש. ב-1 בנובמבר נפתח שלטון הדירקטוריון, גוף מבצע בן חמישה אנשים שהיה אמור להתנהל בפיקוח המחוקק אך למעשה פעל כדיקטטורה. המשטר החדש נשען יותר ויותר על הצבא, שהזרמת המשאבים וכוח האדם אליו הפכה אותו לגוף החזק בפוליטיקה הארצית. ב-4 בספטמבר 1797 ערך הדירקטוריון הפיכה צבאית ותפס את השליטה בגלוי לאחר שתוצאות הבחירות לא היו לרוחו. הממשל החדש איבד את מעט התמיכה שהייתה לו עם פרוץ מלחמת הקואליציה האנטי-צרפתית השנייה ב-1799; בהפיכת 18 בברימר, ב-9 בנובמבר אותה שנה, תפס המצביא נפוליאון בונפרטה את השלטון. הוא ביסס במהרה משטר יציב וסיים למעשה את המהפכה. נפוליאון ויתר אפילו על היומרה להנהיג שלטון ייצוגי, וב-1804 ביטל את הרפובליקה והכתיר את עצמו לקיסר.",
    "pageid": 2968
  },
  {
    "title": "המוות השחור",
    "extract": "\"המוות השחור\" או המגפה השחורה הייתה מגפה שהכתה באסיה, בצפון אפריקה ובאירופה בכמה גלים במשך כארבע שנים (1347–1351) וקטלה, לפי הערכות שונות, בין 75 ל-200 מיליון בני אדם באירופה ובאסיה. האומדנים נעים בין רבע ל-60% מאוכלוסיית אירופה, וכ-35 מיליון בני אדם בסין לבדה. התפרצויות של המחלה, בהיקף קטן יותר, המשיכו להכות במקומות שונים באירופה עד המאה ה-17‏.\nמקובל לזהות את המגפה כדבר ורבים מתייחסים לזיהוי זה כוודאי ומחליפים בין השמות, אך חוקרים מסוימים סבורים שלא מדובר בדבר אלא בנגיף הגורם למחלת האבעבועות השחורות, או לקדחת נגיפית, שיכולה להיגרם משלל נגיפים, בהם גם אבולה ומרבורג. במחקר שחזור הגנום של החיידק Yersinia pestis, הנמצא בשיניהם ובעצמותיהם של מתים שמתו במגפה השחורה ונקברו בקבר אחים באנגליה, נמצא כי הוא זהה ב-99% לחיידק הגורם לדבר הפעיל בימינו, אך עדיין אין ודאות לגבי סיבת היותו של החיידק כה קטלני.\nהמושג ה\"מוות השחור\", \"שחור\" במשמעות \"נורא\", מופיע לראשונה בכרוניקות דניות ושוודיות במאה ה-16 ומשם התפשט אט אט לשאר שפות אירופה. יש המייחסים את הכינוי \"המוות השחור\" לכתמים השחורים שהופיעו על עורם ולעיגולים שחורים מתחת לעיניים של האנשים שלקו במחלה.",
    "pageid": 1507
  },
  {
    "title": "המזרח התיכון",
    "extract": "המזרח התיכון (באנגלית: The Middle East) הוא הגדרה פוליטית-היסטורית של אזור בדרום-מערב אסיה, הכולל בתוכו את חצי האי ערב, הסהר הפורה, הלבנט, פרס, ואסיה הקטנה. שטח המזרח התיכון לפי ההגדרה המצומצמת הוא 7,302,680 קמ\"ר. נכון לשנת 2024 מתגוררת בשטח זה אוכלוסייה של 489,689,549 אנשים. לפי ההגדרה הרחבה יותר כולל המזרח התיכון גם את מדינות צפון-אפריקה.",
    "pageid": 321
  },
  {
    "title": "המפלגה הרפובליקנית",
    "extract": "המפלגה הרפובליקנית (באנגלית: Republican Party, ידועה גם בראשי התיבות GOP מהכינוי Grand Old Party) היא אחת משתי המפלגות הגדולות בארצות הברית. מפלגה זו דוגלת בליברליזם כלכלי, והיא ימנית ושמרנית יותר ובפרט ביחס למתחרתה, המפלגה הדמוקרטית.\nהמפלגה הרפובליקנית נוסדה בוויסקונסין ב-20 במרץ 1854 כמפלגה מודרנית המבוססת על רפובליקניזם ומתנגדת לעבדות בארצות הברית, מה שהוביל 7 שנים לאחר מכן למלחמת האזרחים (בה המפלגה הרפובליקנית הנהיגה את מדינות האיחוד, והמפלגה הדמוקרטית הדרומית את מדינות הקונפדרציה). הוועידה הראשונה של המפלגה נערכה ב-6 ביולי 1854 בג'קסון שבמישיגן.\nהנשיא הראשון מטעם המפלגה הרפובליקנית היה אברהם לינקולן, והאחרון עד עתה דונלד טראמפ.\nבדמותה הנוכחית, העקרונות העיקריים של המפלגה כוללים מדיניות של ממשלה קטנה, שוק חופשי, קפיטליזם, ערכים מסורתיים, מדיניות ביטחון לאומי נוקשה, לחימה בטרור העולמי, הפרטה של שירותים ממשלתיים ושמרנות חברתית שלעיתים כוללת תמיכה במכר כלי נשק לאזרחיה, והתנגדות להפלות.",
    "pageid": 48473
  },
  {
    "title": "הר חרמון",
    "extract": "הַר חֶרְמוֹן (בערבית: جبل الشيخ) הוא ההר הגבוה ביותר בישראל ובסוריה. ההר נמצא בגבול הצפוני-מזרחי של ישראל ומהווה את קצהו הדרומי של רכס הרי מול הלבנון. שטח החרמון מחולק בין ישראל, סוריה ולבנון.\nפסגת ההר בגובה 2,814 מטרים מעל פני הים, ונמצאת על הגבול שבין סוריה ולבנון, כ-14 ק\"מ מצפון מזרח למוצבי ההר הישראליים. הפסגה הגבוהה ביותר בתחומי ישראל היא כיפה בגובה 2,236 מטרים מעל פני הים, הנמצאת מערבה למצפה שלגים, שגובהו 2,224 מטרים מעל פני הים, ומצפון-מזרח לרכבל העליון שבאתר הסקי.\nלהר ארבעה שמות בעברית, שמקורם בתנ\"ך: חֶרְמוֹן, שְׂנִיר, שִׂרְיֹן ושִׂיאֹן.\nבשטחי ההר בישראל נמצאים: אתר החרמון, שמורת החרמון ומוצב החרמון.",
    "pageid": 319303
  },
  {
    "title": "השמיניה (סדרת טלוויזיה)",
    "extract": "השמיניה היא סדרת טלוויזיה ישראלית מסוגת דרמת נעורים ומדע בדיוני ששודרה בשנים 2005–2007 במשך 3 עונות בערוץ הילדים ללקוחות HOT. בנוסף, יצאה סדרת ספרים המבוססים על הסדרה. את הסדרה יצר וכתב גיורא חמיצר וביים רובי דואניאס. הסדרה הופקה על ידי נגה תקשורת וטדי הפקות.\nבשנת 2013 חודשה הסדרה לסדרה בת- השמיניה הדור הבא, אשר נכתבה על ידי  חן קילמן וכללה 2 עונות.\nב-21 במאי 2023 הוכרז בעמוד הטיקטוק של גיורא חמיצר על עונה חדשה שתעלה בפלטפורמת טיקטוק.",
    "pageid": 89839
  },
  {
    "title": "ונסה קירבי",
    "extract": "ונסה קירבי (באנגלית: Vanessa Nuala Kirby; נולדה ב-18 באפריל 1988) היא שחקנית קולנוע, טלוויזיה ותיאטרון אנגלייה. מועמדות פרס אוסקר לשחקנית הטובה ביותר ולפרס גלובוס הזהב לשנת 2020 על תפקידה בסרט הדרמה \"קרעים של אישה\", והיא ידועה גם בשל תפקידה בתור הנסיכה מרגרט בסדרת הדרמה \"הכתר\" בנטפליקס; עליו קיבלה מועמדות לפרס אמי לשחקנית משנה מצטיינת בסדרת דרמה.",
    "pageid": 1493859
  },
  {
    "title": "חיל השריון",
    "extract": "חיל השריון הישראלי (בראשי תיבות: חש\"ן) הוא החיל המתמרן העיקרי בזרוע היבשה של צבא הגנה לישראל והוא מבין חילות השריון הגדולים בעולם, חיל השריון מבסס את עיקר כוחו על טנקי מערכה.\nחיל השריון הוא החיל המכריע בזרוע היבשה אשר מבסס את המחץ שלו על שילוב של ניידות, עמידות וכוח אש. החיל מפעיל בעיקר טנקי מערכה מסדרת המרכבה אך גם יחידות פלס\"ר ופלמ\"ס. כמו כן, לרוב חטיבות השריון כפופים גם גדודים של חיל ההנדסה הקרבית שמפעילים כלים הנדסיים מסוגים שונים. במלחמות תפקיד חיל השריון הוא כפול. מצד אחד להוביל את הכוחות המסתערים בקו הראשון ולטהר את השטח מכוחות אויב, ומהצד השני לבלום את כוחות השריון של האויב ולהשמיד את הטנקים שלו. בימי שלום, מספק חיל השריון גיבוי לחיל הרגלים בעת ביצוע משימות ביטחון שוטף, כאשר הטנקים משמשים בגדר \"מוצב נייד\" המהווה מכפיל כוח לכוחות הבט\"ש.\nצבעה של כומתת החיל הוא שחור ואילו צבעי הדגל של חיל השריון הם ירוק ושחור. בסמל החייל, הקבוע על הכומתות, מופיע טנק קרומוול – מדגמי הטנקים שמהם הורכב החיל בראשית דרכו. סיסמתו של החיל היא \"האדם שבטנק ינצח\".\nקצין השריון הראשי הנוכחי הוא תת-אלוף אוהד מאור.",
    "pageid": 32064
  },
  {
    "title": "חרט וילדרס",
    "extract": "חֵרט וילדרס (בהולנדית: Geert Wilders; נולד ב-6 בספטמבר 1963) הוא איש עסקים ופוליטיקאי הולנדי המכהן כחבר בפרלמנט ההולנדי החל משנת 1998, תחילה מטעם מפלגת החירות והדמוקרטיה העממית והחל מ-2006 מטעם המפלגה למען החירות (PVV), שאותה ייסד ובראשה הוא עומד.\nנודע כמבקר חריף של האסלאם, מתנגד להגירת מוסלמים להולנד, ומבטא עמדות פרו-ישראליות מובהקות.",
    "pageid": 642875
  },
  {
    "title": "טור טיילור",
    "extract": "טור טיילור הוא טור חזקות המשויך לפונקציה חלקה ולנקודה כלשהי \n  \n    \n      \n        \n          x\n          \n            0\n          \n        \n      \n    \n    {\\displaystyle x_{0}}\n  \n פנימית לתחום הגדרתה, שמקדמיו מחושבים על ידי ערכי הנגזרות של הפונקציה ב\"נקודת הפיתוח\" \n  \n    \n      \n        \n          x\n          \n            0\n          \n        \n      \n    \n    {\\displaystyle x_{0}}\n  \n של הטור. לעיתים טור טיילור של הפונקציה מתכנס אליה בסביבה כלשהי של נקודת הפיתוח, ובמקרה זה הסכומים החלקיים של הטור, כלומר פולינומים, מקרבים את הפונקציה בסביבה זו. זוהי למעשה הכללה של הקירוב הליניארי (קירוב מסדר ראשון)\n\n  \n    \n      \n        f\n        (\n        x\n        )\n        =\n        f\n        (\n        \n          x\n          \n            0\n          \n        \n        )\n        +\n        \n          f\n          ′\n        \n        (\n        c\n        )\n        (\n        x\n        −\n        \n          x\n          \n            0\n          \n        \n        )\n        ≈\n        f\n        (\n        \n          x\n          \n            0\n          \n        \n        )\n        +\n        \n          f\n          ′\n        \n        (\n        \n          x\n          \n            0\n          \n        \n        )\n        (\n        x\n        −\n        \n          x\n          \n            0\n          \n        \n        )\n      \n    \n    {\\displaystyle f(x)=f(x_{0})+f'(c)(x-x_{0})\\approx f(x_{0})+f'(x_{0})(x-x_{0})}\n  \n\nשמתקבל על ידי משפט הערך הממוצע של לגראנז'.\nהיתרון העיקרי של טור טיילור הוא האפשרות לחשב באופן מקורב את הערכים של פונקציות מסובכות (כגון סינוס) באמצעות פולינומים, כלומר באמצעות פעולות חיבור וכפל בין מספרים ממשיים. לעיתים ניתן גם לחשב באופן מקורב את הנגזרת והאינטגרל של פונקציות אלה באמצעות חישוב הנגזרות והאינטגרלים של הפולינומים בטור.\nתורה זו העסיקה מתמטיקאים כמו ברוק טיילור וקולין מקלורן. שאיפתם הייתה למצוא קירוב באמצעות פולינומים לפונקציות כמו האקספוננט, הלוגריתם והקוסינוס. כדי לבצע קירוב זה, מנסים למצוא את הפולינום שקרוב מספיק לפונקציה בתחום מסוים, כזה שאת ההפרש (השגיאה) בינו לבין הפונקציה עצמה ניתן להקטין כרצוננו, כך שההבדל בין הפונקציה לפולינום ילך ויהפוך זניח. את המטרה הזו משרתים טורי טיילור, שמתברר כי הפולינומים שמרכיבים אותם מוגדרים באופן יחיד לכל פונקציה ולקירוב מכל סדר. הטור נקרא על שמו של ממציאו ברוק טיילור. טור טיילור המפותח בנקודה \n  \n    \n      \n         \n        \n          x\n          \n            0\n          \n        \n        =\n        0\n      \n    \n    {\\displaystyle \\ x_{0}=0}\n  \n נקרא טור מקלורן (הדמיון בין שם זה לשמו של טור לורן, שהוא הכללה של טור טיילור, הוא מקרי).\nטור טיילור (המפותח בנקודה מסוימת \n  \n    \n      \n        \n          x\n          \n            0\n          \n        \n      \n    \n    {\\displaystyle x_{0}}\n  \n) מתכנס לפונקציה בסביבה מסוימת של \n  \n    \n      \n        \n          x\n          \n            0\n          \n        \n      \n    \n    {\\displaystyle x_{0}}\n  \n אם ורק אם סדרת השאריות שבפיתוח טיילור של הפונקציה אפסה בכל נקודה בסביבה הנ\"ל. במקרה כזה, נאמר שהפונקציה היא אנליטית בנקודה \n  \n    \n      \n         \n        \n          x\n          \n            0\n          \n        \n      \n    \n    {\\displaystyle \\ x_{0}}\n  \n.",
    "pageid": 165505
  },
  {
    "title": "טורי הסק",
    "extract": "ויקטוריה \"טורי\" הסק (באנגלית: Victoria \"Torri\" Huske; נולדה ב-5 בדצמבר 2002) היא שחיינית אמריקאית, האלופה האולימפית (פריז 2024) ואלופת העולם (בודפשט 2022) במשחה ל-100 מטר פרפר, סגנית אלופה אולימפית (טוקיו 2020) במשחה שליחות 4x100 מטר מעורב, אלופת ארצות הברית, שיאנית ארצות הברית ובעלת התוצאת הרביעית בטיבה בעולם בכל הזמנים במשחה ל-100 מטר פרפר.\n\n",
    "pageid": 1984944
  },
  {
    "title": "יחידת אגוז",
    "extract": "יחידת אגוז (יחידה 621) היא יחידת קומנדו של זרוע היבשה בצה\"ל, יחידה מובחרת והתנדבותית שפעלה במסגרת חטיבת גולני ופיקוד הצפון (ינואר 1995 – דצמבר 2015), וכיום פועלת תחת חטיבת עוז (עוצבה 89) המאגדת את יחידות הקומנדו של חיל הרגלים.\nהיחידה מתמחה בפעילות יבשתית מורכבת, ובמקור נועדה ללחום בטקטיקה של לוחמת גרילה כנגד ארגון חזבאללה ברצועת הביטחון שבדרום לבנון. היא מתמחה בלחימה בשטחים סגורים, בסבך, שדאות, הסוואה ועוד. ניסיונה הרב של היחידה בלחימה מול כוחות לא סדירים, במיוחד מול חזבאללה בדרום לבנון, השפיע רבות על תורות הלחימה של חטיבות החי\"ר והיחידות המיוחדות בצה\"ל.\nאתר ההנצחה של היחידה, על גלגוליה השונים, נמצא בנבי חזורי שבצפון רמת הגולן.\nבגלגולה הראשון הוקמה ב-1956 בשם סיירת אגוז כסיירת פיקודית של פיקוד הצפון, ופעלה עד סיום מלחמת יום כיפור ב-1974.\n\n",
    "pageid": 100060
  },
  {
    "title": "ירדן",
    "extract": "ממלכת יַרְדֵּן (בערבית: الأردنّ אל-אֻרְדֻן, השם הרשמי: المملكة الأردنّيّة الهاشميّة אַלְמַמְלַכַּה (א)לְאֻרְדֻנִּיָּה (א)לְהַאשִמִיָּה, הממלכה הַיַרְדֵּנִּית הַהַאשִמִית) היא מדינה במזרח התיכון. היא גובלת בצפון בסוריה, במערב בישראל ובגדה המערבית, בדרום בים סוף (מפרץ אילת) ובערב הסעודית, במזרח בערב הסעודית, ובצפון-מזרח בעיראק. רוב מכריע מאוכלוסיית ירדן, של כ-92%, הם ערבים-מוסלמים מהזרם הסוני. המדינה חברה בארגון לשיתוף פעולה אסלאמי, והיא אף חברה-מייסדת בליגה הערבית.\nעם הקמתה נקראה אמירות עבר הירדן (Transjordan Emirate, إمارة شرق الأردن) ובעקבות הפלישה של הלגיון הערבי של עבר הירדן לארץ ישראל המערבית בשנת 1948, כיבוש יהודה ושומרון וסיפוחם לממלכה ההאשמית – שינתה הממלכה את שמה לירדן. לשטח המסופח קראו הגדה המערבית (כאחת מגדות נהר הירדן), לעומת הגדה המזרחית, שבה הוקמה הממלכה הירדנית ההאשמית.",
    "pageid": 328
  },
  {
    "title": "ישראל באולימפיאדת לונדון (2012)",
    "extract": "אולימפיאדת לונדון (2012) הייתה האולימפיאדה ה-15 שבה השתתפה ישראל, מאז החלה את השתתפותה במשחקים האולימפיים באולימפיאדת הלסינקי (1952). המשלחת כללה 37 ספורטאים (השלישית בגודלה בכל הזמנים) שהתחרו ב-8 ענפים. לאחר חמש אולימפיאדות רצופות שבהן זכתה ישראל לפחות במדליה אחת, לא הצליחה המשלחת הישראלית לזכות במדליה, וההישגים הטובים ביותר היו מקום שישי - מיקום השיא הנמוך ביותר בשבע האולימפיאדות האחרונות. עם זאת נרשמו 8 עליות של ספורטאים ישראלים לגמר (או ספורטאים שדורגו עד מקום 8).",
    "pageid": 883196
  },
  {
    "title": "ישראל באולימפיאדת ריו דה ז'ניירו (2016)",
    "extract": "אולימפיאדת ריו דה ז'ניירו הייתה  האולימפיאדה ה-16 שבה השתתפה משלחת ישראלית, מאז החלה ישראל את השתתפותה במשחקים האולימפיים בשנת 1952. המשלחת הישראלית כללה 47 ספורטאים שהתחרו ב-17 ענפי ספורט שונים. גודל המשלחת שבר את השיא הקודם של 43 ספורטאים מביג'ינג 2008 והייתה המשלחת הגדולה ביותר ששלחה ישראל מאז שהחלה להשתתף במשחקים האולימפיים עד שהשיא נשבר לאחר מכן עם המשלחת לאולימפיאדת טוקיו 2020 שכללה 90 ספורטאים.\nנושאת דגל ישראל בטקס הפתיחה הייתה המתעמלת האמנותית נטע ריבקין, בעוד שבטקס הסיום נשאה את הדגל קפטנית נבחרת ההתעמלות האמנותית אלונה קושבצקי.",
    "pageid": 1276445
  },
  {
    "title": "כרמית",
    "extract": "כרמית הוא יישוב קהילתי בצפון הנגב הממוקם בתחומי המועצה המקומית מיתר.",
    "pageid": 777183
  },
  {
    "title": "כרתים",
    "extract": "כרתים (ביוונית: Κρήτη, \"קְרִיטִי\"; בטורקית: Girit) הוא האי החמישי בגודלו מבין איי הים התיכון.\nהאי כרתים הוא אחד ממחוזות יוון והוא הגדול באיי יוון. אורכו 252 ק\"מ ורוחבו 12–60 ק\"מ. שטחו 8,300 קמ\"ר. ב-2011 מנתה אוכלוסיית האי 623,065 תושבים. כרתים מחולק לארבע יחידות אזוריות – חאניה (האניה), הרקליון (אירקליון), לסיטי ורת'ימנו. יש משערים כי כרתים היא האי כפתור, מקום מוצאם של הפלשתים על פי המקרא. גם השם כרתים מופיע במפורש במקרא כמקור הפלשתים: ”הוֹי יֹשְׁבֵי חֶבֶל הַיָּם גּוֹי כְּרֵתִים דְּבַר ה' עֲלֵיכֶם כְּנַעַן אֶרֶץ פְּלִשְׁתִּים” (ספר צפניה, פרק ב', פסוק ה').",
    "pageid": 25716
  },
  {
    "title": "מאקו",
    "extract": "מאקוֹ (mako) הוא אתר חדשות ישראלי מבית קשת, ומהווה את אחד משלושת אתרי החדשות המובילים בישראל, לאחר ynet ו-וואלה NEWS.\nהאתר מספק תכני חדשות בשלל מגוונים ונושאים.",
    "pageid": 597647
  },
  {
    "title": "מבצע ענבי זעם",
    "extract": "מבצע \"עִנְבֵי זַעַם\" (כשמו של ספר מאת ג'ון סטיינבק) הוא מבצע צבאי שביצע צה\"ל בדרום לבנון במשך 17 יום בין 11 באפריל ל-27 באפריל 1996, בעקבות ירי רקטות של ארגון חזבאללה לכיוון יישובים בגבול הצפון. במהלך המבצע ישראל ביצעה מעל 1,100 גיחות אוויריות וירתה כ-25,000 פגזים. כ-639 רקטות של החזבאללה נורו לעבר יישובים בצפון ישראל. ב-27 באפריל הושג הסכם הפסקת אש בין הצדדים. היה זה המבצע הנרחב והארוך ביותר שנערך בתקופת המערכה ברצועת הביטחון.",
    "pageid": 28229
  },
  {
    "title": "מועמר קדאפי",
    "extract": "מֻעַמַּר אלְ-קַדַּאפִי (בערבית: ‏‏?‏, תעתיק מדויק: מֻעַמַּר אלְקַדַּ'אפִיּ, ‏7 ביוני 1942 – 20 באוקטובר 2011), ובהגייה לובית מֻעַמַּר אלְ-גַדַּאפִי, היה שליטה של לוב בין 1969 עד להירצחו ב-2011.\nקדאפי, שנולד ליד סירת, בלוב האיטלקית, למשפחה ערבית בדואית ענייה, הפך ללאומן ערבי בזמן לימודיו בסבהא, ולאחר מכן נרשם לאקדמיה הצבאית המלכותית, בנגאזי. בתוך הצבא, הוא הקים קבוצה מהפכנית שהדיחה את המלוכה של בני מסדר הסנוסים, שנתמכו בידי המערב, בהפיכה צבאית בשנת 1969. לאחר שתפס את השלטון, המיר קדאפי את לוב לרפובליקה הנשלטת על ידי מועצת הפיקוד המהפכנית שלו. הוא גירש את האוכלוסייה האיטלקית של לוב וגירס מהמדינה את הבסיסים הצבאיים המערביים שהיו בה. היא חיזק את הקשרים עם ממשלות לאומניות ערביות - במיוחד מצרים של גמאל עבד אל נאצר - הוא תמך ללא הצלחה באיחוד מדיני פאן-ערבי. כמודרניסט אסלאמי, הוא הציג את השריעה כבסיס למערכת המשפט וקידם את הסוציאליזם האסלאמי. הוא הלאים את תעשיית הנפט והשתמש בהכנסות המדינה הגדלות כדי לחזק את הצבא, לממן מהפכנים זרים וליישם תוכניות חברתיות בדגש על פרויקטים של בניית בתים, בריאות וחינוך. ב-1973, הוא יזם \"מהפכה עממית\" עם הקמת קונגרסים עממיים-מקומיים, שהוצגו כמערכת של דמוקרטיה ישירה, אך המשיך לשמור על שליטה אישית על החלטות מרכזיות. הוא תיאר את התיאוריה הבינלאומית השלישית שלו באותה שנה בספר הירוק.\nבשנת 1977 הפך קדאפי את לוב למדינה סוציאליסטית שכונתה ג'מהירייה (\"מדינת ההמונים\"). במהלך שנות ה-70 וה-80, סכסוכי הגבול לא מוצלחים של לוב עם מצרים וצ'אד, תמיכה בטרוריסטים ברחבי העולם ואחריות, לכאורה, להפצצת טיסה 103 של פאן אמריקן, הפכו את לוב למדינה מבודדת יותר ויותר על הבמה העולמית. מערכת יחסים של לוב עם ישראל, ארצות הברית ובריטניה הייתה עוינת במיוחד, שבין היתר כללה את מבצע קניון אל דוראדו, של הפגזות אמריקאיות בלוב בשנת 1986. מ-1999, קדאפי התרחק מהפאן-ערביות ועודד פאן-אפריקניות והתקרבות לאומות המערב; הוא היה יושב ראש האיחוד האפריקאי משנת 2009 עד 2010. בעיצומו של האביב הערבי בשנת 2011, פרצו הפגנות נגד שחיתות נרחבת ואבטלה במזרח לוב. המצב ירדהפך במהירות למלחמת אזרחים, שבה ברית נאט\"ו התערבה צבאית ותמכה במועצת המעבר הלאומית האנטי-קדאפית (NTC). ממשלתו של קדאפי הופלה; הוא נסוג לסירת שם נלכד, עונה ונרצח על ידי חמושים של ה-NTC.\nקדאפי שלט בפוליטיקה של לוב במשך ארבעה עשורים והיה נושא לפולחן אישיות נרחב. הוא עוטר בפרסים שונים ושובח על עמדתו האנטי-אימפריאליסטית, תמיכתו באחדות הערבית ולאחר מכן האפריקאית, וכן על פיתוח משמעותי של לוב בעקבות גילוי מאגרי נפט. מנגד, לובים רבים התנגדו נחרצות לרפורמות החברתיות והכלכליות של קדאפי; הוא הואשם לאחר מותו בהפרות שונות של זכויות אדם. הוא זכה לגינוי על ידי רבים כדיקטטור שהממשל האוטוריטרי שלו הפר באופן שיטתי את זכויות האדם ומימן טרור עולמי באזור ומחוצה לה.",
    "pageid": 9599
  },
  {
    "title": "מין אוראלי",
    "extract": "מין אוראלי הוא פעילות מינית הכוללת מגע בין הפה, הלשון, השיניים או הגרון ובין איברי המין (הפין והפות) או פי הטבעת. מין אוראלי מתבצע כחלק מהמשחק המקדים או כעיקר הפעילות מינית. גירויים אוראליים על חלקים אחרים בגוף האדם, כנשיקה או ליקוק, אינם נכללים בהגדרה המקובלת של מין אוראלי. בסלנג עברי מקובל לתאר מין אוראלי הנעשה לגבר כ\"מציצה\", והנעשה לאישה כ\"ירידה\".\nהיחס החברתי למין אוראלי נע בין חלחלה ורתיעה לאהדה והערצה. מהעת העתיקה ועד ימינו היו גישות שליליות וחיוביות כלפי אקט זה בסין, ברומי ובתרבויות נוספות. בתרבות המערבית המודרנית ישנן השגות רבות לגבי התנהגות מינית זו, אך מדובר בפרקטיקה שכיחה למדי הן בקרב מבוגרים והן בקרב בני נוער. יש הרואים במין אוראלי מעשה לא טבעי או לא מוסרי, שכן מדובר ביחסי מין שלא למטרות ילודה.\nיש שאינם רואים מין אוראלי כמעשה השקול למין וגינלי או למין אנאלי. רבים לא רואים בקיום יחסי מין אוראלי אקט שבו אובדים הבתולים, אך יש הרואים גם בו כקיום יחסי מין גם במובן זה, בעיקר בקרב לסביות. סוגיה זו זכתה לפרסום נרחב בפרשת מוניקה לווינסקי. בחוק העונשין הישראלי, מין אוראלי ומין אנאלי קרויים \"מעשה סדום\" (להבדיל ממין וגינלי, הקרוי \"בעילה\").",
    "pageid": 287653
  },
  {
    "title": "מלחמת עיראק",
    "extract": "מלחמת עיראק או מלחמת המפרץ השנייה (השם הרשמי בצבא ארצות הברית הוא מבצע חופש לעיראק, באנגלית: Operation Iraqi Freedom) הייתה פלישה לעיראק של צבאות מקואליציית מדינות, בראשות ארצות הברית בהנהגת הנשיא ג'ורג' ווקר בוש ובריטניה בראשות ראש הממשלה טוני בלייר (ביחד עם ממשלות אוסטרליה ופולין), החל מ-20 במרץ 2003, במטרה להפיל את משטרו של סדאם חוסיין. בכמה מובנים, היה זה המשכה של מלחמת המפרץ שהתרחשה ב-1991. עיקר הלחימה נמשך שלושה שבועות, במהלכה נכבשה עיראק והופל משטרו של חוסיין, שנתפס מאוחר יותר, הועמד לדין והוצא להורג ב-2006. לאחר המלחמה נותרו כוחות הקואליציה בעיראק ונאבקו בכוחות גרילה מקומיים, במאבק שנמשך עד 15 בדצמבר 2011, עת הכריזה ארצות הברית רשמית על סיום מעורבותה הצבאית בעיראק. בתשע שנות לחימה אלה, נמנו כ-4,800 הרוגים לכוחות הקואליציה, רובם אמריקאים, ולמעלה מ-100,000 הרוגים עיראקים.\nלאחר הפלישה לעיראק התקיימו בה בחירות בהשתתפות מספר מפלגות בשנת 2005. נורי אל-מאלכי הפך לראש הממשלה בשנת 2006 וכיהן בתפקיד זה עד שנת 2014. ממשלתו של מאלכי קדמה מדיניות שנתפסה כמקדמת עוינות בקרב המיעוט הסוני במדינה ומחריפה מתחים בין זרמים באסלאם. מאות אלפי פליטים עיראקים זרמו למדינות שכנות, חלקם עברו לסוריה והחריפו בה בעיות של אבטלה ודיור, דבר שהיה בין הגורמים לפרוץ המהומות בסוריה בשנת 2011 שהובילו לפרוץ מלחמת האזרחים בסוריה. בשנת 2014, פתח ארגון הטרור הסוני המדינה האסלאמית במתקפה צבאית נרחבת בצפון עיראק והכריז על חליפות עולמית איסלמית, דבר שגרר מלחמה נוספת בהשתתפות המדינה האסלאמית מול כוחות של ארצות הברית, הכורדים, טורקיה, ירדן, סוריה ורוסיה.",
    "pageid": 1829
  },
  {
    "title": "נאיה בינשטוק",
    "extract": "נאיה בינשטוק (נולדה ב-21 בינואר 2001) היא שחקנית ישראלית.",
    "pageid": 1827001
  },
  {
    "title": "נבחרת ישראל בכדורגל עד גיל 21",
    "extract": "נבחרת ישראל בכדורגל עד גיל 21 (נקראת על ידי ההתאחדות גם בשם גברים עד גיל 21) היא נבחרת הכדורגל הלאומית של ישראל עד גיל 21. סגל הנבחרת מורכב ממיטב הכדורגלנים המחזיקים באזרחות ישראלית שגילם מתחת ל-21. מאמן הנבחרת ממונה על ידי ההתאחדות לכדורגל בישראל, הגוף האדמיניסטרטיבי החולש על נבחרות ישראל בכל הגילים ועל הכדורגל בישראל כולו.\nהנבחרת הצעירה העפילה לראשונה לאליפות אירופה בכדורגל עד גיל 21 - 2007 שנערכה בהולנד – שם שיחקה בין 8 הנבחרות הגדולות והטובות ביבשת, לאחר שניצחה את הנבחרת הצעירה של צרפת בפלייאוף העפלה. הנבחרת סיימה את הטורניר עם שלושה הפסדים בשלב הבתים. בפעם השנייה, שיחקה הנבחרת באליפות אירופה 2013 לנבחרות צעירות, אליה העפילה אוטומטית בזכות אירוח הטורניר בישראל, כשהנבחרת סיימה את שלב הבתים במקום השלישי עם 4 נקודות. הפעם השלישית, באליפות אירופה עד גיל 21 בשנת 2023, זאת בזכות הנבחרת הצעירה שהעפילה אליה משלב הפלייאוף של טורניר המוקדמות , שהסתיים כשנה לפני כן.",
    "pageid": 254422
  },
  {
    "title": "סטילה",
    "extract": "דור סורוקר (נולד ב-1 בנובמבר 1998), הידוע בשם הבמה סטילה, הוא ראפר, זמר, פזמונאי, מלחין ומפיק מוזיקלי ישראלי. ידוע כחבר בהרכב ההיפ הופ הלם תרבות, ובצמד נס וסטילה.",
    "pageid": 2219624
  },
  {
    "title": "סמיר קונטאר",
    "extract": "סמיר קונטאר (בערבית: سمير القنطار, תעתיק מדויק: סמיר אלקנטאר; 20 ביולי 1962 – 19 בדצמבר 2015) היה מחבל לבנוני דרוזי, שהשתתף בפיגוע בנהריה ב-22 באפריל 1979, שבו נרצחו בני משפחת הרן והשוטר אליהו שחר. הוא הורשע ברצח שני אזרחים ישראלים ושוטר אחד, חטיפה וניסיון לרצח, ונידון לחמישה מאסרי עולם ו-47 שנות מאסר. ב-16 ביולי 2008 השתחרר ושב ללבנון, במסגרת עסקה עם חזבאללה שכללה את החזרת גופות החיילים החטופים הישראלים אלדד רגב ואודי גולדווסר.\nלאחר שחרורו שב קונטאר לעסוק בטרור בשליחות חזבאללה. ב-2015 הוכרז על ידי ארצות הברית כ\"טרוריסט בינלאומי\". ב-19 בדצמבר 2015 נהרג בפיצוץ בג'רמאנה, סוריה, במהלך מלחמת האזרחים שהתחוללה במדינה. יומיים לאחר מכן קיבל צבא סוריה החופשי אחריות על מותו. עם זאת, חזבאללה כופרים בכך, ולפיהם הומת כאשר נפגע הבניין בו שהה מטיל ששוגר על ידי חיל האוויר הישראלי.",
    "pageid": 236726
  },
  {
    "title": "עוצבת הבזק",
    "extract": "עוצבת הבזק (אוגדה 99) היא אוגדת חי\"ר-אש בפיקוד המרכז. מפקד האוגדה הנוכחי הוא תא\"ל ברק חירם.",
    "pageid": 1848275
  },
  {
    "title": "עמנואל מקרון",
    "extract": "עמנואל ז'אן-מישל פרדריק מַקְרוֹן (בצרפתית: Emmanuel Jean-Michel Frédéric Macron; נולד ב-21 בדצמבר 1977) הוא נשיא הרפובליקה החמישית של צרפת.\nכנשיא צרפת מכהן מקרון גם כנסיך-שותף של אנדורה. בגיל 39, הפך לנשיא הצעיר ביותר בתולדות הרפובליקה הצרפתית וראש המדינה הצרפתית הצעיר ביותר מאז נפוליאון בונפרטה.\nכבנקאי השקעות לשעבר, היה מקרון סגן מזכיר בארמון האליזה, ושימש כיועץ מיוחד לנשיא פרנסואה הולנד. הוא מונה לשר הכלכלה בממשלתו של מנואל ואלס בשנת 2014 וקידם רפורמות לטובת המגזר העסקי. באוגוסט 2016 התפטר מהממשלה על מנת להתמודד בבחירות לנשיאות צרפת.\nבנובמבר 2016 הכריז שירוץ כמועמד מטעם תנועת הרפובליקה בתנועה! שהוא הקים, הממוקמת במרכז המפה הפוליטית ודוגלת בדרך השלישית. הוא ניצח בסיבוב השני של הבחירות לנשיאות צרפת 2017 את מארין לה פן, מועמדת החזית הלאומית, כשגרף 66.1% מהקולות וניצח ב-99 מחוזות צרפת מתוך 101. הוא מינה את אדואר פיליפ לכהן כראש ממשלה תחתיו אך זה התפטר ביולי 2020 עקב חילוקי דעות בין השניים.\nב-24 באפריל 2022 נבחר לכהונה נוספת לאחר שגבר על מארין לה פן בבחירות לנשיאות באותה השנה.",
    "pageid": 1455726
  },
  {
    "title": "פצצת ביקוע גרעיני",
    "extract": "פצצת ביקוע גרעיני (הידועה בשם \"פצצת אטום\", על-אף שזהו שם מטעה מבחינה מדעית) היא סוג של נשק גרעיני, כלומר נשק המנצל את האנרגיה הרבה שאגורה בגרעיני אטומים הכבדים מברזל. אנרגיה זו משתחררת בתהליך של ביקוע גרעיני שהוא פירוק הגרעין הכבד לגרעינים קלים יותר. אין כלל הקובע מה יהיו גרעיני האטומים הנוצרים, למעט שסך הפרוטונים והנייטרונים חייב להישמר. כדוגמה, גרעין של אורניום236 אינו יציב, ומתפרק תוך זמן קצר לשני גרעינים נפרדים, שיכולים להיות – אך לא חייבים להיות – גרעין של קריפטון92 וגרעין בריום141 בתוספת 3 נייטרונים חופשיים. במהלך הפירוק נפלטות קרני גמא בעוצמה גבוהה, שמקורה בהפרש בין האנרגיה שהחזיקה את הגרעין הכבד וסכום האנרגיות שמחזיקות את הגרעינים שנוצרו. כאמור, עבור כל יסוד כבד מברזל הפרש אנרגיה זה הוא חיובי.\nעוד לפני פיתוח הנשק הגרעיני היה ידוע שבתהליך הביקוע משתחררת אנרגיה רבה מאוד. לדוגמה, גרם בודד של רדיום פולט אנרגיה ששקולה לאנרגיה הנפלטת משריפת מכלית בנזין מלאה, אך לא היה ידוע כיצד לגרום לגרעינים להתפרק באופן יזום כך שיתקבל פרץ קצר ועצום של אנרגיה. עם גילוי תהליך השרשרת נפתרה שאלה זו, ונפתח הפתח לפצצות בהן קילוגרמים ספורים של חומר בקיע פולטים בשבריר שנייה את כמות האנרגיה של עשרות אלפי טונות של חומר נפץ רגיל, וכך גורמות להרס בהיקף חסר תקדים.\nפיתוח וייצור נשק גרעיני היוו נקודת מפנה בהיסטוריה של המלחמות ושל היחסים הבין-לאומיים בכלל. לראשונה נוצר איום ממשי של הרג מיליונים תוך דקות, ונוצר מאזן האימה שמרתיע את המעצמות הגרעיניות ממלחמה גלויה זו בזו.\nבמהלך מלחמת העולם השנייה עסקו ארצות הברית, גרמניה הנאצית ואף האימפריה היפנית בפיתוח נשק גרעיני. למרות הישגים משמעותיים בפרויקט הגרעין של גרמניה הנאצית ושל יפן, רק מאמץ הפיתוח של ארצות הברית – \"פרויקט מנהטן\" – הגיע לייצור פצצה גרעינית בפועל. ראש הפרויקט האמריקני, הפיזיקאי היהודי רוברט אופנהיימר, זכה לפרסום רב וכונה \"אבי פצצת האטום\". צוות בראשות אנריקו פרמי השיג את תגובת השרשרת הגרעינית מעשי ידי אדם הראשונה בעולם. בשנת 1942 וב־1945 נוסה הנשק הגרעיני לראשונה באתר טריניטי, סמוך לאלאמוגורדו, ניו מקסיקו. בעקבות הצלחת הניסוי יוצרו שתי פצצות ביקוע גרעיני, שהוטלו על הערים היפניות הירושימה ועל נגסאקי. מספר ימים לאחר הטלת פצצת האטום על נגסאקי, נכנעה יפן ללא תנאים, ובכך למעשה באה לסיומה מלחמת העולם השנייה. מאז לא הופעל עוד נשק גרעיני במלחמה.\n66,000 איש נהרגו כתוצאה מיידית מהתפוצצות הפצצה בהירושימה. 60,000 איש נוספים מתו עד סוף 1945 כתוצאה מפגיעות שגרמה להם הפצצה, ורבבות אנשים נוספים סבלו מנזקי הקרינה הרדיואקטיבית במשך שנים רבות.\nברית המועצות פוצצה את הפצצה הגרעינית הראשונה שלה RDS-1 ב-29 באוגוסט 1949. תכנון הפצצה התבסס בעיקר על התכנון האמריקאי, שאותו קיבלה ברית המועצות מהמרגל קלאוס פוקס, אך ייתכן שהידע שלה התבסס גם על מתקנים של גרמניה הנאצית, בשטח מזרח גרמניה לשעבר.\nעוצמתה של פצצת ביקוע גרעיני נמדדת בקילוטון TNT (בקצרה \"קילוטון\"). עוצמתה של \"ילד קטן\", פצצת האטום שהוטלה על הירושימה, הייתה כ-13 עד 16 קילוטון TNT.\nתהליך מקביל המפיק אנרגיה רבה יותר הוא היתוך גרעיני, שבו מתחברים גרעיני אטומים קלים ליצירת אטום כבד יותר, והוא התהליך המניע את השמש וגם הבסיס לפעולתה של פצצה תרמו-גרעינית המכונה גם \"פצצת מימן\".",
    "pageid": 2555
  },
  {
    "title": "פריז",
    "extract": "פריז או פריס (בצרפתית: Paris, ‏‏?‏,\"פַּארִי\") היא בירת צרפת ובירת חבל איל־דה־פראנס. היא שוכנת בעיקול נהר סן, במרכזו של האגן הפריזאי, בין מפגש הנהרות מארן וסן במעלה הזרם, ובין הנהרות אואז וסן במורד הזרם.\nפריז היא העיר הגדולה בצרפת, וכבר מהמאה העשירית היא אחד ממוקדי ההשכלה, הדת והכוח הראשיים של אירופה. כיום היא מרכז הכלכלה והפיננסים של צרפת, והמרכז הפיננסי השני בגודלו באירופה (אחרי לונדון). פריז נחשבת כסמל התרבות של צרפת, ומהווה מוקד משיכה לשלושים ושניים מיליון תיירים בקירוב מדי שנה (פריז רבתי). היא משמשת נקודת התכנסות תחבורתית בינלאומית הודות לרשת הרכבות, הכבישים המהירים ומערכת שדות התעופה שלה. מעמדה המרכזי של פריז בצרפת הוא תוצאה של התפתחות לאורך ההיסטוריה הצרפתית, ושורשיו בעיקר בתקופת השלטון האבסולוטי, ואחריו השלטון היעקוביני המהפכני. התפיסה בבסיס צורת ארגון זו היא צנטרליזם מונרכיסטי ולאחריו רפובליקני, שהעניק לבירה תפקיד מרכזי בהתנהלות המדינה, ונטה לרכז בה את מרבית עוצמתו.\nבשנת 2007 עמדה אוכלוסיית פריז על 2,193,030 תושבים על פי אומדן של המכון הלאומי לסטטיסטיקה של צרפת, ובאזור המטרופולין של פריז רבתי התגוררו 12,067,000 תושבים. ב-1 בינואר 2023 הייתה אוכלוסיית העיר המוערכת רשמית 12,271,794 תושבים, כ-19% מאוכלוסיית צרפת. זהו האזור המטרופוליני ה-20 בגודלו בעולם. פריז היא גם אחת משלוש הערים בעלות צפיפות האוכלוסין הגדולה ביותר באירופה, לצד לונדון ומוסקבה. שטח העיר, ללא יער בולון ויער ונסן, הוא 86.93 קילומטר רבוע.\nבעיר שוכנים מטות הארגונים אונסק\"ו, ה-OECD ועוד ארגונים בינלאומיים רבים.\nב-2008 נוצרה לפריז סיומת האינטרנט .paris, והיא הפכה נגישה לציבור הרחב בשנת 2014.",
    "pageid": 709359
  },
  {
    "title": "פרשיות ריגול בישראל",
    "extract": "מאז הקמתה משכה ישראל את עיניהן של סוכנויות מודיעין. הסכסוך הישראלי-ערבי ומיקומה האסטרטגי הפכו אותה ליעד מודיעיני מועדף. ארגוני הביון הזרים לא חסכו במאמצים כדי להחדיר מרגלים לתוך ישראל. מידת הצלחתם הייתה לרוב מוגבלת, אך היו להם גם הישגים בולטים.",
    "pageid": 20581
  },
  {
    "title": "צבא לבנון",
    "extract": "צבא לבנון (בערבית: القوات المسلحة اللبنانية, בצרפתית: Forces Armées Libanaises) מורכב משלוש זרועות: כוחות היבשה, חיל האוויר הלבנוני והצי הלבנוני. משימת הצבא היא לשמור על הביטחון והיציבות במדינה, להגן על גבולותיה ועל נמלי הים. כמו כן הצבא אמור לסייע במבצעי סיוע וחילוץ, כיבוי אש ועוד. שלוש זרועות הצבא מתואמות במטה משותף, שמשכנו בירזה, ממזרח לבירה ביירות. לצבא שש מכללות ובתי ספר ברחבי המדינה, להכשרת החיילים. חלק מהצוערים נשלחים למדינות אחרות לשם הכשרה נוספת. כ-85% מהציוד אותו מפעיל הצבא הוא ממקור אמריקאי וסובייטי.",
    "pageid": 237252
  },
  {
    "title": "קורה (התעמלות)",
    "extract": "קורה (באנגלית: Balance beam או BB) היא אחד מארבעת המכשירים עליהם מתחרות נשים בהתעמלות מכשירים. זהו המכשיר השלישי, אחרי שולחן הקפיצות והמקבילים המדורגים, בסדר המכשירים האולימפי.\nהמתעמלות מבצעות על הקורה תרגיל הכולל מספר אלמנטים, בהם קפיצות, סיבובים, צעדים, שילוב של הליכה וריצה, וכן תרגילים המבוצעים בעמידה, ישיבה, שכיבה או עמידת ידיים, ועוד. על המתעמלת להשתמש בכל אורך הקורה, ולהפגין אלגנטיות, גמישות, ביטחון ושליטה. משך התרגיל המרבי הוא דקה וחצי.\nבראשית דרכו היה התרגיל מבוסס יותר על צעדי מחול ופחות על יכולות אקרובטיות. שתיים מהמתעמלות הבולטות בהיסטוריה, שפעלו בשנות ה-70 של המאה ה-20, אולגה קורבוט ונדיה קומנץ' שינו את פני המקצוע, כשהציגו תרגילים מורכבים יותר, הדורשים יכולות גבוהות יותר. מתעמלות אחרות הלכו בעקבותיהן. בעקבות זאת גם הוחל בציפוי קורת העץ בזמש, כדי להפכה לבטוחה יותר למתעמלות.",
    "pageid": 845965
  },
  {
    "title": "קינגס קנגווה",
    "extract": "קינגס קנגווה (באנגלית: Kings Kangwa; נולד ב-6 באפריל 1999 בקסאמה שבזמביה) הוא כדורגלן זמבי המשחק בעמדת הקשר בקבוצת קורטרייק  מליגת העל הבלגית, השאלה מהכוכב האדום בלגרד, ובנבחרת זמביה.",
    "pageid": 2121791
  },
  {
    "title": "תאי בריבו",
    "extract": "תאי בריבו (נולד ב-15 בינואר 1998) הוא כדורגלן ישראלי המשחק בעמדת החלוץ בפילדלפיה יוניון מה-MLS ובנבחרת ישראל.",
    "pageid": 1789693
  },
  {
    "title": "אבולוציה של האדם",
    "extract": "הָאֵבוֹלוּצְיָה שֶׁל הָאָדָם היא תהליך ההתפתחות (אבולוציה) של המין האנושי המודרני, אדם נבון (Homo sapiens), כמו גם של מינים נכחדים נוספים בתת-שבט האדם, מתוך קופי אדם קדומים. תהליך זה התרחש במשך כעשרת מיליוני השנים האחרונות, במהלך התקופות הגאולוגיות של המִיוֹקֵן, הפְּלִיוֹקֵן, הפְּלֶייסטוֹקֵן וההוֹלוֹקֵן. האבולוציה של האדם מוכרת למדע מתוך השוואת האנטומיה, ההתנהגות ורצפי הגנום של האדם ושל קופי האדם, מתוך חקירת מאובנים של מינים נכחדים ומתוך שרידים ארכאולוגיים כגון כלי אבן מסותתים ואמנות פרהיסטורית. ממצאי המאובנים חושפים את קיומה של שושלת מסועפת, שבה לפחות עשרים מינים ידועים, שמתוכם שרדו עד ימינו רק האדם ומספר קופי אדם, כמו השימפנזה והגורילה. על פי ממצאים אלו, התהליכים העיקריים שהובילו להתפתחות האדם הם ההזדקפות על הרגליים האחוריות, שהחלה לפני כשבעה עד חמישה מיליוני שנים, ולאחריה הגידול המהיר של קליפת המוח, בשיעור של בערך פי שלושה בתוך שני מיליוני השנים האחרונות. על פי תורת האבולוציה המודרנית, תהליך זה התרחש כתוצאה ממוטציות ומגוון גנטי שנבררו על ידי ברירה טבעית וסחף גנטי.\nהאבולוציה של האדם היא נושא למחקר לא רק עבור העוסקים במדעי החיים אלא גם עבור אלו העוסקים בקשת רחבה של מדעי החברה ומדעי הרוח. תחום הפלאואנתרופולוגיה מאחד את חקר המאובנים עם מחקר אנתרופולוגי של חברות אדם עתיקות, ותחום הארכאולוגיה הפרהיסטורית חוקר את התרבות החומרית שלהן. תחומי הגנטיקה האבולוציונית, הגנומיקה והביואינפורמטיקה עוסקים בין השאר בפענוח האבולוציה של האדם על פי רצפי דנ\"א ורנ\"א, הפרימטולוגיה עוסקת בחקר הביולוגיה וההתנהגות של קופים וקופי אדם בני ימינו, והפסיכולוגיה האבולוציונית חוקרת את ההתנהגות של בני אדם בני ימינו מנקודת מבט אבולוציונית.",
    "pageid": 504676
  },
  {
    "title": "אולימפיאדת מוסקבה (1980)",
    "extract": "אולימפיאדת מוסקבה (1980) היא האולימפיאדה ה-22 בעת החדשה. היא נערכה בין 19 ביולי ל-3 באוגוסט 1980 במוסקבה, בירת ברית המועצות. \nבמשחקים השתתפו 5,179 ספורטאים מ-80 מדינות בלבד. זאת, בשל החרם שהובילה ארצות הברית על המשחקים, במחאה על פלישת ברית המועצות לאפגניסטן. לחרם הצטרפו עשרות מדינות נוספות מבנות בריתה, ובסך הכל נעדרו מהמשחקים 65 מדינות (כולל מדינות שנעדרו מהמשחקים מסיבות אחרות). מדינות נוספות הביעו את מחאתן בהחרמת טקס הפתיחה או בכך שמשלחותיהן התחרו תחת הדגל האולימפי או תחת דגל הוועד האולימפי שלהן, ולא תחת דגל הלאום.",
    "pageid": 90737
  },
  {
    "title": "אוסקר גלוך",
    "extract": "אוסקר גלוך (נולד ב־1 באפריל 2004) הוא כדורגלן ישראלי המשחק בעמדת קשר התקפי וקיצוני ברד בול זלצבורג מהבונדסליגה האוסטרית ובנבחרת ישראל.",
    "pageid": 2110718
  },
  {
    "title": "אוקראינה",
    "extract": "אוּקְרָאִינָה (באוקראינית: Україна) היא ארץ ומדינה השוכנת במזרח אירופה, ששטחה 603,628 קמ\"ר ואוכלוסייתה מנתה (לפני המלחמה עם רוסיה) 43 מיליון נפש. בירת אוקראינה, והעיר הגדולה ביותר בשטחה, היא קייב. אוקראינה חולקת גבולות עם בלארוס מצפון, פולין, סלובקיה והונגריה ממערב, רומניה ומולדובה מדרום ורוסיה ממזרח. לאוקראינה קו חוף לאורך ים אזוב והים השחור. מבין מדינות אירופה, אוקראינה היא המדינה השנייה בגודל שטחה והשמינית בגודל אוכלוסייתה.\nאוקראינה היא רפובליקה דמוקרטית בעלת משטר נשיאותי-למחצה עם הפרדת רשויות. היא יצואנית דגנים גדולה, ומכילה בשטחה כ־5% מפוטנציאל המינרלים בעולם. היא מדינה מתפתחת ואחת המדינות העניות ביותר באירופה. צבאה הוא השני בגודלו באירופה לאחר הצבא הרוסי. במשך השנים, הפכה לחברה ביותר מ־40 ארגונים בינלאומיים. בזמן שהייתה חלק מברית המועצות, הצטרפה אוקראינה לאומות המאוחדות כאחת המדינות המייסדות, יחד עם בלארוס, ביוזמת השלטונות הסובייטיים במוסקבה, ובזכות זה נהנתה ברית המועצות משלושה קולות בעצרת הכללית של האו\"ם.\nהיסטוריונים אוקראינים רואים את ראשית תולדות ארצם ברוס של קייב, ישות פוליטית סלאבית שקמה במאה התשיעית. במאה ה-14 סופח האזור על ידי דוכסות ליטא, שהתאחדה מאוחר יותר עם פולין. ב-1648, מרד קוזאקים בהנהגת בוגדן חמלניצקי הביא לייסוד ההטמאנות הקוזאקית, ישות עצמאית-למחצה, שפוצלה במהרה בין רוסיה לפולין-ליטא ופורקה סופית ב-1764. לאחר חלוקת פולין, עברו שטחי מדינת אוקראינה המודרנית שברשותה לידי האימפריה ההבסבורגית. במאה ה-19 קמה תנועה לאומית אוקראינית, שצברה תמיכה עממית, ביססה את השפה והתרבות המקומיות והנחילה את השם \"אוקראינה\" לאזורים עליהם תבעה ריבונות. לאחר נפילת האימפריה הרוסית והאימפריה האוסטרו-הונגרית בתום מלחמת העולם הראשונה, הוקמו מספר מדינות עצמאיות אוקראיניות, שהגדולה ביניהן הייתה הרפובליקה העממית של אוקראינה. אלו ניהלו מלחמות עם שכנותיהן כדי להתאחד ולקיים את עצמאותן, אך הובסו. הרפובליקה הסובייטית הסוציאליסטית האוקראינית, במסגרת ברית המועצות, נותרה כביטוי הלאומי היחיד. במלחמת העולם השנייה ולאחריה סיפחו הסובייטים את כל השטחים המאוכלסים באוקראינים שנותרו בשליטת מדינות אחרות. ב-1991, עם התפרקות ברית המועצות, הרפובליקה נעשתה למדינה עצמאית. השאיפה להתקרב לאיחוד האירופאי ולמערב, ולהתנתק מחוג ההשפעה הרוסי, היא אחד הגורמים לסכסוך מתמשך בין אוקראינה לרוסיה החל מ-2014 ולמלחמת אוקראינה–רוסיה החל מ-2022.",
    "pageid": 3888
  },
  {
    "title": "אילת",
    "extract": "אֵילַת היא העיר הדרומית ביותר במדינת ישראל. משמשת כעיר נמל ותיירות מרכזית. שוכנת בדרום הערבה, שייכת למחוז הדרום, ומתגוררים בה כ-53,600 תושבים. היא העיר היחידה בישראל השוכנת לחופי הים האדום.\nהעיר נקראת על שם העיר המקראית אֵילַת (גם: אֵילוֹת), הנזכרת מספר פעמים בתנ\"ך, לצד העיר עציון גבר, בתקופות ממלכת ישראל המאוחדת וממלכת יהודה כעיר נמל יהודית על שפת ים סוף – \"תחנת הצי המסחרי של העם העברי\". בדיון בוועדה הגאוגרפית (שקדמה לוועדת השמות הממשלתית) על שמה של העיר, הייתה התלבטות אם לקרוא לעיר \"אילת החדשה\" או \"עציון גבר\", ומכיוון שהשם נטמע בציבור, הוחלט לקרוא למקום אילת אף שהעדויות הארכאולוגיות אז לא הוכיחו שהזיהוי מדויק.\nבתקופת המנדט הבריטי שכנו במקום כפר בדואי בשם אום א-רשראש (בערבית: أم الرشراش) ותחנת משטרת המנדט. מדרומה שוכנת העיירה טאבה בסיני שבשליטת מצרים, וממזרחה לה נמצאת העיר עקבה שבשליטת ירדן. ב־1949 נכבש המקום מצבא עבר הירדן, במהלך מלחמת העצמאות של מדינת ישראל, ושימש בעיקר כמחנה צבאי. בשנת 1950 הוקם במקום יישוב קטן ושדה תעופה. אילת הוכרזה כעיר בשנת 1959.\nשטח השיפוט של אילת הוא 98,760 דונם, מה שממקם אותה כעיר החמישית בגודלה בישראל. משנת 1985 מוגדר אזור אילת כ\"אזור סחר חופשי\", הפטור ממע\"מ (פרט למוצרים בודדים), וממסים נוספים.\nהחיבור בין העיר אילת לשאר חלקי ישראל מתקיים באמצעות כביש 90, לאורך הערבה, וכן באמצעות כביש 40, העובר באזורי המישור, מכתש רמון והר הנגב. ניתן להגיע לעיר אילת בטיסה לנמל התעופה רמון. ממרכז הארץ, מנמל התעופה בן-גוריון, בטיסה הנמשכת 35 דקות, או מצפון הארץ, מנמל התעופה חיפה, בטיסה הנמשכת פחות משעה.",
    "pageid": 6146
  },
  {
    "title": "אירופה",
    "extract": "אֵירוֹפָּה היא יבשת מבחינה היסטורית ותרבותית ותת-יבשת מבחינה גאוגרפית. היא נמצאת בחלקה המערבי ביותר של יבשת העל אירואסיה, שבחצי הכדור הצפוני. בצפונה אירופה גובלת באוקיינוס הקרח הצפוני; במערבה – באוקיינוס האטלנטי; במזרחה – בהרי אורל ובים הכספי; ובדרומה – בים התיכון ובים השחור. כ-50 מדינות מרכיבות את אירופה: רוסיה היא הגדולה ביותר, הן מבחינת השטח והן מבחינת האוכלוסייה, ואילו קריית הוותיקן היא הקטנה ביותר. אירופה משתרעת על כ-10,180,000 קמ\"ר, והיא היבשת השישית בגודלה בעולם (מקדימה את אוקיאניה בלבד). עם זאת, היא אחת היבשות המאוכלסות בעולם (שלישית, אחרי אסיה ואפריקה). כ-11% מאוכלוסיית העולם מתגורר ביבשת זו, 892,000,000 נפשות (לשנת 2017).\nבאירופה נולדה תרבות המערב – שממלאת תפקידים דומיננטיים בעניינים גלובליים החל מהמאה ה-16, במיוחד מראשית הקולוניאליזם. בין המאה ה-16 למאה ה-20, מדינות אירופאיות שלטו לסירוגין באמריקה, רוב אפריקה, אוקיאניה וכן בחלקים גדולים של אסיה. שתי מלחמות העולם התמקדו בעיקר באירופה, ותרמו רבות לירידת הדומיננטיות של מדינות אירופה המערבית בעניינים דיפלומטיים באמצע המאה ה-20. במהלך המלחמה הקרה, אירופה חולקה לאורך מסך הברזל של נאט\"ו במערב וברית ורשה במזרח. האינטגרציה האירופית הובילה להיווצרותה של מועצת אירופה והאיחוד האירופי במערב אירופה, ששתיהן התרחבו בהדרגה מזרחה עם מהפכת סתיו העמים ונפילת ברית המועצות בתחילת שנות ה-90.\nאירופה דלה, באופן יחסי, במשאבי טבע. מבחינה היסטורית רוב חלק ניכר משטחה היה מכוסה ביערות והיא הייתה משופעת בעצים ובאבנים טובים לבנייה. בנוסף יש בה מרבצי ברזל ופחם ומעט נפט. משאבי טבע אחרים נמצאים בכמויות קטנות יחסית. גם שטחי אדמה חקלאית טובה מצומצמים באופן יחסי. עובדה זו, יחד עם אקלים קריר בצפונה ובמזרחה של היבשת הקשו על חקלאות מפותחת באזורים אלה. עם זאת, אירופה פתוחה לשיט ימי דרך האוקיינוס האטלנטי ושני ימים פנימיים גדולים – הים התיכון שמקשר בינה לבין אסיה ואפריקה והים הבלטי. שני הימים שימשו למסחר פורה ובהמשך נפתחו נתיבי שיט באוקיינוס שהובילו לתגליות גאוגרפיות חשובות.\nאירופה היא גם המקום שבו קיבל המדע את דחיפתו הגדולה ביותר. אמנם, עד העת החדשה אסיה הייתה מתקדמת יותר מבחינה טכנולוגית, אך פיתוחים מדעים חשובים הזניקו את אירופה קדימה. הפריצה הטכנולוגית החשובה החלה עוד לפני תקופת הרנסאנס. הפיתוח הטכנולוגי קיבל תאוצה נוספת עם תחילת הרנסאנס ופרץ קדימה בעת החדשה. מאז ועד היום אירופה וממשיכי דרכה הרעיוניים במערב הם השולטים בכיפה הטכנולוגית והמדעית. הפיתוח המדעי והטכנולוגי אפשר לאירופה להתעשר הרבה יותר מאשר לשכניה המידיים באפריקה ובאסיה ואפשר את מסע התגליות הענף שהביא בתורו את הקולוניאליזם והאימפריאליזם האירופאי.",
    "pageid": 319
  },
  {
    "title": "אלג'יריה",
    "extract": "אלג'יריה (בערבית: أَلْجَزَائِر, בתעתיק מדויק: אַלְגַ'זָאאִר, תרגום: האיים; בקבילית: ⴷⵣⴰⵢⴻⵔ; בצרפתית: Algérie), או בשמה המלא: הרפובליקה הדמוקרטית העממית של אלג'יריה (בערבית: الجمهوريّة الجزائريّة الديمقراطيّة الشعبيّة, בתעתיק מדויק: אַלְגֻ'מְהוּרִיַּה אלְגַ'זָאאִרִיַּה אלדִּימֻקְרָאטִיַּה אלשַּעְבִיַּה), היא המדינה הגדולה בשטחה באפריקה ובעולם הערבי. אלג'יריה גובלת בצפון – בים התיכון, בצפון-מזרח – בתוניסיה, במזרח – בלוב, בדרום-מזרח – בניז'ר, בדרום-מערב – במאלי ובמאוריטניה ובמערב – בסהרה המערבית ובמרוקו. בירתה של אלג'יריה היא אלג'יר.\nכמעט כל אוכלוסיית אלג'יריה היא מוסלמית, היא מדינה-חברה בארגון לשיתוף פעולה אסלאמי, וכן גם בליגה הערבית.",
    "pageid": 429
  },
  {
    "title": "אסמאעיליה",
    "extract": "האִסמאעיליה (בערבית إسماعيلية) היא הפלג השני בגודלו בזרם השיעי (אחרי התריסריים) בדת האסלאם. האסמאעילים מאמינים כי יורשו של האימאם השיעי ג'עפר א-צאדק היה אסמאעיל אבן ג'עפר, בניגוד לתריסריים הרואים במוסא אלכאט'ם את האימאם השביעי.\nלמרות שישנן מספר תת-קבוצות באסמאעיליה, המושג משמש היום בעיקר כדי לתאר את הקהילה של האסמאעילים הנִיזארים, הקבוצה הגדולה ביותר בזרם. מנהיגיהם לאורך הדורות זכו לתואר אגא ח'אן (פרסית: آغا خان, תעתיק מדויק: אע'א ח'אן).\nמספר חברי האסמאעיליה נאמד ב-15–20 מיליון נפש, כ-100,000 מהם בארצות ערב.",
    "pageid": 61572
  },
  {
    "title": "בועז ביסמוט",
    "extract": "בועז בִּיסְמוּט (נולד ב-25 בנובמבר 1964) הוא חבר הכנסת העשרים וחמש מטעם מפלגת הליכוד ויו\"ר הוועדה לענייני התמכרויות, סמים ואתגרי הצעירים בישראל. לפני כניסתו לפוליטיקה היה עיתונאי ודיפלומט.\nבין השנים 2017–2021 שימש כעורך הראשי של העיתון \"ישראל היום\", לצד תפקידו כפובליציסט ופרשן בחברת החדשות. בנוסף, כיהן כשגריר ישראל במאוריטניה בין השנים 2004–2008.",
    "pageid": 836488
  },
  {
    "title": "בחורים רעים: הכל או כלום",
    "extract": "בחורים רעים: הכל או כלום (באנגלית: Bad Boys: Ride or Die) הוא סרט פעולה קומי אמריקאי משנת 2024. הסרט הוא סרט המשך לסרט בחורים רעים לתמיד, שבעצמו היה המשך לסרט משנת 1995, \"בחורים רעים\".\n\n",
    "pageid": 2320965
  },
  {
    "title": "ברל'ה קרומבי",
    "extract": "שלום בער (ברל'ה) קרומבי (נולד ב-25 ביולי 1986) הוא איש תקשורת, ופעיל ימין ישראלי. שימש בעבר כיועץ אסטרטגי של איתמר בן גביר ועוצמה יהודית, וכן של איילת שקד ונפתלי בנט בזמן התמודדות מפלגת הבית היהודי בבחירות המוניציפליות בירושלים ב-2018.",
    "pageid": 2176203
  },
  {
    "title": "ג'ייקוב רוטשילד",
    "extract": "נתנאל צ'ארלס ג'ייקוב רוטשילד (באנגלית: Nathaniel Charles Jacob Rothschild‏; 29 באפריל 1936 – 26 בפברואר 2024), הידוע גם בתור הברון רוטשילד הרביעי, היה איש עסקים יהודי-בריטי ודמות מפתח בעולם הפיננסים הבינלאומי ובקהילה הפילנתרופית. השתייך לדור הרביעי של משפחת רוטשילד, אחת מהמשפחות העשירות והמשפיעות ביותר בעולם. כמו אבותיו לפניו, ג'ייקוב השקיע רבות בפיתוח העסקים המשפחתיים, תוך שמירה על מורשתם של פילנתרופיה ותמיכה באמנות ובתרבות.",
    "pageid": 2312401
  },
  {
    "title": "גיורא איילנד",
    "extract": "גיורא איילנד (נולד ב־22 באפריל 1952) הוא איש ביטחון ישראלי, שירת בצה\"ל בדרגת אלוף כראש אגף המבצעים וראש אגף התכנון. בשנים 2004–2006 עמד בראש המועצה לביטחון לאומי. בהמשך שימש כחוקר במכון למחקרי ביטחון לאומי.",
    "pageid": 244985
  },
  {
    "title": "גרטשן וולש",
    "extract": "גרטשן וולש (באנגלית: Gretchen Walsh; נולדה ב-29 בינואר 2003) היא שחיינית אמריקאית, אלופת עולם במשחה זוכת 3 מדליות באליפות העולם (פוקואוקה 2023), אחת מכל סוג. שיאנית העולם במשחה ל-100 מטר פרפר.\n\n",
    "pageid": 2084118
  },
  {
    "title": "דובר צה\"ל",
    "extract": "מערך דוֹבר צה\"ל (בראשי תיבות: מערך דוֹ\"ץ) הוא מערך באגף המבצעים (אמ\"ץ) בצה\"ל, המייצג את הצבא במגעיו עם הציבור ועם התקשורת. בראש המערך עומד קצין בדרגת תת-אלוף (תא\"ל) שתוארו \"דובר צה\"ל\". המערך אחראי לפרסום ההודעות הרשמיות של צה\"ל, להפעלת פלטפורמות הדיגיטל של צה\"ל ולפגישות אנשי הצבא עם אמצעי התקשורת (עיתונות, רדיו, טלוויזיה, אינטרנט וכדומה). לפי אתר האינטרנט של מערך דובר צה\"ל, ייעודו של המערך הוא \"העצמת אמון הציבור בצה\"ל, חיזוק הלגיטימציה לפעילותו והרתעת האויב באמצעות השפעה על המרחב הציבורי תקשורתי באופן ממלכתי, מבצעי, חדשני ויוזם\". דובר צה\"ל כפוף לראש אגף המבצעים והוא חבר פורום מטכ\"ל.\nדובר צה\"ל הנוכחי הוא תת-אלוף דניאל הגרי.",
    "pageid": 44132
  },
  {
    "title": "דוד לייבל",
    "extract": "הרב דוד לייבל (נולד בשנת ה'תשי\"ד, 1954) הוא ראש כולל, ראש ישיבה ומייסד ועומד בראשות ישיבת 'המתיבתא - תורה ודעת'. בנוסף, הרב יזם את הקמת הרשתות אחוות תורה ואברטק.",
    "pageid": 1768421
  },
  {
    "title": "הגולש הכסוף",
    "extract": "הגולש הכסוף (באנגלית: Silver Surfer) הוא דמות בדיונית של גיבור-על המופיעה בחוברות הקומיקס ארבעת המופלאים ביקום מארוול קומיקס. דמותו הופיעה לראשונה בחוברת The Fantastic Four #48 ממרץ 1966 ונוצרה על ידי הכותב סטן לי והמאייר ג'ק קירבי.\nהגולש הכסוף הוא האלטר אגו של נורין ראד, אסטרונום צעיר מכוכב הלכת זן-לה שערך עסקה עם הישות הקוסמית גלקטוס לשמש כמשרתו בתמורה להצלת עולם ביתו מהשמדה. גלקטוס מעניק לו מעט מכוחו הקוסמי וכן אמצעי תחבורה דמוי-גלשן, שבאמצעותו הוא משייט ברחבי החלל במהירות שגדולה ממהירות האור. ראד החל לאתר ברחבי הקוסמוס אחר עולמות חדשים אותם גלקטוס יכול לכלות, עד אשר הוא מגיע לכדור הארץ. שם, ראד נתקל בארבעת המופלאים, קבוצת גיבורי-על שעזרו לו לגלות מחדש את אצילות הנפש שלו. הוא בגד בגלקטוס והציל את הארץ, אך כעונש נשלח לשם לגלות.\nדמותו של הגולש הכסוף מדורגת במקום ה-41 ברשימת מאה גיבורי-העל הגדולים, לפי אתר IGN. את דמותו בסרט הלייב אקשן \"ארבעת המופלאים: עלייתו של הגולש הכסוף\" גילם השחקן דאג ג'ונס באמצעות לכידת תנועה, בעוד דמותו דובבה בידי לורנס פישבורן.",
    "pageid": 937372
  },
  {
    "title": "הלוגן",
    "extract": "הלוגן הוא כל יסוד השייך למשפחת ההלוגנים: קבוצת יסודות אל מתכתיים (מלבד האסטטין (At) שהוא מתכת למחצה), המאכלסים את העמודה ה-7 (17/VIIB) בטבלה המחזורית. היסודות ההלוגנים הם רעילים, צבעוניים במצב צבירה גזי. מצב הצבירה שלהם בטמפרטורת החדר משתנה, הם מתמוססים במים ובעלי ריח חריף.\n\nמקור השם \"הלוגן\" הוא שילוב המילים ביוונית 'הלוס' ו'גנו' שפירושן \"יוצר מלחים\".",
    "pageid": 11754
  },
  {
    "title": "הלוח העברי",
    "extract": "הלוח העברי הוא לוח שנה המבוסס על שילוב מחזור הירח ומחזור השמש (לוח ירחי-שמשי) עם התחשבות בימות השבוע. כל שנה מכילה בדרך כלל 12 חודשים (שנה פשוטה) ולעיתים 13 חודשים (שנה מעוברת) המתחילים כל אחד במולד הירח. המספר המשתנה של חודשי השנה שומר על הקבלה בין שנה עברית ממוצעת למחזור השמש. אורך שנה פשוטה בלוח העברי הוא 353–355 ימים, ואורך שנה מעוברת הוא 383–385 ימים (בעוד מחזור השמש הוא בן כ-365 ימים).\nהיממה בלוח העברי מתחילה עם שקיעת החמה או צאת הכוכבים.\nבעבר, נקבעו חודשי הלוח העברי על ידי בית דין לפי עֵדוּת-רְאִיָּה, אף שבית הדין ידע לחשב את מועד המולד האסטרונומי, מכיוון שהתורה מצווה לקדש את החודשים על-פי עדים (מצוות קידוש החודש). כיום הלוח העברי הוא לוח מחושב. המסורת מייחסת שינוי זה לתקנה של רבי הלל נשיאה בשנת ד'קי\"ט (359 לספירה).\nעל-פי הלוח העברי נקבעים חגי ישראל ומועדיו. במדינת ישראל הלוח העברי הוא לוח השנה הרשמי, לצד הלוח הגרגוריאני, המשמש כלוח השנה האזרחי הבין-לאומי.",
    "pageid": 865
  },
  {
    "title": "הלפיד האולימפי",
    "extract": "הלפיד האולימפי (לעיתים: האש האולימפית) הוא מהסמלים המזוהים ביותר עם המשחקים האולימפיים. מסורת הדלקת הלפיד האולימפי החלה עוד ביוון העתיקה: במשחקים האולימפיים שהתקיימו שם, תפקידו של הלפיד האולימפי, שנשמר דולק בכל תקופת המשחקים, היה להזכיר את גנבת האש מהאל היווני זאוס על ידי פרומתאוס. עם תום המשחקים האולימפיים ביוון העתיקה גם מסורת הדלקת הלפיד האולימפי נשכחה. היא חודשה רק 1535 שנה לאחר מכן, באולימפיאדת אמסטרדם (1928). \"מרוץ הלפיד\" המסורתי המתרחש לפני המשחקים האולימפיים, ובו רצים מעבירים את הלפיד באזורים רבים עד שהוא מגיע לבסוף לאתר המשחקים, נוסד בידי קרל דיים, נשיא הוועדה המארגנת של אולימפיאדת ברלין שהתקיימה בגרמניה הנאצית. דיים ייסד את הריצה עם הלפיד כדי לפאר את הרייך השלישי, ואף על פי כן המסורת נמשכת עד לימינו. באופן מסורתי, הלפיד מודלק על ידי ריכוז קרני השמש בעזרת מראה, ואלה מציתים ענף עץ זית. מהענף הבוער מדליקים מנורת שמן עתיקה. המנורה מדליקה את הלפיד, ומשם מתחיל המסע. הדלקה זו נעשית בטקס רב רושם באולימפיה שביוון.",
    "pageid": 251997
  },
  {
    "title": "המנדט הבריטי",
    "extract": "המנדט הבריטי מטעם חבר הלאומים על פלשתינה (ארץ-ישראל), המוכר בעברית בשמות \"המנדט הבריטי\" או פשוט \"המנדט\", היה מנדט (ייפוי כוח, פיקדון) שקיבלה הממלכה המאוחדת מידי מדינות ההסכמה בוועידת סן רמו 1920, וקיבלה לכך תוקף נוסף מידי חבר הלאומים ב-1922. המנדט נועד, בין היתר, על מנת לסייע ליישוב היהודי ולהבטיח הקמת בית לאומי לעם היהודי בארץ ישראל, ברוח הצהרת בלפור ועל פי הנאמר בכתב המנדט. הבריטים שלטו בארץ ישראל מקיץ 1917 ועד חודש מאי 1948.\n\n\"שלטון המנדט\" הוא כינוי מקוצר לתקופת שלטון בריטניה בארץ ישראל, שהחל מתוקף המנדט שקיבלה מחבר הלאומים.\n\"ממשלת המנדט\" היא הממשלה הבריטית שפעלה בארץ מתוקף המנדט שקיבלה מחבר הלאומים, משנת 1923.\n\"תקופת המנדט\" היא התקופה שמכניסת הצבא הבריטי לארץ ישראל בקיץ 1917, ועד לסיום המנדט בחצות הלילה שבין 14 ו-15 במאי 1948.\nשטח המנדט מנהר הירדן ועד לים התיכון הוא 25,585.3 קילומטרים רבועים.\nפלשתינה (א\"י) הוא השם הרשמי בעברית של הישות המדינית שהייתה בארץ ישראל המערבית תחת שלטון המנדט. באופן בלתי רשמי, מוכרת גם כ\"ארץ ישראל המנדטורית\".",
    "pageid": 114247
  },
  {
    "title": "הפרעה טורדנית-כפייתית",
    "extract": "הפרעה טורדנית-כפייתית או טורדנות כפייתית (באנגלית: Obsessive–compulsive disorder; או בקיצור: OCD) היא הפרעה נפשית המאופיינת בחוזרניות יום יומית של מחשבות פולשניות והתמודדות איתן כך שהתפקוד היום יומי נפגע קשות – או מהפרעה לקשב בשל המחשבות, או מחרדה מתוכן המחשבות, או מהזמן והאנרגיה שמופסדים מההתמודדות עם המחשבות, או מכל אלה יחדיו.\nבמסגרת ההפרעה, כל מחשבה פולשנית מוגדרת כאובססיה, גורמת הסחה ואולי גם חרדה ומצריכה ביצוע פעולה מסוימת כמו זימון מחשבה נגדית (מחשבה המבטלת לוגית את המחשבה הקודמת או מתעלמת ממנה) ו\\או ביצוע פעולה מרחבית מסוימת כמו התוודות בקול רם מול אדם קרוב על תוכן המחשבה ועל ביטולה או ניקיון או טהרה מספר פעמים או כמו פתיחה וסגירה של דלת מספר פעמים עד שמורגש שהיא נסגרה \"טוב\" ועוד; כל פעולה כזו מוגדרת כקומפולסיה ומטרתה להפסיק את ההסחה ואולי גם את החרדה.\nכל אדם סובל לעיתים ממחשבות פולשניות והוא בדרך כלל גם יכול לבטל אותן עם מחשבה נגדית או להתעלם מהן אבל כאשר מחשבות פולשניות הופכות אובססיביות, כלומר מתרחשות באופן יום יומי, לפחות שעה ביום או ברוב היום ופוגעות בתפקוד הכללי ואף ביכולתו להתפרנס ובמיוחד אם מחשבות אלה הן על פגיעה בעצמי או באחר (גם אם פגיעה כזו לא מתרחשת כלל והמחשבה עליה מבוטלת במחשבה נגדית פעם אחר פעם) הוא חווה הפרעה טורדנית-כפייתית במסגרתה הוא מפסיד כמות גדולה של זמן ואנרגיה בשל האובססיות והקומפולסיות או בשל החרדה הכבדה בהיעדר הקומפולסיות אשר יכולה לגרום סיבוכים רפואיים.\nהפרעה טורדנית-כפייתית שבה קורים התקפי אובססיות חריפים ושאינה מטופלת כיאות יכולה להוביל להתקפי פאניקה, דיכאון קליני ועוד ואף לדחפים אובדניים וניסיונות התאבדות ובמקרים כאלה היא מצריכה טיפול מיידי והשגחה מתמדת על הסובל – השגחה שלעיתים רק בית חולים פסיכיאטרי יכול לספק.\nהגורמים להפרעה טורדנית-כפייתית הם נושא שנוי במחלוקת אך ישנה הסכמה שהם קשורים לחוסר איזון כימי במוח שמקורו יכול להיות תרופתי (תרופות מסוימות יכולות לגרום להפרעה טורדנית-כפייתית כתופעת לוואי שלהן). מצב זה יכול להיות מוחרף ממצבים כמו פוסט טראומה או בדידות או חוסר תעסוקה או היעדר עקרונות קוגניטיביים (עקרונות חשיבה) שיכולים למנוע מההפרעה להפריע באופן משמעותי למהלך החיים.\nטיפול נפוץ להפרעה טורדנית-כפייתית יכול להיות מושג בעזרת טיפול קוגניטיבי-התנהגותי (CBT) שמטרתו, לכל הפחות, ללמד עקרונות קוגניטיביים שנועדו לעזור בהתמודדות עם האובססיות, או בעזרת טיפול תרופתי או בעזרת שילוב של שניהם.\nבבתי חולים פסיכיאטריים בהם הטיפול הוא בדרך כלל משולב (CBT ותרופות), לעיתים משולב איתם גם טיפול בהבעה ויצירה.\nעם חלוף השנים מתפרסמת בנושא גם יותר ויותר ספרות מחקרית לפיה חסרים תזונתיים בוויטמיני B כגון ויטמין B12 וכן במספר נוטריאנטים נוספים כמו אינוזיטול , יכולים להחריף את הבעיה אם לא לגרום לה ולכן ייתכן ויהיו גם אלמנטים תזונתיים בטיפול.",
    "pageid": 9804
  },
  {
    "title": "הפרעת אישיות נרקיסיסטית",
    "extract": "הפרעת אישיות נרקיסיסטית (באנגלית: Narcisistic Personality Disorder; בראשי תיבות: NPD) היא הפרעת אישיות המתבטאת בדפוס מתמשך של התנהגות חריגה המאופיינת ברגשות מוגזמים של חשיבות עצמית גרנדיוזית, צורך מוגזם בהערצה, ויכולת נמוכה לגלות אמפתיה כלפי אחרים. היא מסווגת ב-DSM 5 באשכול B של הפרעות האישיות. הלוקים בה משקיעים זמן רב בחשיבה ובפנטזיות על השגת כוח, או על השגת הצלחה, או על המראה שלהם, לעיתים תוך ניצול הסובבים אותם. ההתנהגות מתחילה בדרך כלל בבגרות המוקדמת, ומשפיעה על הלוקים בה בכל תחומי החיים. יש להבחין בין נרקיסיזם מהסוג השכיח בגיל הנעורים לבין נרקיסיזם המתאפיין ביכולת הסתגלות מוגבלת ובנוקשות מחשבתית המאפיינת בני נוער שעתידים לפתח את ההפרעה.\nהטיפולים בהפרעה זו לא נחקרו היטב. ההפרעה תוארה לראשונה בשנת 1925 על ידי רוברט ואלדר, והמונח \"הפרעת אישיות נרקיסיסטית\" נטבע לראשונה על ידי היינץ קוהוט בשנת 1968. הביטוי \"נרקיסיסט\" נתפס כמילת גנאי, והשימוש בו מתייג אנשים באופן שלילי, אף שחלקם יכולים להיות מקסימים, מוכשרים ומצליחים על פי אמות מידה חברתיות.",
    "pageid": 108771
  },
  {
    "title": "השואה",
    "extract": "השואה הייתה שורת מעשי רצח עם ורדיפות אנטישמיות מתוכננות ומאורגנות, שבוצעו כנגד העם היהודי החל מעליית הנאצים לשלטון בגרמניה בתחילת 1933, ובמהלך מלחמת העולם השנייה ועד כניעת גרמניה הנאצית במאי 1945. פשעים אלו נחשבים לרצח העם הגדול בהיסטוריה האנושית. פשעים אלו בוצעו על ידי גרמניה הנאצית בהנהגתו של אדולף היטלר, חברי ותומכי הנאצים, עוזריהם, משתפי פעולה ושלטונות בעלות בריתה ובוצעו בכל שטחי הכיבוש הנאצי ושטחים בשליטת בעלות בריתה של גרמניה הנאצית. כשתכליתם של הפשעים הייתה בהתחלה פגיעה במעמד היהודים וגזלת נכסיהם וזכויותיהם, ובהמשך, בעיצומה של המלחמה, השמדתם השיטתית של כל בני העם היהודי (הפתרון הסופי ל־\"שאלה היהודית\"). מספר הנרצחים היהודים בשואה וכתוצאה ישירה ממנה נאמד בכשישה מיליון.\nהנאצים רצחו גם מיליוני לא־יהודים במלחמת העולם השנייה, בהם צוענים, הומוסקסואלים, גרמנים בעלי מוגבלויות ופגועי נפש, אזרחים פולנים ושבויי מלחמה מברית המועצות, אך המושג \"שואה\" מתייחס בעיקר להשמדת היהודים.",
    "pageid": 589226
  },
  {
    "title": "יאסר ערפאת",
    "extract": "מוחמד יאסר עבד א-רחמן עבד א-ראוף ערפאת אל-קודווה אל-חוסייני (בערבית: محمد ياسر عبد الرحمن عبد الرؤوف عرفات القدوة الحسيني, נודע גם בכינוי אבו עמאר, أبو عمار; 24 באוגוסט 1929 (מצרים) – 11 בנובמבר 2004 (צרפת)) היה יושב ראש הארגון לשחרור פלסטין (אש\"ף), נשיא הרשות הפלסטינית וממנהיגי הפלסטינים, שהנהיג מדיניות של מלחמה בישראל באמצעות פיגועי טרור פלסטיני ולוחמת גרילה שבהם נרצחו מאות ישראלים. בשנת 1993 חתם על הסכמי אוסלו עם יצחק רבין, מעשה שבגינו הוענק לו פרס נובל לשלום.",
    "pageid": 880
  },
  {
    "title": "יוסף חדאד",
    "extract": "יוּסֵף חדאד (בערבית: يوسف حداد; נולד ב-3 בספטמבר 1985) הוא ערבי-ישראלי נוצרי, פעיל הסברה ישראלית, עיתונאי, פעיל חברתי במגזר הערבי בישראל, אושיית רשת ומנכ\"ל עמותת \"ביחד – ערבים זה לזה\" הפועלת לחיבור החברה הערבית לחברה הישראלית. נכה צה\"ל ממלחמת לבנון השנייה.",
    "pageid": 1635599
  },
  {
    "title": "יחידת מיתר",
    "extract": "יחידת מיתר (יחידה 427) היא יחידה מובחרת באוגדה 98. בעבר הייתה יחידה מטכ\"לית (יחידת מגלן התפתחה מתוכה). כיום, היחידה בעלת ייעוד מסווג בעולמות איסוף מודיעין מעבר לקווי אויב והשמדת מטרות איכות בעומק שטח האויב.",
    "pageid": 444755
  },
  {
    "title": "יחסי אישות (הלכה)",
    "extract": "יחסי אישות (או בלשון חז\"ל: תשמיש המיטה) בהלכה הם אוסף הכללים והחוקים בהלכה היהודית הנוגעים לקיום יחסי מין.\nבהלכה ישנה הדרכה מפורטת לגבי האופן שבו יש לקיים יחסי אישות, כולל התייחסות למקום, לתדירות, לעיתוי, וכן לדיבור, למחשבה ולכוונה בשעת קיום היחסים.\nאיש ואישה נשואים מחויבים זה לזה לקיום יחסי אישות, חוץ מזמן הנידה שבו הם אסורים זה על זה. תדירות חובת קיום היחסים בהלכה נקבעת באופן המותאם למצבם של בני הזוג. בהלכה ישנן דוגמאות הקובעות פרקי זמן של בין אחת ליום ועד אחת לחצי שנה, לפי עיסוקו של הבעל. מחויבותו של הבעל לקיום היחסים מכונה מצוות עונה, אך לפי הפסיקה די בכוונתו לשמח את אשתו באמצעות יחסי המין כדי להפוך אותם לדבר מצווה.\nחלק מהיהדות רואה את התשוקה ואת ההנאה ביחסי אישות כמרכיבים חיוביים, ובלבד שהשימוש בהם ייעשה גם לשם מצווה. השקפה זו נובעת מתוך גישה של קידוש החומר כשהוא נעשה בכוונה נכונה ובאופן של קדושה וצניעות. עם זאת, זרם שני ביהדות התנגד להפרזה ביחסי אישות ואפילו המותרים, והדבר התבטא בדברי הרמב\"ן שכינה את ה\"שטוף בזימת אשתו\" ומפריז בקיום יחסי אישות \"נבל ברשות התורה\".\nישנם הוגים הקושרים את יחסה של היהדות למין ליחסה לצרכים גופניים בכלל, כגון אכילה, שתייה וכדומה. הרמב\"ם כותב כי האדם צריך לכוון כל מעשיו לידיעת הבורא ועבודתו, ובפרט שהאכילה, השתייה ואף הבעילה ייעשו לשם בריאות הגוף והנפש כאמצעי לעבודת הבורא, כמאמר הפסוק: \"צדיק אוכל לשובע נפשו\".",
    "pageid": 454125
  },
  {
    "title": "יערה זרד",
    "extract": "יערה זרד (נולדה ב-14 באפריל 1988) היא עיתונאית, מגישת טלוויזיה ושדרנית רדיו ישראלית.",
    "pageid": 1860796
  },
  {
    "title": "כראמל (סדרת טלוויזיה)",
    "extract": "כראמל היא סדרת טלוויזיה לילדים ונוער, המבוססת על סדרת הספרים המצליחה של מאירה ברנע-גולדברג, \"כראמל\". הסדרה שודרה לראשונה ב־2 בינואר 2022 בערוץ כאן חינוכית.\nהעונה הראשונה עלתה ב־2 בינואר 2022, והעונה השנייה עלתה ב־5 בפברואר 2023. ב־18 בפברואר 2024 עלתה העונה השלישית של הסדרה. ב־9 בספטמבר 2023 עלתה העונה הראשונה לשידור בנטפליקס.\nביולי 2024 החלו צילמי העונה הרביעית.[דרוש מקור]",
    "pageid": 2029356
  },
  {
    "title": "מאיר שלו",
    "extract": "מאיר שלו (29 ביולי 1948 – 11 באפריל 2023) היה סופר, עיתונאי, מחזאי ופובליציסט ישראלי, כתב רומנים מהווי ארץ ישראל וספרי ילדים, ובעל טור שבועי בעיתון \"ידיעות אחרונות\". ספריו זכו להצלחה גדולה, תורגמו לכעשרים שפות, והוא נחשב לאחד הסופרים הישראלים הנקראים ביותר.\n\n",
    "pageid": 11659
  },
  {
    "title": "מבצע אנטבה",
    "extract": "מבצע אנטבה או מבצע יונתן (שם המבצע שנקבע בצה״ל היה \"כדור הרעם\") הייתה פעולת פשיטה צבאית שביצע צה\"ל באוגנדה במוצאי שבת, אור ליום ראשון, 4 ביולי 1976 (ו' בתמוז ה'תשל\"ו), במטרה להציל 105 נוסעים יהודים, ישראלים ואנשי צוות מטוס אייר פראנס, שנחטפו על ידי טרוריסטים גרמנים ופלסטינים, במהלך טיסתם מישראל לצרפת. למרות התבצרותם של החוטפים במדינה עוינת, כמעט כל החטופים חולצו בשלום. במהלך המבצע נהרגו שלושה בני ערובה וכן מפקד סיירת מטכ\"ל, סגן אלוף יוני נתניהו, ובעקבות זאת נקרא המבצע על שמו.",
    "pageid": 7795
  },
  {
    "title": "מבצע עופרת יצוקה",
    "extract": "מבצע עופרת יצוקה היה מבצע צבאי רחב-היקף, שהוביל צה\"ל ברצועת עזה בין 27 בדצמבר 2008 (שבת, ל' בכסלו תשס\"ט) ל-18 בינואר 2009 (יום ראשון, כ\"ב בטבת תשס\"ט), בעקבות ירי רקטות מהרצועה על אזרחים ויישובים במערב הנגב. מטרתו הייתה \"לפגוע קשה בממשלת חמאס על מנת לגרום למציאות ביטחונית טובה יותר לאורך זמן סביב רצועת עזה, תוך חיזוק ההרתעה וצמצום ירי הרקטות ככל שניתן\". בסופו של דבר הוגדרו שלושה יעדים למבצע: הראשון — ליצור רגיעה ביטחונית שתשרוד לאורך זמן; השני — למנוע את יכולת חמאס להתחמש; והשלישי — להחזיר את החייל החטוף גלעד שליט. יעד זה הוגדר, ולא חד-משמעית, רק לקראת סוף המבצע. ב-17 בינואר, לאחר 22 ימי לחימה, הכריזה ישראל על הפסקת אש חד-צדדית, שנכנסה לתוקפה למחרת בשעה 2 לפנות בוקר, וכוחותיה החלו לצאת בהדרגה מהרצועה וסיימו את יציאתם ב-21 בינואר.\nשם המבצע, שהחל במהלך חג החנוכה, לקוח מהשיר \"לכבוד החנוכה\", של חיים נחמן ביאליק.\nהמטרה העיקרית של המבצע, בהמשך לועידת אנאפוליס, הייתה חיסול שלטון החמאס בעזה והעברת השלטון לרשות הפלסטינית. אבל, המטרה של חיסול החמאס לא הושגה וכתוצאה מכך הרשות הפלסטינית לא הסכימה לקבל לידיה את השלטון בעזה. מאותה סיבה, במלחמת חרבות ברזל ב-2024, הוצע לרשות הפלסטינית לקבל לידיה את השליטה על מעבר רפיח, אך אבו-מאזן סירב שכן חמאס לא חוסל וזה מה שהיה יכול להביא למלחמת דמים בין הפלגים.",
    "pageid": 620675
  },
  {
    "title": "מונקו",
    "extract": "נסיכות מונקו (בצרפתית: Principauté de Monaco, קרי: \"פְּרַנְסִיפּוֹטֶה דה מונקו\", במונגאסקית: Principatu de Munegu) היא נסיכות המהווה עיר-מדינה באירופה. מונקו שוכנת בריביירה הצרפתית, בקרבת הגבול של צרפת עם איטליה. העיר העתיקה של מונקו ואזורים שנבנו בתקופות מאוחרות יותר נכללים בטריטוריה של מונקו. מונקו נחשבת לאחת המדינות העשירות בעולם, התוצר הלאומי לנפש בה הוא מהגבוהים בעולם וכך גם אחוז המיליונרים מבין תושבי המדינה.\nמונקו נמצאת במקום השני בעולם (אחרי קריית הוותיקן) ברשימת המדינות העצמאיות בעלות השטח הקטן ביותר. תחום שיפוטה משתרע על פני 2.02 קילומטר רבוע בלבד, ונכון לשנת 2022 היא מדורגת במקום השני בעולם בצפיפות אוכלוסין: עם אוכלוסייה של 39,700 תושבים הצפיפות בה היא כ-20,000 נפש לקמ\"ר.\nמונקו חברה באו\"ם (החל מ-1993) ובמועצת אירופה (החל מ-2004). היא אינה חלק מהאיחוד האירופי, אך בעלת הסכם מכסים עם צרפת. ההילך החוקי בה הוא האירו, על פי הסכם עם האיחוד האירופי. היא חברה דה פקטו באמנת שנגן.",
    "pageid": 19120
  },
  {
    "title": "נג'יב מיקאתי",
    "extract": "מוחמד נג'יב עזמי מיקאתי (בערבית: محمد نجيب عزمي ميقاتي; נולד ב-24 בנובמבר 1955) הוא ראש ממשלת לבנון. מיקאתי הוא גם איש עסקים ומייצג את מחנה ה-8 במרץ.",
    "pageid": 378387
  },
  {
    "title": "ניר צוק (יזם)",
    "extract": "ניר צוק (נולד ב-1971 ברחובות) הוא יזם ישראלי בתחום אבטחת המידע, ממקימי חברת \"OneSecure\" (שנרכשה על ידי חברת נטסקרין ואחר כך על ידי ג'וניפר נטוורקס) ופאלו אלטו נטוורקס (אשר הוא משמש כ-CTO שלה), המפתחת קו מוצרי Firewall (חומת אש). צוק הוא אחד האנשים העשירים בישראל, עם הון עצמי של כ-750 מיליון דולר.",
    "pageid": 1252985
  },
  {
    "title": "נמרוד קרביצקי",
    "extract": "נמרוד קרביצקי (נולד ב-29 בנובמבר 1998) הוא לוחם טאקוונדו ישראלי, סגן אלוף אירופה במשקלים אולימפיים (סרייבו 2020) (צר'), וזוכה מדליית ארד באליפויות אירופה במשקלים אולימפיים בדבלין (2019) ובמנצ'סטר (2022) במשקל של עד 68 ק\"ג.",
    "pageid": 1920447
  },
  {
    "title": "עמרי גאנדלמן",
    "extract": "עֹמרי גאנדלמן (נולד ב-16 במאי 2000) הוא כדורגלן ישראלי המשחק בעמדת הקשר בגנט מליגת העל הבלגית ובנבחרת ישראל.",
    "pageid": 1906383
  },
  {
    "title": "פוארטו ריקו",
    "extract": "פוארטו ריקו (בספרדית: Puerto Rico) הוא אי בים הקריבי בקבוצת האנטילים הגדולים, המהווה טריטוריה ומדינת חסות של ארצות הברית. לפוארטו ריקו ממשל עצמי נרחב ותושביה הם אזרחי ארצות הברית. מבחינה תרבותית שייכת פוארטו ריקו לארצות אמריקה הלטינית.",
    "pageid": 10610
  },
  {
    "title": "צביקה פוגל",
    "extract": "צביקה פוגל (נולד ב-3 בנובמבר 1956) הוא חבר הכנסת ה-25 מטעם מפלגת \"עוצמה יהודית\" ויו\"ר הוועדה לביטחון לאומי. תת-אלוף במילואים, שכיהן בין היתר כמפקד עוצבות בחיל התותחנים וראש מטה פיקוד הדרום. בנוסף, שימש ראש המועצה הממונה בטובא-זנגרייה.",
    "pageid": 925669
  },
  {
    "title": "קיילב דרסל",
    "extract": "קיילב רמל דרסל (באנגלית: Caeleb Remel Dressel; נולד ב-16 באוגוסט 1996) הוא שחיין אמריקאי, האלוף האולימפי (טוקיו 2020) במשחים ל-50 מטר חופשי, ל-100 מטר חופשי ול-100 מטר פרפר, בעל 8 מדליות זהב אולימפיות מ-3 אולימפיאדות (ריו דה ז'ניירו 2016, טוקיו 2020 ופריז 2024). אלוף העולם בעל 16 מדליות, מהן 14 זהב ו-2 כסף, מדורג שלישי בכל הזמנים, אחרי מייקל פלפס וראיין לוכטה האמריקאים. הוא שיאן העולם במשחים ל-100 מטר פרפר, ל-50 מטר חופשי (בריכת 25 מטר), ל-100 מטר פרפר (בריכת 25 מטר) ובמשחה ל-100 מטר מעורב אישי (בריכת 25 מטר). הוא אלוף העולם במשחים ל-50 מטר חופשי, 100 מטר חופשי, 50 מטר פרפר ו-100 מטר פרפר. \nדרסל זכה ב-7 מדליות זהב באליפות העולם (בודפשט 2017) והיה לשחיין המצטיין באליפות והשווה את שיא מדליות הזהב באליפות אחת של מייקל פלפס (מלבורן 2007) וזכה ב-8 מדליות נוספות באליפות העולם (קוואנגג'ו 2019), מהן 6 זהב ו-2 כסף. \nנוסף לכך, הוא מחזיק בשיאי העולם במשחים ל-50 יארד חופשי, 100 יארד חופשי, 100 יארד פרפר ו-200 יארד מעורב אישי.",
    "pageid": 1376517
  },
  {
    "title": "קפיצות (התעמלות)",
    "extract": "קפיצות (נקרא גם סוס קפיצות ושולחן קפיצות; באנגלית: Vault - פירוש קימור או קשת) הוא אחד המכשירים בספורט התעמלות מכשירים לגברים ונשים. הקיצור המשמש לסימון התרגיל במכשיר (scoring abbreviation) הוא VT.",
    "pageid": 1011988
  },
  {
    "title": "רואן אטקינסון",
    "extract": "רואן בסטיאן אטקינסון (באנגלית: Rowan Sebastian Atkinson; נולד ב-6 בינואר 1955) הוא שחקן, קומיקאי ותסריטאי אנגלי. ידוע בעיקר בשל תפקידיו בסדרות הקומיות \"מיסטר בין\" ו\"הפתן השחור\". אטקינסון זכה להכרה ציבורית ראשונה בתוכנית המערכונים \"מבט הפוך\" (1979–1982) ובשל השתתפותו בסדרת מופעי הצדקה \"The Secret Policeman's Ball\" משנת 1979. הוא הופיע גם בתוכנית \"הקו הכחול הדק\" (1995–1996).\nהוא דורג ב\"אובזרבר\" כאחד מ-50 השחקנים המצחיקים בתולדות הקומדיה הבריטית וכאחד מ-50 הקומיקאים הטובים בכל הזמנים, בסקר שנערך ב-2005 בין קומיקאים. הוא אף זכה להצלחה קולנועית בסרטי מיסטר בין \"בין\" ו\"החופשה של בין\" ובסרטים \"ג'וני אינגליש\", \"ג'וני אינגליש חוזר\" ו\"ג'וני אינגליש מכה שנית\".",
    "pageid": 101178
  },
  {
    "title": "ריבית פריים",
    "extract": "ריבית הפריים (באנגלית: Prime Rate) היא הריבית המשמשת כבסיס לתמחור עסקאות פיננסיות מסוגים שונים כגון הלוואות ופקדונות, אותה קובע כל בנק עבור עיסקות המבוצעות על ידו. ריבית הפריים היא נגזרת של הריבית שנקבעת על ידי הבנק המרכזי, בתוספת מרווח מסוים.\nשיעורי הריבית אותם גובה הבנק מלקוחותיו בגין הלוואות שניתנות להם הן ריבית פריים בתוספת מרווח (\"פריים פלוס %x״). המרווח נקבע ככלל על פי טיב הלקוח והסיכון שהבנק נוטל בהענקת ההלוואה. שיעורי הריבית אותם משלם הבנק בגין פקדונות הן ריבית הפריים בניכוי מרווח מסוים (\"פריים מינוס %x״). תוספות הריבית עשויות להיות מושפעות גם מאופי האשראי, טיב הלקוח, והלימות ההון של הבנק.",
    "pageid": 358016
  },
  {
    "title": "רעות אלוש",
    "extract": "רעות אלוש (נולדה ב-26 בנובמבר 1990) היא שחקנית ישראלית.",
    "pageid": 1689707
  },
  {
    "title": "שלומי בינדר",
    "extract": "שלומי בינדר (נולד בפברואר 1975) הוא קצין בצה\"ל בדרגת אלוף, העתיד להיכנס לתפקיד ראש אגף המודיעין. בתפקידו האחרון שימש כראש חטיבת המבצעים. בין תפקידיו הקודמים שירת כמפקד עוצבת הגליל, מפקד חטיבת גולני, מפקד סיירת מטכ\"ל ומפקד יחידת אגוז.",
    "pageid": 1409862
  },
  {
    "title": "שני (יישוב)",
    "extract": "שָׁנִי (לִבְנָה) הוא יישוב קהילתי שחלקו התנחלות בחבל יתיר שבדרום הר חברון. היישוב הוא בעל אופי חילוני.",
    "pageid": 96670
  },
  {
    "title": "תפילת הדרך",
    "extract": "תפילת הדרך היא תפילה שתיקנו חז\"ל לומר בעת יציאתו של האדם לדרך, ועיקר עניינה הוא, בקשת האדם מהאלוהים שישמור עליו מן הסכנות האורבות לו בדרכו.",
    "pageid": 510841
  },
  {
    "title": "תת-אלוף",
    "extract": "",
    "pageid": 140671
  },
  {
    "title": "פורטל:תנ\"ך/ציטוט נבחר/אוסף ציטוטים",
    "extract": "",
    "pageid": 559966
  },
  {
    "title": "29 ביולי",
    "extract": "29 ביולי הוא היום ה-210 בשנה (211 בשנה מעוברת). עד לסיום השנה, נשארו עוד 155 ימים.",
    "pageid": 2599
  },
  {
    "title": "אדון עולם",
    "extract": "אֲדוֹן עוֹלָם הוא פיוט המופיע בסידורי רבות מקהילות ישראל בטרם תפילת שחרית. המשקל הערבי מחזק את ההשערה ששיר זה חובר בימי הביניים, וסביר שנכתב בספרד או באיטליה. המחבר אינו ידוע, וחלק מהאחרונים ייחסוהו לרב שרירא גאון, לרב האי גאון, או לרב שלמה אבן גבירול. הפיוט נמצא לראשונה בסידור בן המאה ה־13, ועל־כן המחקר דחה השערות אלו.",
    "pageid": 318141
  },
  {
    "title": "אדר גיציס",
    "extract": "אדר גיציס (נולד ב-30 בינואר 2000) הוא עיתונאי ישראלי המשמש כתב חברת החדשות של ערוץ 12 באזור חיפה והגליל ומסקר את אזור הצפון בתחנת הרדיו גלי צה\"ל.",
    "pageid": 2185174
  },
  {
    "title": "אוכלוסייה",
    "extract": "אֻכְלוּסִיָּה או אֻכְלוּסִין (מיוונית: ὄχλος – המון אדם) היא כלל התושבים במקום מוגדר (מדינה, אזור, עיר) ובזמן מוגדר. האוכלוסייה של כדור הארץ היא כ־8 מיליארד, ובשנים האחרונות אוכלוסיית העולם גדלה מדי דקה בכ־160 איש בקירוב.\nלעיתים מורחב השימוש במילה זו לאוכלוסייה שאינה של אנשים, למשל אוכלוסיית הנמרים בנגב. לעיתים מצומצמת משמעות המילה כך שהיא אינה מתייחסת לכל האנשים במקום מסוים, אלא לחלק מסוים של האנשים, למשל אוכלוסיית הרווקות בתל אביב.\nהאוכלוסייה נחקרת מנקודות מבט מגוונות. דמוגרפיה עוסקת בדינמיקה של אוכלוסיית האדם, כלומר השינויים החלים בה בהתאם למאפיינים שונים, כגון מין, גיל, השכלה, גזע וכו׳. היבטים אחרים של האוכלוסייה נחקרים במסגרת הסוציולוגיה, הכלכלה והגאוגרפיה. מידע רב על אודות האוכלוסייה במדינת ישראל מסופק על ידי הלשכה המרכזית לסטטיסטיקה.\nצפיפות האוכלוסייה משקפת את מספר הפרטים באוכלוסייה ליחידת שטח.",
    "pageid": 6360
  },
  {
    "title": "אולימפיאדת אתונה (1896)",
    "extract": "אולימפיאדת אתונה (1896) היא האולימפיאדה הראשונה בעת החדשה. אלה היו המשחקים האולימפיים הראשונים מאז נאסר קיום המשחקים האולימפיים העתיקים בשנת 393. המשחקים נערכו מיום שני, 6 באפריל ועד יום רביעי, 15 באפריל 1896. 241 ספורטאים גברים מ-14 מדינות התחרו במשחקים, ללא השתתפות של נשים.\nב-23 ביוני 1894, בכינוס של אנשי חינוך גופני ביוזמתו של הברון פייר דה קוברטן, הוחלט על הקמת הוועד האולימפי הבינלאומי וקיום האולימפיאדה הראשונה באתונה ב-1896. היוונים היו חסרי ניסיון בארגון אירועים ספורטיביים גדולים וגם סבלו מבעיות כספיות, אך למרות קשיים אלו, כל המתקנים והסידורים הלוגיסטיים היו מוכנים בזמן לפתיחת המשחקים.\nלמרות מספר המשתתפים באולימפיאדה, שהיה קטן מהמצופה, היה זה אירוע הספורט הגדול ביותר שידע העולם עד אז. רבים מספורטאי הצמרת של העולם לא הגיעו למשחקים האולימפיים, וכך, הצליחו ספורטאים יוונים לזכות בהישגים והביאו להצלחת ולאהדת המשחקים מצד הציבור היווני. הישג השיא של ספורטאי יווני באולימפיאדה זו היה זכייתו של ספירידון לואיס בריצת המרתון. האלוף הראשון באולימפיאדה היה האתלט האמריקאי ג'יימס קונולי, שזכה בתחרות הקפיצה המשולשת.\nלאחר האולימפיאדה, הגישו מלך יוון גאורגיוס הראשון ומספר ספורטאים אמריקאים עצומה בעד אירוח כל האולימפיאדות הבאות באתונה. דה קוברטן והוועד האולימפי הבינלאומי התנגדו נמרצות להחלטה זאת. בסופו של דבר, המשחקים האולימפיים 1900 נערכו בפריז, והאולימפיאדה לא חזרה לאתונה עד המשחקים האולימפיים בשנת 2004.",
    "pageid": 91987
  },
  {
    "title": "אולימפיאדת ברצלונה (1992)",
    "extract": "אולימפיאדת ברצלונה (1992) היא האולימפיאדה ה-25 בעת החדשה. היא נמשכה 16 ימים מ-25 ביולי עד 9 באוגוסט 1992. השתתפו בתחרויות 9,356 ספורטאים מ-169 מדינות.",
    "pageid": 89004
  },
  {
    "title": "אחת שיודעת",
    "extract": "אחת שיודעת (באנגלית: Gossip Girl) היא סדרת נעורים אמריקאית המבוססת על סדרת ספרים בעלת אותו שם מאת ססילי וון זיאגסר. הסדרה נוצרה על ידי ג'וש שוורץ וסטפני סאבאג', ושודרה לראשונה ברשת The CW ב-19 בספטמבר 2007. הסדרה כוללת שש עונות. הסדרה מסופרת על ידי בלוגרית המכונה \"אחת שיודעת\", אותה מדבבת קריסטן בל, וסובבת סביב חייהם של קבוצת צעירים עשירים באפר איסט סייד, ניו יורק. ב־2021 יצאה סדרת המשך המתרחשת באותו עולם אך עם דמויות ראשיות אחרות.",
    "pageid": 642613
  },
  {
    "title": "איסלנד",
    "extract": "איסלנד (באנגלית : Iceland, באיסלנדית: Ísland) היא מדינת אי בצפון האוקיינוס האטלנטי הממוקמת בין גרינלנד, נורווגיה וסקוטלנד, צפון מערבית לאיי פארו. המדינה שוכנת על אי מרכזי ומספר איים סמוכים. צפיפות האוכלוסייה בה היא מהקטנות בעולם הואיל ושטחה 103,000 קמ\"ר, אך נכון לשנת 2019 האוכלוסייה מונה כ־375,780 נפש בלבד, מחציתה מתרכזת בעיר הבירה רייקיאוויק.\nבשנים האחרונות נהנית איסלנד מגידול האוכלוסין הגבוה ביותר באירופה, בעיקר בשל כניסת מהגרים המהווים כ־7% מאוכלוסייתה (2015), רובם מנורווגיה. האי איסלנד הוא חלק מהרכס המרכז־אטלנטי שנקודתו הגבוהה ביותר היא הר קְוואנַדַלְסְנְיוּקוּר (Hvannadalshnjúkur) אשר גובהו 2,111 מטר מעל פני הים. 11% משטח האי מכוסה בקרחונים ובהם קרחון ואטנאייקוטל, הקרחון הגדול באירופה. באי פעילות געשית וגאותרמית רבה המספקת אנרגיה זולה ונקייה.\nאיסלנד חברה בנאט\"ו על אף שלה עצמה אין צבא קבע.",
    "pageid": 16887
  },
  {
    "title": "אמיר אביבי",
    "extract": "אמיר אביבי (נולד ב-16 באפריל 1969) הוא קצין צה\"ל במילואים בדרגת תת-אלוף. שירת כסגן צבאי למבקר מערכת הביטחון, מפקד בית הספר להנדסה צבאית, מפקד חטיבת שגיא וראש לשכת הרמטכ\"ל משה יעלון. מייסד תנועת \"הביטחוניסטים\".",
    "pageid": 1361996
  },
  {
    "title": "אסון צ'רנוביל",
    "extract": "אסון צֶ'רנוֹבִּיל הוא תאונה גרעינית, החמורה ביותר מאז החל העולם להשתמש באנרגיה גרעינית. יש הטוענים כי זהו האסון האקולוגי החמור ביותר של המאה ה-20. האסון דורג בדרגה 7, הדרגה החמורה ביותר של הסולם הבינלאומי לאירוע אטומי ורדיולוגי של הסוכנות הבינלאומית לאנרגיה אטומית.\nהתאונה התרחשה ב-26 באפריל 1986 בשעה 01:23 לפנות בוקר בתחנת הכוח הגרעינית צ'רנוביל, בצפון מערב אוקראינה, כ-16 ק\"מ מהגבול עם בלארוס, בזמן ששתי המדינות היו חלק מברית המועצות. הכור נבנה בסמוך לעיר פריפיאט, כ-18 ק\"מ מהעיר צ'רנוביל וכ-110 ק\"מ מקייב. האסון אירע כתוצאה משילוב בין כשל תכנוני ידוע של מנגנון הדממת הכור 'AZ-5' שדוח בעיניינו נגנז לבין רשלנות במהלך ניסוי כושל שיצר עלייה חריגה בטמפרטורה של ליבת הכור אשר גרמה להתכתה ולפריצת מעטפת ההגנה שלה, תוך שהיא מפיצה חומרים רדיואקטיבים לסביבה. הענן הרדיואקטיבי שנוצר כתוצאה מהפיצוץ האדיר הורכב בעיקר מגרעינים מעוררים של אטומי יוד וצסיום והתפשט כמעט בכל שטחה של אירופה והיווה אסון פתע רב-נפגעים.\nתושבים ברדיוס של כ-30 ק\"מ מהכור פונו, בעוד שכ-600 אלף אנשים (שכונו ליקווידיטורים) הועסקו, בעיקר בכפייה או במסגרת השירות הצבאי, בניקוי ופינוי האזורים הנגועים בקרינה, רבים מהם ללא אמצעי מיגון מספקים. כתוצאה ישירה מהאסון נהרגו 54 בני אדם, רובם עובדי הכור וכוחות הצלה שהגיעו למקום ונפגעו מתסמונת קרינה חריפה. בשנים שלאחר האסון, נצפתה בקרב תושבי אזור האסון עלייה בתחלואה בסרטן (בעיקר סרטן בלוטת התריס) ומחלות נוספות שמקורן בנזקי קרינה. עם זאת לגבי שיעור התמותה שניתן לקשרה ישירות לנזקי הקרינה, הדעות חלוקות. על פי ההערכות של ארגון הבריאות העולמי, עד שנת 2005 נקשרו ישירות לקרינה מהאסון כ-50 מקרי מוות, ובעשרות השנים הבאות צפויים עוד כ-4,000 מקרי מוות. לעומת זאת, על פי ההערכות של ארגון גרינפיס, צפויים מקרי המוות הנובעים מהאסון להסתכם ל-93,080. עד היום נשארו אזורים רבים נגועים בקרינה רדיואקטיבית בדרגה נמוכה וניתן לסייר בכולם באמצעות מדריך ייעודי.\nהאסון העלה לסדר היום את המחיר הסביבתי של השימוש באנרגיה גרעינית ואת הפיקוח על כורים כאלו. בהתאם להחלטת האומות המאוחדות, 26 באפריל הוכרז כיום לציון אסון צ'רנוביל.",
    "pageid": 14055
  },
  {
    "title": "אפריקה",
    "extract": "אפריקה היא היבשת השנייה בשטחה ובגודל אוכלוסייתה אחרי אסיה. היבשת משתרעת על שטח של 30,244,050 קמ\"ר (כולל האיים הסמוכים לה), שהם כ-20.4% משטח היבשה של כדור הארץ. באפריקה מתגוררים (נכון ל-2020) יותר מ-1.3 מיליארד תושבים ב-61 טריטוריות ואזורים (כולל האיים), שהם כמעט 16% מאוכלוסיית כדור הארץ. מצפון ליבשת נמצא הים התיכון, צפון מזרחה מוקף על ידי תעלת סואץ, ים סוף וחצי האי סיני, מדרום-מזרחה נמצא האוקיינוס ההודי, וממערבה — האוקיינוס האטלנטי. אם אין מונים את הסהרה המערבית שהיא אזור שנוי במחלוקת, יש באפריקה 54 מדינות, כולל האי מדגסקר ועוד מספר איים שלרוב נחשבים לחלק מהיבשת.\nרוב מוחלט של החוקרים כיום סובר שאפריקה היא מקום מוצאם האבולוציוני של ההומינינים, של סוג האדם ושל האנושות בת ימינו. ראיות לכך הן התגליות הרבות, בעיקר במזרחה ובדרומה של היבשת, של מאובני הומינינים קדומים מתקופות של עד 7 מיליון שנים לפני זמננו, כמו סהלאנתרופוס צ'אדנסיס, ארדיפיתקוס רמידוס ומיני אוסטרלופיתקוס; של מאובני מיני אדם מתקופות של עד 2.5 מיליון שנה לפני זמננו, כמו הומו הביליס, הומו רודולפנסיס והומו ארגסטר; ואף מאובני האדם הנבון מתקופה של עד 200 אלף שנה לפני זמננו. גם תגליות גנטיות כמו חוה המיטוכונדרית ואדם כרומוזום Y תומכות במוצאה האפריקאי של האנושות.",
    "pageid": 319899
  },
  {
    "title": "בלסינג אפריפה",
    "extract": "בְּלֵסִינְג אַקְוָסִי אַפְרִי֫פָה (נולד ב-26 באוקטובר 2003) הוא אתלט ישראלי, אלוף העולם לנוער עד גיל 20 (קאלי 2022) ואלוף אירופה עד גיל 23 (אספו 2023) בריצת 200 מטר, חמש פעמים ברציפות אלוף ישראל (2020–2024) בריצת 100 מטר ובריצת 200 מטר, שיאן אירופה לנוער ושיאן ישראל בריצת 200 מטר. הוא הנער הרביעי בהיסטוריה שרץ מתחת ל-20 שניות בריצת 200 מטר, אחרי יוסיין בולט, אריון נייטון ולטסיל טבוגו.\n\n",
    "pageid": 1863669
  },
  {
    "title": "ברום",
    "extract": "ברום (Bromine, מיוונית: βρῶμος (ורוֹמוֹס) = סרחון) הוא יסוד כימי ממשפחת ההלוגנים שסמלו הכימי Br ומספרו האטומי 35.",
    "pageid": 9555
  },
  {
    "title": "ברכת הגומל",
    "extract": "בִּרְכַּת הַגּוֹמֵל היא ברכת שבח לה' על טובה שגמל למברך, שאותה מברך אדם שהיה בסכנת חיים או בסכנה משמעותית אחרת וניצל ממנה.",
    "pageid": 344331
  },
  {
    "title": "גילי כהן (ג'ודוקא)",
    "extract": "גילי כהן (נולדה ב-19 ביוני 1991) היא ג'ודוקא עבר ישראלית אשר התחרתה בקטגוריית המשקל עד 52 ק\"ג, זוכת מדליית ארד באליפות אירופה (2014). מחזיקה ב-5 מדליות בתחרויות גראנד סלאם ו-13 מדליות בתחרויות גראנד פרי, ייצגה את ישראל פעמיים במשחקים האולימפיים בריו 2016 וטוקיו 2020. כמו כן היא 5 פעמים ברציפות אלופת ישראל בג'ודו (2015-2011).",
    "pageid": 1217282
  },
  {
    "title": "דת אתנית",
    "extract": "במדע הדתות, דת אתנית היא דת או אמונה הקשורה בקבוצה אתנית או אתנו-דתית מסוימת. דתות אתניות נבדלות לעיתים קרובות מדתות אוניברסליות כמו הנצרות והאסלאם, שבהן הפצת הדת היא מטרה עיקרית, ולפיכך אינן מוגבלות בהיקף האתני, הלאומי או הגזעי.",
    "pageid": 2276598
  },
  {
    "title": "האימפריה הביזנטית",
    "extract": "האימפריה הרומית המזרחית (ביוונית: Ανατολική Βασιλεία Ῥωμαίων), הידועה יותר בכינוי האנכרוניסטי האימפריה הביזנטית או ביזנטיון, הייתה אימפריה שנוצרה כתוצאה מפיצול האימפריה הרומית בשנת 395, והתקיימה עד נפילתה הסופית של בירתה קונסטנטינופול בידי הטורקים העות'מאנים בשנת 1453.\nבזמן קיומה של האימפריה הביזנטית לא נהגו לכנותה בשם זה. בראשיתה היא נקראה \"רומא\", ואילו בתקופות מאוחרות יותר כינו אותה תושביה בשם \"רומאניה\" ולעצמם קראו \"רומאנים\". המונחים \"ביזנטים\" ו\"האימפריה הביזנטית\" מקורם בשמה של העיר היוונית הקדומה ביזנטיון, ששכנה בעבר במקומה של קונסטנטינופוליס, והם המשמשים היסטוריונים מאז תקופת הרנסאנס, אולם רק באמצע המאה ה-19 נעשה המונח שגור בעולם המערבי.\nהאימפריה הביזנטית, שהתקיימה למעלה מאלף שנה, השפיעה על תולדות מזרח הים התיכון ודרום אירופה ותרמה גם לעיצוב אופייה של מזרח-אירופה. הנצרות האורתודוקסית שקמה באזורים שונים במזרח-אירופה הושפעה רבות מהמודל הביזנטי הנוצרי.",
    "pageid": 17652
  },
  {
    "title": "האינתיפאדה השנייה",
    "extract": "האינתיפאדה השנייה (הקרויה בפי הפלסטינים אינתיפאדת אל-אקצא בערבית: انتفاضة الأقصى; תעתיק מדויק: אנתפאצ'ת אלאקצא) הייתה התקוממות פלסטינית אלימה נגד מדינת ישראל, שהחלה בסוף ספטמבר 2000. היא פרצה בתום שלוש שנים של שקט יחסי בין ישראל והפלסטינים, שהופר באירועי מנהרת הכותל ובאירועי יום הנכבה 2000. הכינוי שניתן על ידי צה\"ל לאירועים אלה (עוד לפני פריצתם) היה \"אירועי גאות ושפל\". כינוי זה נותר קוד פנימי במערכת הביטחון; השם הנהוג בישראל כיום הוא \"האינתיפאדה השנייה\", להבדיל מהאינתיפאדה הראשונה.\nהתקוממות אלימה זו כללה בתחילתה מהומות ופעולות מחאה בדרגות אלימות שונות, אך במהרה הפכו פעולות טרור ולוחמת גרילה לביטויה המרכזי. מאפיין מובהק של הפעילות הפלסטינית במאבק זה היה שימוש נרחב בפיגועי התאבדות נגד אזרחי מדינת ישראל, שהחלו כבר באוקטובר 2000, כחודש לאחר תחילתה והתגברו ככל שנמשכה. תחילתה של האינתיפאדה הובלה על ידי ארגון הפת\"ח, ובהמשך הצטרפו ארגון הג'יהאד האסלאמי והחמאס שהובילו את הפעילות האלימה. את פעולות הטרור נגד הישראלים ביצעו כלל הארגונים הפלסטינים כאשר החמאס היה הדומיננטי שבהם.\nהאינתיפאדה השנייה מוטטה כמעט לחלוטין את הסכם אוסלו מ־1993, והסלימה את הסכסוך לרמה שלא נראתה זה עשרות שנים. במהלכה נמנו אלפי קורבנות בשני הצדדים, הן בקרב הלוחמים והן בקרב האזרחים. האינתיפאדה גרמה גם למיתון בישראל, אשר שיאו היה בשנים 2002 ו-2003 ולפגיעה קשה בכלכלה הפלסטינית.\nנקודת המפנה באינתיפאדה השנייה הייתה מבצע חומת מגן באביב 2002 בו צה\"ל השתלט מחדש על מרכזי הערים הפלסטיניות ומחנות הפליטים ביהודה ושומרון, תוך מעצרם וחיסולם של מאות מחבלים, והחל בפעילות יום-יומית לסיכול הטרור הפלסטיני, בסיוע השב\"כ והימ\"מ. הפעילות הביטחונית, בשילוב בניית גדר ההפרדה ומותו של יאסר ערפאת בסוף 2004, הביאו לדעיכת גל הטרור ביהודה ושומרון.",
    "pageid": 7294
  },
  {
    "title": "האראלד השלישי, מלך נורווגיה",
    "extract": "האראלד השלישי, מלך נורווגיה (נולד כהאראלד סיגורדסון, בנורדית עתיקה: Haraldr Sigurðarson;‏ 1015 – 25 בספטמבר 1066) כונה גם האראלד הארדרדה (harðráði, מילולית: המלך הקשוח, הקפדן), היה מלך נורווגיה בין השנים 1046–1066, וטען לכתר דנמרק עד לשנת 1064, ולכתר אנגליה קודם מותו. קודם לעלייתו לשלטון, האראלד היה בגלות במשך חמש-עשרה שנים ברוס של קייב ובאימפריה הביזנטית כאיש צבא וכשכיר חרב.\nב-1030, כאשר מלאו לו 15 שנים, לחם האראלד בקרב סטיקלסטד יחד עם אחיו-למחצה, אולף האראלדסון (לימים אולף הקדוש). אולף טען לזכותו על לכס המלכות הנורווגי, שאותו הוא איבד למלך דנמרק, קנוט הגדול, שנתיים קודם לכן. אולף והאראלד הובסו בקרב על ידי נאמניו של קנוט והאראלד אולץ לצאת לגלות ברוס של קייב. לפיכך הוא בילה זמן מה בשירות בצבאו של יארוסלאב הראשון, נסיך קייב, בסופו של דבר הגיע לדרגת קפטן, עד שבשנת 1034 לערך הוא עבר לקונסטנטינופול יחד עם חבריו לנשק.\nבקונסטנטינופול הוא הגיע במהרה להיות מפקד המשמר הוורנגי, והשתתף בקרבות בים התיכון, באסיה הקטנה, בסיציליה וייתכן שגם בארץ ישראל, בבולגריה ובקונסטנטינופול עצמה, שם הוא נעשה מעורב בעימותים שושלתיים. האראלד צבר עושר רב במהלך שהותו באימפריה הביזנטית, אותו הוא העביר למשמרת אצל יארוסלב. בסופו של דבר הוא עזב את האימפריה הביזנטית ב-1042 ושב לרוס של קייב כדי להתכונן לטעון לכתר הנורווגי. כפי שנודע לו, בהיעדרו מנורווגיה הושב הכתר הדני מידיהם של הדנים לידי בנו הבלתי חוקי של אולף, מגנוס הטוב.\nב-1046 איחד האראלד את כוחותיו עם יריבו של מגנוס בדנמרק, הטוען לכתר, סוון השני ויצא ברכיבה אל החוף הדני. מגנוס, שלא חפץ להילחם כנגד דודו, הסכים לחלוק את המלוכה עם האראלד, מאחר שהאראלד הסכים לחלוק עמו את עושרו. השלטון המשותף הסתיים באופן פתאומי בשנה שלאחר מכן כאשר מגנוס מת וכך הפך האראלד להיות השליט היחיד של נורווגיה. בתחום מדיניות הפנים ריסק האראלד את כל ההתנגדות מבית והתווה את אחדותה הטריטוריאלית של נורווגיה תחת ממשל מרכזי. תקופת מלכותו של האראלד הייתה ככל הנראה תקופה של שלום ויציבות והוא מיסד מערכת מטבע, כלכלה יציבה ומערכת סחר חוץ. מתוך רצון להשיב לקדמותה את \"אימפריה הים הצפוני\" של קנוט, תבע האראלד ככל הנראה גם את כס המלכות הדני ובילה כמעט את כל השנים עד ל-1064 ברכיבה לאורך החוף הדני ובלוחמה כנגד בעל בריתו לשעבר, סוון. אף על פי שהמערכות הצבאיות הללו היו מוצלחות, הוא לא הצליח מעולם לכבוש את דנמרק. זמן לא רב לאחר שהוא ויתר על תביעתו לכתר הדני, חידש טוסטיג גודווינסון, רוזן נורת'מבריה שלעבר, אחיו של המלך האנגלי שנבחר זה מכבר, הרולד גודווינסון, את בריתו עם האראלד והזמינו לטעון את זכותו לכתר האנגלי. האראלד נענה לאתגר והגיע לאנגליה בספטמבר 1066, פשט על החוף והביס את הכוחות האנגלים המקומיים בקרב פולפורד, ליד יורק. למרות שבתחילה נחל הצלחות, הובס האראלד ונהרג בהתקפה של כוחותיו של הרולד גודווינסון בקרב גשר סטמפורד.\nהיסטוריונים מודרניים מחשיבים את מותו של האראלד השלישי בקרב גשר סטמפורד, ששם קץ לפלישתו, כקיצה של התקופה הוויקינגית. האראלד נחשב גם כמלך הויקינגי הגדול האחרון, או אף כוויקינגי הגדול האחרון.",
    "pageid": 1125400
  },
  {
    "title": "הסעודה האחרונה",
    "extract": "הסעודה האחרונה היא אירוע בחייו של ישו, המתואר בספרי הבשורה (האוונגליונים) של הברית החדשה. זהו אחד האירועים המרכזיים המיוחסים לחייו של ישו, ואירוע מכונן בנצרות, אשר שימש ומשמש השראה לטקסים נוצריים, לרעיונות תאולוגיים, לאגדות עממיות וליצירות אמנות.\n\"הסעודה האחרונה\" נקראת כך כיוון שעל-פי הברית החדשה זוהי הפעם האחרונה שבה סעד ישו עם תלמידיו (\"השליחים\") לפני שנשפט בפני הסנהדרין ונצלב בידי פונטיוס פילאטוס. הסעודה מתוארת בכל ארבע הבשורות.",
    "pageid": 13133
  },
  {
    "title": "וולברין (סרט)",
    "extract": "וולברין (באנגלית: The Wolverine) הוא סרט גיבורי-על אמריקאי מיולי 2013. הסרט בוים על ידי ג'יימס מנגולד, ונכתב על ידי מארק בומבאק וסקוט פרנק. הסרט מבוסס על קומיקס בשם \"וולברין\". הסרט מבית פוקס ומארוול קומיקס, ומהווה חלק מסדרת סרטי \"אקס-מן\".\nהפקת הסרט יצאה לדרך זמן קצר לאחר יציאתו לאקרנים של הסרט \"X-מן המקור: וולברין\". הסרט מבוים על ידי ג'יימס מנגולד והוא צולם בעיקר באוסטרליה וביפן. הסרט זכה לביקורות מעורבות.",
    "pageid": 1069712
  },
  {
    "title": "ויקיפדיה העברית",
    "extract": "ויקיפדיה העברית היא הגרסה העברית של אנציקלופדיית האינטרנט החופשית \"ויקיפדיה\", המנוהלת ומתופעלת בידי קרן ויקימדיה. החומר שמתפרסם בוויקיפדיה כפוף לרישיון תוכן חופשי של Creative Commons מסוג CC-BY-SA, ולפיכך היקף זכויות היוצרים עליו מצומצם למדי. המיזם בעברית הושק ב-8 ביולי 2003.\nנכון ל-30 ביולי 2024 ישנם בוויקיפדיה העברית 358,881 ערכים ו-3,177 עורכים פעילים.\nבדצמבר 2023 הייתה ויקיפדיה העברית במקום ה־37 בעולם במספר הערכים (כ-345 אלף) ובמקום ה־18 בעולם במספר העריכות (כ-37.55 מיליון). במספר עריכות ממוצע לכל ערך הייתה ויקיפדיה העברית במקום ה־2 בעולם אחרי המיזם בשפה האנגלית.\nבדומה לוויקיפדיה בשפות אחרות, גם בוויקיפדיה העברית הגולשים יכולים להשתתף בכתיבה ובעריכה. ויקיפדיה העברית מתאפיינת במספר עריכות רב בערכים השונים, במספר משתתפים גבוה יחסית למספר דוברי השפה ובהשתתפות ערה בדיונים הנערכים בדפי השיחה של הערכים. מנוע החיפוש גוגל נותן לוויקיפדיה העברית, בדרך כלל, מקום גבוה ברשימת תוצאות החיפוש של מילים בעברית, וממנו מגיעים אליה רוב המבקרים.",
    "pageid": 75458
  },
  {
    "title": "חטיבה 5",
    "extract": "עוצבת השרון – חטיבה 5 (בעבר חטיבת גבעתי וגם חטיבה 17), היא חטיבת חיל רגלים ממוכן במילואים בצבא ההגנה לישראל. החטיבה הוקמה בנובמבר 1947 כחטיבת גבעתי ובשנת 1956 הפכה מחטיבה סדירה לחטיבת מילואים והשתתפה בכל מערכות ישראל עד כה. משום כך נסי המערכה של חטיבת גבעתי ממלחמת העצמאות מתנוססים על נס חטיבה 5, וכן תג היחידה של חטיבה 5 זהה לתג החטיבה של גבעתי בתש\"ח). ב-4 ביוני 2017 הוחלט על הוספת שם לחטיבה, ומאז נקראת החטיבה \"עוצבת השרון – חטיבה 5\". בשנת 2020, כחלק מארגון מחדש בצה\"ל, החטיבה הוכפפה תחת פיקוד עוצבת הפלדה (אוגדה 162). כחלק מתהליך זה בוצע תיקון היסטורי ושם החטיבה שונה רשמית ל״חטיבת גבעתי תש״ח״. לוחמי החטיבה היום מגיעים מחטיבת גבעתי.",
    "pageid": 19022
  },
  {
    "title": "חיל התותחנים",
    "extract": "חיל התותחנים הוא חיל בזרוע היבשה האחראי על הפעלת כלל יכולות הסיוע באש ותקיפה לתמרון כוחות היבשה, ומהווה גורם קריטי בהצלחת הפעולות המבצעיות של כוחות צה\"ל. החיל מפעיל ארטילריה קנית ורקטית, חימוש מונחה מדויק, כלי טיס בלתי מאוישים ואמצעים לאיתור ואיכון מטרות. משימות החיל הן שיתוק והשמדת כוחות האויב על ידי סגירת מעגלי אש מהירים בעזרת אמצעי לחימה עוצמתיים וקטלניים המבוססים על טכנולוגיות מורכבות, אשר מקנות יכולות איסוף מודיעין, איתור מטרות איכותיות ופגיעה מדויקת בהן.\nהחיל מורכב משישה מערכים שונים: המערך הקני, המערך הרקטי, מערך כלי טיס מאוישים מרחוק, מערך נשק מדויק, מערך האיכון ומערך הפעלת אש. כומתת החיל היא בצבע טורקיז ודגל החיל הוא בצבעי אדום-שחור.\nקצין התותחנים ראשי הנוכחי הוא תת-אלוף יאיר נתנס.",
    "pageid": 6945
  },
  {
    "title": "יהדות קראית",
    "extract": "יַהֲדוּת קָרָאִית היא זרם ביהדות הנקרא גם קראות, ופרטיו ידועים בשם קראים. היהודים הקראים שונים מהיהודים הרבניים בכך שאינם מקבלים את סמכות חז\"ל והתורה שבעל פה, אלא רואים עצמם מחויבים לדברי המקרא בלבד (הנקראים בפי היהדות הרבנית \"תורה שבכתב\").\nהתנועה הקראית התגבשה במאה ה-8 בהובלת ענן בן דוד. לפי הערכות חלק מהחוקרים, במאות התשיעית והעשירית ייתכן שקרוב ל-40 אחוז מהעם היהודי היו קראים. כיום, בראשית המאה ה־21, שיעור הקראים הוא פחות מחצי אחוז מהעם היהודי.",
    "pageid": 22200
  },
  {
    "title": "יחסי ישראל–נאט\"ו",
    "extract": "יחסי ישראל–נאט\"ו הם היחסים בין מדינת ישראל, לברית הצבאית נאט\"ו. ישראל אינה חברה בברית, אך היא מקיימת יחסים מיוחדים עם הארגון והוגדרה במעמד של בעלת ברית עיקרית שאינה בנאט\"ו מטעם ארצות הברית מאז 1987.",
    "pageid": 1373924
  },
  {
    "title": "להיות איתה",
    "extract": "להיות איתה היא סדרת דרמה וקומדיה רומנטית של חברת \"קשת\". הסדרה עלתה לשידור ב-25 בנובמבר 2013 בערוץ 2. אסי עזר יצר וכתב את הסדרה, ועודד רסקין ביים אותה. העלילה מביאה את סיפורם של עמוס דָּהַרִי, אופה מבת-ים, ונועה הוֹלַנדֶר, דוגמנית וידוענית, הפוגשים זה בזו במקרה ומתאהבים.\nהעונה השנייה הסתיימה בקליף האנגר, ו\"קשת\" הזמינה לסדרה עונה שלישית. במקביל לכתיבתה, עזר עסק גם בהפקת האדפטציה האמריקאית \"האופה והיפה\". בנוסף, עזר השתתף במקביל כמנחה בתוכניות המציאות \"הכוכב הבא\" ו\"נינג'ה ישראל\". עבודה אינטנסיבית זו גרמה לעזר לסבול מהתקפי חרדה רבים והתמכרות לציפרלקס, ולאחר שכבר נעשו הליהוקים לעונה השלישית ובסמוך לתחילת שלב הצילומים הוא הודיע על הקפאת ההפקה. עזר הצהיר כי אין בכוונתו להמשיך עם הסדרה, אך ציין כי \"קשת\" תוכל לעשות בעתיד שימוש בחומרים שכבר נכתבו. עם זאת, הוא שב לעבוד עליה בסופו של דבר, ובדצמבר 2020 החלו הצילומים.\nב-12 באוקטובר 2021, עלתה לשידור העונה השלישית והאחרונה של הסדרה, בקשת 12, והסתיימה ב-3 בנובמבר באותה שנה.",
    "pageid": 1151814
  },
  {
    "title": "לוגאן (סרט)",
    "extract": "לוגאן (באנגלית: Logan) הוא סרט גיבורי-על אמריקאי בלייב אקשן מבית פוקס ומארוול קומיקס משנת 2017. הסרט בוים על ידי ג'יימס מנגולד, ונכתב על ידי מייקל גרין ודייוויד ג'יימס קלי. הסרט מבוסס על הקומיקס \"לוגאן הזקן\" של מארק מילר וסטיב מקניבן מ-2008 בהוצאת חברת ההוצאה לאור מארוול קומיקס והוא מהווה חלק מסדרת סרטי \"אקס-מן\". בסרט מככבים יו ג'קמן, פטריק סטיוארט, סטיבן מרצ'אנט, ריצ'רד אי. גרנט, בויד הולברוק ודפני קין. זה הוא השלישי והאחרון בטרילוגיית סרטי \"וולברין\".\nעלילת הסרט מבוססת באופן רופף על עלילת הקומיקס \"לוגאן הזקן\" מאת מארק מילר. זהו סרט המשך לסרט \"וולברין\" משנת 2013 ומספר את סיפורו של ג'יימס \"לוגאן\" האולט בשנת 2029 בה רוב המוטאנטים נעלמו מהעולם. לוגאן המבודד מעביר את ימיו בשתייה במקום מסתור על גבול ארצות הברית–מקסיקו ועובד כנהג לימוזינה. החברה היחידה שיש לו הם מנודים נוספים ופרופסור צ'ארלס אקסבייר החולה, אשר סובל מהתקפים קטלניים לו ולסובבים אותו. ניסיונותיו של לוגאן להסתתר מן העולם ומעצמו מסתיימים בפתאומיות כשאישה מסתורית מופיעה עם בקשה דחופה: להביא ילדה יוצאת דופן למקום מבטחים. לוגאן נאלץ להתמודד מול כוחות אפלים במסעו.\nהסרט יצא לאקרנים ב-3 במרץ 2017 בארצות הברית וב-2 במרץ 2017 בישראל. הסרט הוקרן לראשונה בבכורה עולמית בפסטיבל הסרטים הבינלאומי בברלין ב-17 בפברואר 2017, שם קיבל הסרט תגובות חיוביות ואחרי יציאתו הרשמית, הסרט קיבל ביקורות אוהדות ברחבי העולם מצד מבקרים ומעריצים ששיבחו את עלילת הסרט, נאמנותו לקומיקס, הבימוי, התסריט, המשחק, האפקטים, הפעלולים, קטעי האקשן וגם את הופעותיהם של השחקנים בסרט כולל ההומור והאווירה. כמו כן גם שיבחו רבות את פסקול הסרט ואת הפרידה מיו ג'קמן ופטריק סטיוארט.\nהסרט הפך לשובר קופות משהכניס 615 מיליון דולר לעומת תקציב הפקה של 97 מיליון דולר. בנוסף לכך, הסרט היה מועמד לפרס אוסקר לתסריט המעובד הטוב ביותר.",
    "pageid": 1423613
  },
  {
    "title": "ליגת העל בכדורגל",
    "extract": "ליגת העל בכדורגל היא ליגת הכדורגל הבכירה בישראל.\nהליגה נוסדה בתקופת המנדט הבריטי בשנת 1931, ושמה העברי היה ליגת ארץ ישראל בכדורגל.\nהליגה נקראת \"ליגת העל\" החל מעונת 1999/2000, כאשר בין השנים 1955 ל-1999 היא נקראה \"הליגה הלאומית\", ולפני כן \"הליגה הארצית\", \"הליגה הישראלית\" ו\"ליגה א'\". מכבי תל אביב היא הקבוצה היחידה המשתתפת בליגה ברציפות מאז שנת היווסדה.\nהליגה נמצאת תחת אחריות ההתאחדות לכדורגל בישראל, וביחד עם הליגה הלאומית אלו שתי הליגות המקצועניות בישראל. החל משנת 2014 מנוהלות שתי הליגות הבכירות על ידי מנהלת הליגות לכדורגל.\nנכון לעונת 2023/2024, מדורגת ליגת העל הישראלית במקום ה-16 בדירוג אופ\"א בשקלול של חמש העונות האחרונות.",
    "pageid": 115210
  },
  {
    "title": "מלאניה טראמפ",
    "extract": "מלאניה טראמפ (באנגלית: Melania Trump; נולדה ב-26 באפריל 1970) היא רעייתו של נשיא ארצות הברית ה-45, דונלד טראמפ, והייתה הגברת הראשונה של ארצות הברית משנת 2017 ועד שנת 2021. מלאניה, ילידת סלובניה שהיגרה לארצות הברית בבגרותה, הייתה בעבר דוגמנית ומעצבת שעונים ותכשיטים. לה ולדונלד טראמפ בן אחד משותף.",
    "pageid": 1356790
  },
  {
    "title": "מפיסטו (קומיקס)",
    "extract": "מפיסטו (באנגלית: Mephisto) הוא דמות בדיונית של נבל-על המופיעה בחוברות הקומיקס ביקום מארוול קומיקס. הדמות הופיעה לראשונה בחוברת Silver Surfer #3 מדצמבר 1968, ונוצרה בידי הכותב סטן לי והמאייר סאל בוסימה. הדמות מבוססת על הדמות מפיסטופלס.\nביקום מארוול, מפיסטו הוא שד ממוצא לא ידוע, השולט בממד כיס לוהט אותו הוא מכנה \"גיהנום\". הוא נתפס ביקום מארוול בתור השטן, אם כי הוא לא השטן האמיתי וחלק מקבוצה בעלת מעמד דומה לשלו. לרוב מפיסטו הוא אויב של גיבורי מארוול המיסטיים דוגמת גוסט ריידר, הגולש הכסוף ודוקטור סטריינג', אם כי נקלע לעימותים עם גיבורים דוגמת ספיידרמן, תור והאוונג'רס.\nדמותו של מפיסטו מדורגת במקום ה-48 ברשימת מאה נבלי-העל הגדולים של כל הזמנים, לפי אתר IGN. את דמותו של מפיסטו גילמו בסרטי הלייב אקשן \"גוסט ריידר\" ו\"גוסט ריידר: רוח הנקמה\" השחקנים פיטר פונדה וקירן היינדס, בהתאמה.",
    "pageid": 1268296
  },
  {
    "title": "מרדכי ואנונו",
    "extract": "מרדכי ואנונו (‏‏?‏ שינה את שמו לג'ון קרוסמן; נולד ב-13 באוקטובר 1954) הוא טכנאי ישראלי שעבד בקריה למחקר גרעיני בדימונה. לאחר שפוטר מעבודתו מסר לעיתונאים זרים תצלומים מתוך מתקני הקריה ומודיעין טכנולוגי על יכולתה הגרעינית של ישראל, מידע שממנו עלה שלמדינת ישראל מספר רב של פצצות גרעיניות. בעקבות כך נחטף ואנונו לישראל, הורשע בבגידה ובריגול חמור וריצה בכלא את מלוא עונשו, 18 שנים. לאחר מכן שוחרר בתנאים מגבילים ולאחר שהפר אותם נאסר שוב לשלושה חודשים. ואנונו מכונה באמצעי התקשורת בישראל \"מרגל האטום\".",
    "pageid": 12981
  },
  {
    "title": "מרונים",
    "extract": "המרונים (בארמית סורית: ܡܖ̈ܘܢܝܐ; בערבית: موارنة) הם קבוצה אתנו-דתית, בת הדת הנוצרית החיה ברובה בלבנון.\nמוצאם האתני של המרונים הוא מעמי ארם והפיניקים, ששמרו על קיומם ועל זהותם בהרי הלבנון בעלי הטופוגרפיה הקשה למחיה ולגישה במשך 1,600 שנה. אל עם זה הצטרפו במשך השנים מספר משפחות קטנות מלאומים אחרים כמו רומאים ויוונים אך קבוצה זאת המשיכה לשמר את לאומיותה, דתה ותרבותה הייחודית עד המאה ה־20, בשל התבדלותה ואי־כניעה לכובשים השונים שכבשו את אזורם. \nבתקופה המודרנית, רוב המרונים דוברים ערבית כשפתם העיקרית. המעבר מארמית לערבית התרחש במשך מאות שנים בהשפעת הכיבוש הערבי והתפשטות האסלאם באזורי מחייתם. אם כי חלק מהמרונים עדיין עושים שימוש ליטורגי בארמית, ומשתמשים בה גם לצורך שימור מורשתם התרבותית בהקשרים נוספים.",
    "pageid": 25289
  },
  {
    "title": "מרטין אינדיק",
    "extract": "מרטין שון אינדיק (באנגלית: Martin Sean Indyk;‏ 1 ביולי 1951 – 25 ביולי 2024) היה איש אקדמיה ודיפלומט יהודי-אמריקאי. כיהן כשגריר ארצות הברית בישראל בשתי קדנציות לא-רציפות. עמד בראש מרכז סבן למדיניות במזרח התיכון במכון ברוקינגס. שירת כשליח המיוחד לישראל במהלך השיחות עם הפלסטינים בשנים 2013–2014. לפני כן שירת בין היתר כעוזר מזכיר המדינה לענייני המזרח הקרוב בממשל קלינטון.",
    "pageid": 440113
  },
  {
    "title": "משחקי החורף האולימפיים",
    "extract": "\"משחקי החורף האולימפיים\" או בקיצור \"אולימפיאדת החורף\" הם המקבילה החורפית ל\"אולימפיאדה\". משחקים אלה כוללים ענפי ספורט חורף - ענפי ספורט הנערכים על שלג או על קרח - כגון הוקי קרח, החלקה על קרח או סקי. בדומה למשחקי הקיץ האולימפיים נערכים גם משחקי החורף אחת לארבע שנים אך בשונה מהם נערכים בהם רק ענפי ספורט חורפיים בעוד שבמשחקי הקיץ נערכים גם משחקים לא עונתיים שהם לא בהכרח קיציים.\n\n",
    "pageid": 50604
  },
  {
    "title": "משמר הגבול",
    "extract": "משמר הגבול, בראשי תיבות: מג\"ב, הוא כוח משמר גבול וז'נדרמריה, הזרוע המבצעית של משטרת ישראל, שמטרתהּ לתת מענה לבעיות בנושאי ביטחון פנים, לוחמה בטרור, לחימה בפשיעה קשה, אבטחת מתקנים רגישים (כולל מעברי גבול ושגרירויות), אבטחת האזורים הכפריים ומניעת גנבות חקלאיות, דיכוי הפרות סדר ובמקרה של מלחמה בתוך גבולות המדינה, לקיחת חלק בלחימה ובמעצרים. מג\"ב הוא כוח רב־תכליתי המסייע למשטרת ישראל ולצה\"ל בטיפול בבעיות שבתחומי התמחותו, ומשמש גם כעתודה מרכזית להתערבות מיידית באירועים. מטה משמר הגבול נמצא בלוד.\nסדר הכוחות של משמר הגבול, נכון לשנת 2022, הוא 8,523 איש (כ-25.75% מסדר הכוחות הכולל של משטרת ישראל) כוח האדם במג\"ב מורכב בעיקר מלוחמים, המשמשים בתפקיד ביניים בין שוטר לחייל. להלכה סמכויותיו של שוטר מג\"ב שוות לסמכויותיו של כל שוטר רגיל, אך לא כך הכשרתו, הוא מתמחה בלחימה כמו חייל קרבי (שוטרי משמר הגבול מוכשרים כרובאי 05) וחמוש ברובה סער כנשק אישי (שוטרים בשירות קבע חמושים גם באקדח שירות). כמחצית מהשוטרים משרתים במשמר הגבול במסגרת שירות החובה שלהם והמחצית השנייה הם אנשי קבע מקצועיים. למג\"ב כמה יחידות מיוחדות כגון: ימ\"מ, ימ\"ס, מתיל\"ן ויחידות החבלה – המתמחות בסוגים שונים של לחימה; וכוח מתנדבים שנקרא מתמי\"ד (מתנדבים במדים).\nמשמר הגבול הוקם בתחילה במסגרת צה\"ל כחיל הספר שהיה קיים חודשים מספר לאחר קום המדינה ועסק בשמירת גבולות, והוקם רשמית כחיל משטרתי בשנת 1953. מאז הקמתו עסק מג\"ב בתפקידים רבים ומגוונים והוא כוח ורסטילי המבצע משימות מסוגים רבים. יחידות מג\"ב פרושות בכל רחבי ישראל, מאילת ועד גבול לבנון, ובכל מקום הם כפופים למפקד האזור בו הם משרתים, כאשר ברוב חלקי הארץ הם כפופים למפקד המחוז המשטרתי וביהודה ושומרון – למפקד אוגדת איו\"ש (לפיקוד צה\"ל).\nמשמר הגבול הוא חיל חלוץ המשלב בני מיעוטים רבים המשרתים כלוחמים וכמפקדים בחיל. החיל מוביל גם בשילוב נשים בכל תפקידי הלחימה, כולל ביחידות המיוחדות.\nמג\"ב ובעיקר קציניו, משמשים גם כמאגר כוח אדם ממנו שואבת משטרת ישראל מועמדים מתאימים למילוי תפקידים במשטרה הרגילה. קציני מג\"ב לא מעטים הצטרפו לשדרות הפיקוד של המשטרה הכחולה.\nהשירות במשמר הגבול הוא שירות משטרתי במשטרת ישראל וצבאי\nרק מבחינת הפעולות הצבאיות שלו למרות השיתוף פעולה שעושה משמר הגבול עם צבא ההגנה לישראל משמר הגבול הוא משטרה ולא צבא.",
    "pageid": 62734
  },
  {
    "title": "נבו יריחו",
    "extract": "נבו יריחו (שם מדעי: Nebo hierichonticus) הוא מין עקרב גדול והוא נחשב לעקרב הגדול ביותר בישראל בפרט, והגדול באזור הים התיכון כולו, בכלל. עקרב זה גם נבחר לעקרב הלאומי של ישראל.\nעקרב זה חובב סדקים בסלעים (כפי שניכר מגופו הפחוס), ומסתתר בהם מעת לעת. כמו כן הפרטים הבוגרים יימצאו בדרך כלל תחת אבנים גדולות וסדקים עמוקים, אך לעיתים גם תחת אלו הקטנות יותר.\nהוא נחשב לעקרב נפוץ יחסית, אך נפוץ פחות מהעבידיים.\nישנן וריאציות צבעים רבות אצל הנבו, מחום בהיר עד כמעט שחור ולעיתים אף גוון אדמדם, בעוד הרגליים בהירות מיתר הגוף.",
    "pageid": 497424
  },
  {
    "title": "נועה אסטנג'לוב",
    "extract": "נועה אסטנג'לוב (נולדה ב-26 בנובמבר 1999) היא שחקנית קולנוע וטלוויזיה ישראלית.\n\n",
    "pageid": 2048569
  },
  {
    "title": "ניר דבורי",
    "extract": "ניר דבורי (נולד ב-30 בינואר 1972) הוא עיתונאי ישראלי, המשמש ראש הדסק לענייני צבא וביטחון של חברת החדשות.\n\n",
    "pageid": 1066429
  },
  {
    "title": "נמלי אש",
    "extract": "נמלי אש (שם מדעי: Solenopsis, או \"להבית\" בעברית) הוא סוג של נמלים עוקצות, מתוך סוגים רבים אחרים של נמלים עוקצות. ישנם מינים רבים של נמלים המכונים \"נמלת אש\", והם אינם קרובים זה לזה.",
    "pageid": 126773
  },
  {
    "title": "ספורטאים אינדיבידואלים ניטרליים",
    "extract": "ספורטאים אינדיבידואלים ניטרליים (באנגלית: Individual Neutral Athletes; ברוסית: Индивидуальные нейтральные спортсмены; בבלארוסית: Індывідуальныя нейтральныя спартсмены) הוא השם שניתן למסגרת ייצוגית לספורטאים מרוסיה ומבלארוס, שאושרו להשתתף בשנת 2024 באולימפיאדת פריז.\nעל פי החלטת הוועד האולימפי הבין-לאומי, רוסיה ובלארוס לא רשאיות להיות מיוצגות כמדינות באירועי ספורט אלו, עקב פלישת רוסיה לאוקראינה ומעורבות בלארוס במלחמת אוקראינה–רוסיה . במשלחת \"ספורטאים אינדיבידואלים ניטרליים\" יישתתפו ספורטאים מעטים מרוסיה (16) ומבלארוס (15) אשר אושרו על ידי הוועד האולימפי הבינלאומי ואישרו את הגעתם. הספורטאים שאושרו לא שרתו בצבא רוסיה או בצבא בלארוס.\nהקוד של מסגרת ייצוגית זו הוא AIN, לפי ראשי תיבות בצרפתית Athlètes Individuels Neutres.\nספורטאים אלו לא יצעדו במצעד המשלחות בטקס הפתיחה. הם לא יורשו להשתמש בדגל או בהמנון של מדינתם. דגל מיוחד עוצב עבורם בצבע טורקיז ובמרכזי עיגול לבן עם האותיות AIN. לחן מיוחד הולחן שישמש כהמנון בלי מילים לספורטאים אלה.",
    "pageid": 2357064
  },
  {
    "title": "סרינה ויליאמס",
    "extract": "סרינה ג'מקה ויליאמס (באנגלית: Serena Jameka Williams; נולדה ב-26 בספטמבר 1981) היא טניסאית עבר אמריקאית. דורגה ראשונה בעולם במשך 186 שבועות ברציפות (ראשונה בכל הזמנים, ביחד עם שטפי גראף מגרמניה), ובסך הכול דורגה ראשונה בעולם במשך 319 שבועות (שלישית בכל הזמנים). נחשבת בעיני רבים לשחקנית הטניס הטובה בהיסטוריה של טניס הנשים.\nויליאמס זכתה ב-39 תוארי גראנד סלאם, מהם 23 ליחידות, והיא המבוגרת ביותר שזכתה בטורניר זה. בנוסף היא בעלת ארבע מדליות זהב אולימפיות.\nויליאמס היא הספורטאית העשירה ביותר בהיסטוריה של הספורט הנשי, והרביעית העשירה ביותר מבין הטניסאים בכל הזמנים: ויליאמס זכתה ב-94,816,730 דולר (בחישוב של רווחים ישירים בלבד - ללא חסויות ופרסומות).\nהיא אחותה הצעירה של הטניסאית ונוס ויליאמס שדורגה אף היא ראשונה בעולם.",
    "pageid": 151061
  },
  {
    "title": "עוצבת חצי האש",
    "extract": "עוּצבּת חִצֵי האש (חטיבה 551 וקודם לכן חטיבה 409) היא חטיבת קומנדו במילואים בצה\"ל, הכפופה לעוצבת האש.\nגדודי החטיבה מוזנים בעיקר מיוצאי חטיבת עוז וסיירת צנחנים.",
    "pageid": 1187556
  },
  {
    "title": "עקיבא נוביק",
    "extract": "עקיבא ראול נוֹבִיק (נולד ב־16 באוגוסט 1988) הוא עיתונאי ישראלי. מגיש מהדורת \"חדשות הלילה\" בערוץ כאן 11 של תאגיד השידור הישראלי, נוסף על כך יצר את ההסכת \"לך תזכור\" של כאן הסכתים. בעבר היה הכתב הפרלמנטרי של חדשות 13 וכתב שטחים, חרדים וכנסת בידיעות אחרונות.",
    "pageid": 1292599
  },
  {
    "title": "פיקוד העורף",
    "extract": "פיקוד העורף (בר\"ת: פַּקְעָ\"ר) הוא פיקוד מרחבי בצה\"ל אשר הוקם ב־17 בפברואר 1992‏, ועוסק בהגנה אזרחית.\nייעודו של פיקוד העורף הוא חיזוק החוסן הלאומי והצלת חיים. הפיקוד עושה זאת על ידי הכנת המרחב האזרחי טרם עימות, תמיכה במרחב האזרחי בעת עימות תוך ביצוע פעולות חילוץ והצלה באירועי תקיפת העורף, וסיוע לשיקומו המהיר של המרחב האזרחי אחר הסתיים עימות. פיקוד העורף מפרסם הנחיות שוטפות להתגוננות אזרחית, במיוחד בעתות חירום, ומפעיל מוקד חירום טלפוני שמספרו 104.\nייעוד הפיקוד ותפקידיו מגולמים בחוק הג\"א (1951), ובשורה ארוכה של תקנות והחלטות ממשלה נוספות. פיקוד העורף הוא גוף צבאי, המשמש הלכה ולמעשה כשלוש ישויות ארגוניות: הראשונה- שירות התגוננות אזרחית, בכפיפות ישירה לשר הביטחון, וכהגדרתו בחוק הג\"א. השנייה- פיקוד מרחבי, כהגדרתו בהוראות הפיקוד העליון: הפיקוד המרחבי. והשלישית- קצין חיל ראשי וסמכות מקצועית צה\"לית בנושא ההתגוננות האזרחית, החילוץ, האב\"ך בעורף האזרחי, מיגון, חומרים מסוכנים והצלה בעורף. בנוסף לכך משמש מפקד פיקוד העורף קצין מטה מקצועי במטה הכללי. מבחינה תפקודית משלב פיקוד העורף בייעודו הן הפעלת כוח, הן בניין הכוח והן הכנת המרחב האזרחי לחירום.\nהפיקוד הוקם בעקבות מלחמת המפרץ, שבה התממש איום עיקרי על העורף. עד להקמת הפיקוד, היה הטיפול בעורף באחריות מקחל\"ר – מפקדת קצין חייל ראשי להתגוננות אזרחית (הג\"א) והגמ\"ר – הגנה מרחבית. לאחר מלחמת המפרץ אוחדו ארגונים אלו והוקם פיקוד העורף. מאז הקמת פיקוד העורף נעשו מאמצים רבים על מנת להפכו לגוף אזרחי אולם נכון ל-2015 גוף אזרחי זה עדיין לא הוקם.[דרושה הבהרה] על פי מחלקת ארגון באגף התכנון, פרשנות משפטית לחוק ההתגוננות האזרחית, התשי\"א-1951, מעלה כי מפקד פיקוד העורף כפוף, כראש הג\"א, לשר הביטחון ולפי הגדרות הצבא, הוא כפוף לרמטכ\"ל.\nבראש הפיקוד עומד קצין בדרגת אלוף. מפקד הפיקוד הנוכחי הוא אלוף רפי מילוא. מפקדת הפיקוד במחנה רחבעם הסמוך לרמלה.",
    "pageid": 64198
  },
  {
    "title": "פשיזם",
    "extract": "פשיזם (מאיטלקית: Fascismo) היא אידאולוגיה ושיטת ממשל לאומנית וטוטליטרית של הימין הרדיקלי. מאפייני הפשיזם הבולטים הם מנהיג דיקטטורי, שלטון הדוגל באוטוקרטיה ריכוזית, מיליטריזם, דיכוי בכוח של האופוזיציה, אמונה בהיררכיה חברתית טבעית, הכפפת האינטרסים האינדיבידואליים למה שנתפס כטובת האומה או הגזע, ומשטור כוחני של החברה והכלכלה.\nהאידאולוגיה הפשיסטית נוצרה באיטליה, בשלהי המאה ה-19, בהשראת היעקובינים בצרפת. כשיטת ממשל היא התקיימה באיטליה, בהנהגתו של בניטו מוסוליני, בתקופה שבין מלחמת העולם הראשונה למלחמת העולם השנייה.\nמקור המילה 'פשיזם' הוא סמל ה\"פָאשֶס\", או פסקס בלטינית – צרור זמורות שעוטף גרזן ושסימל ברומא העתיקה את הסמכות והעוצמה (האימפריום) של השלטון. סמל זה ביטא את הרצון להחזיר את איטליה לתפארת העבר. הוא צורף לסמלי הארגונים והמפלגות הפשיסטיות.",
    "pageid": 6776
  },
  {
    "title": "רחבעם זאבי",
    "extract": "רחבעם עמיקם (גנדי) זאבי (20 ביוני 1926, ח' בתמוז ה'תרפ\"ו – 17 באוקטובר 2001, ל' בתשרי ה'תשס\"ב) היה אלוף בצה\"ל, פוליטיקאי ישראלי ושר התיירות, ממנהיגי הימין הישראלי ואיש ארץ ישראל השלמה. תמך בעידוד הגירה ערבית מרצון (טרנספר בהסכמה) אל מחוץ לגבולותיה של ישראל, ואף קידם השקפה זו בציבור ובכנסת בשנות ה-80 ושנות ה-90.\nבאוקטובר 2001, במהלך האינתיפאדה השנייה, נרצח על-ידי שלושה מחבלים-מתנקשים פלסטינים, אנשי החזית העממית לשחרור פלסטין. בעת הירצחו היה שר התיירות בממשלת ישראל, וחבר הכנסת מטעם מפלגת מולדת בסיעת האיחוד הלאומי.",
    "pageid": 251331
  },
  {
    "title": "שיחין (לבנון)",
    "extract": "שִׁיחִ֫ין (בערבית: شيحين) היא עירייה בנפת צור, חלק ממחוז דרום לבנון. המרחק ממנה לבירת המחוז, צידון, הוא כ-49 קילומטרים בקו אווירי.",
    "pageid": 2316762
  },
  {
    "title": "תוצר מקומי גולמי",
    "extract": "תוצר מקומי גולמי (תמ\"ג; באנגלית: gross domestic product‏ – GDP) הוא מונח כלכלי המציין מדידה של הערך הכולל של הסחורות (מוצרים) והשירותים שיוצרו בשטח טריטוריאלי מסוים (לרוב מדובר במדינה) במהלך תקופה נתונה (לרוב מדובר על שנה), לפני הפחתת הבלאי. נתונים אלו מבוטאים במונחים של כסף. המונח שונה מתוצר לאומי גולמי (תל\"ג) בכך שהוא מוציא מכלל החישובים העברות כספים בין מדינות, כך שהחישוב כולל למעשה את התוצר שנוצר בתוך מדינה מסוימת ולא את התוצר שנתקבל בה.\nהתמ\"ג הוא אחד המדדים המשמשים להערכת חוסנו הכלכלי של האזור הנבדק. יחד עם זאת, התמ\"ג אינו משקף בהכרח את רמת ההתפתחות הכלכלית היחסית של המדינה, משום שהוא איננו מתחשב בשאלת פיזור התוצר הנמדד בין כמה תחומים, בשאלת מהות המוצר הנמדד או בשאלת ריכוזיות הרווח מהמוצר בכלל הכלכלה במדינה. לדוגמה, מדינה בעלת כלכלה המבוססת ברובה המוחלט על ייצור נפט עשויה להציג תמ\"ג גבוה מאוד אך אין בכך להעיד בהכרח על חוסנו הכלכלי של המשק באותה מדינה או על כך שהמשק כולו נהנה משגשוג ופיתוח ולא רק קבוצה קטנה של משקיעים או בעלי-עניין.\nיש להבחין בין \"תמ\"ג נומינלי\", השימושי יותר בהשוואה לכלכלות לאומיות בשוק הבינלאומי אך אינו משקף הבדלים ביוקר המחיה ובשיעורי האינפלציה של המדינות, לבין \"תמ\"ג שווי כוח הקנייה\" (PPP), שעשוי להיות שימושי יותר בהשוואת רמת החיים בין מדינות.\nניתן לחלק את התמ\"ג הכולל לתרומה של כל ענף או מגזר במשק. היחס בין התמ\"ג לכלל אוכלוסיית האזור הוא התמ\"ג לנפש (נקרא גם רמת החיים הממוצעת).\nעל בסיס התמ\"ג נבנה מדד תמ\"ג לנפש המותאם לכח קניה במדינה. מדד זה לוקח בחשבון שני משתנים נוספים: גודל האוכלוסייה במדינה, ורמת המחירים במדינה. באמצעות התמ\"ג לנפש מעריכים את רמת החיים במדינה.\nעל פי נתוני קרן המטבע הבין-לאומית, סכום התמ\"ג של כלל מדינות העולם עמד בשנת 2014 על 77.27 טריליוני דולרים, ועשר המדינות המובילות ייצרו 65.18% ממנו. לעומת זאת, על פי נתוני הבנק העולמי (לפי כוח קנייה), עמד התמ\"ג של כלל מדינות העולם בשנת 2014 על 108 טריליוני PPP, ועשר המדינות המובילות ייצרו 60% ממנו. התמ\"ג מניח שכל מה שמיוצר הוא על פי הגדרה בגדר \"טובין\" (goods). בחישוב אין הבחנה בין עלויות לרווחים, בין פעילויות יצרניות לפעילות שאינה יצרנית או פעילות הפוגעת במשאבי טבע מתכלים.",
    "pageid": 29515
  },
  {
    "title": "קטגוריה:זמרות פופ אמריקאיות",
    "extract": "",
    "pageid": 1798060
  },
  {
    "title": "אולימפיאדת ברלין (1936)",
    "extract": "אולימפיאדת ברלין (1936) היא האולימפיאדה ה-11 בעת החדשה. אולימפיאדה זו נערכה בברלין, בירת גרמניה הנאצית.\nלא הייתה זו הפעם הראשונה שבה הייתה אמורה ברלין לארח את המשחקים האולימפיים. העיר הייתה אמורה לארח את המשחקים בשנת 1916, אולם משחקים אלו נדחו על ידי הוועד האולימפי הבינלאומי בשל מלחמת העולם הראשונה.\nהיהודים ובכללם היישוב הארץ ישראלי החרימו את האולימפיאדה וארגנו משחקים אולימפיים אלטרנטיביים, שבהם השתתפו גם ספורטאים לא יהודים. בין המחרימים הייתה האלופה האולימפית באתלטיקה מארצות הברית ליליאן קופלנד, שיאן העולם בריצת משוכות מילטון גרין, המתאבק הדני סגן אלוף האולימפי אברהם קורלנד, הסייף הדני בעל מדליית כסף אולימפית איוון אוסייר והמתאבק האוסטרי ניקולאוס הירשל בעל שתי מדליות ארד אולימפיות במשקל כבד, אצן המשוכות סיד קיל מדרום אפריקה ושחייניות הכח וינה אלופות אוסטריה יהודית דויטש-הספל, רות לנגר ולוסי גולדנר, מאמנת השחייה לנשים האמריקאית שרלוט אפשטיין ושחייניתה ג'ניס ליפסון.\nבפברואר 1936 עלתה לשלטון בספרד ממשלה חדשה שהחליטה להחרים את אולימפיאדת ברלין, כמחאה על המשטר הנאצי בגרמניה, ותחת זאת לארגן אולימפיאדה אלטרנטיבית - האולימפיאדה העממית בברצלונה. כ-6,000 ספורטאים מ-22 מדינות נרשמו להשתתף במשחקים. ימים ספורים לפני שהאולימפיאדה העממית אמורה הייתה להיפתח, פרצה בספרד מלחמת האזרחים, והיא בוטלה.\nהייתה זאת האולימפיאדה הראשונה ששודרה בטלוויזיה, אם כי במעגל סגור בברלין בלבד, ובאיכות נמוכה. זו הייתה גם האולימפיאדה הראשונה בה נערך מרוץ לפיד כחלק מטקס הפתיחה, והראשונה בה נערך טורניר אולימפי בכדורסל.",
    "pageid": 49024
  },
  {
    "title": "אלי כהן (מרגל)",
    "extract": "אליהו (אלי) כהן (6 בדצמבר 1924, ט' בכסלו ה'תרפ\"ה – 18 במאי 1965, ט\"ז באייר ה'תשכ\"ה) היה מרגל ישראלי שפעל בסוריה וכונה \"האיש שלנו בדמשק\". נודע כאחד מגדולי המרגלים של ישראל. המידע שמסר, לאחר שהתיידד עם הצמרת הפוליטית והצבאית של סוריה, סייע רבות לצה\"ל להתמודד עם ההתקפות הסוריות בין השנים 1962–1964 ולחשוף תוכניות סוריות כגון הטיית מי הירדן וחבלה במוביל הארצי. בינואר 1965 נחשף ונתפס, וב-18 במאי 1965 הוצא להורג בתלייה בדמשק.",
    "pageid": 14152
  },
  {
    "title": "אסון אולמי ורסאי",
    "extract": "אסון אולמי ורסאי (מכונה בקיצור: אסון ורסאי) היה אירוע שהתרחש בליל 24 במאי 2001 (ג' בסיוון תשס\"א) באולמי האירועים \"ורסאי\" באזור התעשייה תלפיות בירושלים, בעיצומה של חתונת בני הזוג קרן ואסף דרור, סמוך לשעה 22:43 בלילה. רוב האורחים רקדו אז ברחבת הריקודים בקומה השלישית, שבה נערכה באותה עת החתונה, ולפתע קרס חלק גדול מרצפת הרחבה ומאות אורחים כולל החתן והכלה נפלו שלוש קומות. 23 מאורחי החתונה נפלו אל מותם וכ־380 אורחים נוספים נפצעו. את החילוץ ואת הפינוי לאחר האירוע ניהל פיקוד העורף. בעוד שהחתן לא נפגע פיזית באסון, הכלה נפצעה ושברה את האגן. \n\nבעקבות האסון בני הזוג היגרו לארצות הברית.\n\nהאסון הכה בהלם את הציבור בישראל, משום שהיה מן החמורים שבאסונות הבנייה בתולדות המדינה, בגלל כמות הנפגעים הרבה וכן משום שתועד במצלמת וידאו ושודר לאחר מכן ברשתות טלוויזיה בישראל ובעולם. \nהצעות למתן עזרה ניתנו על ידי מדינות שונות בעולם, אך בסופו של דבר הן נדחו.\nבעקבות האסון חוקקה הכנסת את חוק סיוע לנפגעי קריסת הרצפה באולמי ורסאי, התשס\"ב–2002, שקבע כי תוקם ועדה מיוחדת בענייני הטיפול בנפגעי האסון ובפיצויים. בראש הוועדה עמד השופט אפרים לרון. כמו כן הוקמה ועדת חקירה ממלכתית בראשות השופט בדימוס ורדימוס זיילר, שתכליתה הייתה לדון בעניין בטיחות מבנים ומקומות המשמשים ציבור.",
    "pageid": 103424
  },
  {
    "title": "גאליס",
    "extract": "גאליס היא סדרת נעורים ישראלית בבימויו של עודד רז, ששודרה בערוץ הילדים למנויי HOT, החל מ-12 בפברואר 2012 ועד לסיומה ב-17 ביולי 2016 במשך 7 עונות ו-213 פרקים. הסדרה היא ספין אוף לסדרת הטלוויזיה \"החולמים\". העלילה עוסקת במחנה קיץ ששמו \"גאליס\" בו מתרחשות ההרפתקאות של חניכי המחנה. הסדרה זכתה להצלחה רבה בקרב ילדים ובני נוער ישראליים.\nבאוגוסט 2014, יצא לאקרנים הסרט \"גאליס - המסע לאסטרה\" ובאפריל 2016, הסרט \"גאליס - קונקט\", אשר מבוססים שניהם על עלילות הסדרה.\n\"גאליס\" היא זוכת פרס סדרת השנה בטקס נבחרי הילדים בשנים 2012–2016. בעקבות הצלחתה, נמכרה הסדרה לערוץ Planet Kids האיטלקי ודובבה לאיטלקית. הסדרה נמכרה לדיבוב גם לאנגלית ולהינדית.\nהסדרה עברה לשידור בבלעדיות ללקוחות פרטנר TV וסלקום tv בעקבות ירידת ערוץ הילדים מחברת HOT ב-1 בינואר 2018 אך נשארה זמינה ב-VOD של HOT עד ה-30 במאי 2019, וחזרה כחלק מספריית ערוצים חדשה ״FOMO”.\nב-26 בדצמבר 2019 הסדרה עלתה לראשונה ב-yesVOD KIDS.\nנכון לשנת 2020 הסדרה משודרת בשידורים חוזרים בערוץ הילדים שמשודר בשירות הסטרימינג BIGI, בסלקום tv ובפרטנר tv וזמינה לצפייה גם בשירותי ה-VOD של HOT ו-yes.",
    "pageid": 980850
  },
  {
    "title": "המיניונים",
    "extract": "המיניונים (באנגלית: Minions) הוא סרט קומדיה אמריקאי בהנפשה ממוחשבת של אילומיניישן מ-2015. הסרט בוים על ידי פייר קופין וקייל בלדה, ונכתב על ידי בריאן לינץ'. הסרט מהווה פריקוול לסרט \"גנוב על הירח\" מ-2010, והוא לשלישי בזיכיון \"גנוב על\".\n\"המיניונים\" זכה להצלחה רבה, וגרף בקופות ברחבי העולם הכנסות של $1,159,398,397, שהביאו לדירוגו במקום החמישי ברשימת הסרטים המכניסים ביותר לשנת 2015. נכון ל-2019 הסרט נמצא במקום ה-19 ברשימת הסרטים המכניסים ביותר בכל הזמנים. למרות ההכנסות הגבוהות, הסרט זכה לביקורות ממוצעות.",
    "pageid": 1337354
  },
  {
    "title": "חוואר",
    "extract": "חוואר הוא סלע משקע כימי וביוכימי המושקע בסביבה מימית, דק־גרגיר, רך וסופח מים. צבעו בדרך כלל צהבהב.\nהחוואר הוא סלע מעורב המורכב מכמויות משתנות (בין 25% ל-75% מכלל הסלע) של חרסית וקירטון. שכבות של חוואר שעוביין מסנטימטר אחד ועד מטרים אחדים מצויות בין שכבות סלעי־משקע ימיים (גיר ודולומיט). החוואר מופיע בדרך כלל בגוונים של לבן, צהבהב, אפרפר, ואף בגוונים הנוטים לחום. קיימים אף סלעי חוואר בגוונים של אדום ושחור. על חוף האוקיינוס האטלנטי של ארצות הברית ובאירופה קיים סוג ירקרק של חוואר הקרוי \"חול ירוק\" (Greensand) המכיל את המינרל גלאוקוניט העשיר באשלגן. החוואר שוקע בסביבה מימית (הן במים מתוקים והן במי ים) ולעיתים מוצאים בחוואר קונכיות המעידות על מקורו הימי.\nלמרות שמו, סלע המשקע המכונה חוואר הלשון איננו עשוי מחוואר.",
    "pageid": 114823
  },
  {
    "title": "מסגד אל-אקצא",
    "extract": "מסגד אל־אקצא (בערבית: الْمَسْجِد الْأَقْصَى, תעתיק מדויק: אלְמַסְגִ'ד אלְאַקְצָא, תעתיק חופשי: אל־מַסְגִ'ד אל־אַקְסָא, משמעות השם: \"המסגד הרחוק ביותר\" או \"המסגד הקיצון\") הוא מסגד בהר הבית שבירושלים, הנחשב לשלישי בחשיבותו באסלאם לאחר מסגד אל-חראם במכה ומסגד הנביא באל-מדינה. על פי המסורת המוסלמית זהו המקום אליו הגיע מוחמד במסעו הלילי ממכה אל \"המסגד הקיצון\", משם עלה השמיימה עם המלאך גבריאל והשאיר את טביעת רגלו באבן.",
    "pageid": 22944
  },
  {
    "title": "ניו יורק",
    "extract": "נְיוּ יוֹרְק (באנגלית: New York או New York City; בראשי תיבות: NYC) היא עיר במדינת ניו יורק והעיר המאוכלסת והצפופה ביותר בארצות הברית. לניו יורק שטח עירוני מהגדולים בעולם והיא מהווה עיר עולם בשל השפעתה העצומה על התקשורת, הפוליטיקה, הכלכלה, החינוך, הבידור, התרבות, האמנות והאופנה. לניו יורק מספר כינויים, כגון \"התפוח הגדול\" ו\"העיר שלא ישנה\".\nהעיר היא מרכז לפעילות בין-לאומית, ושוכן בה המטה של ארגון האומות המאוחדות. ראש עיריית ניו יורק מתחילת 2022 הוא אריק אדמס.\nהעיר ניו יורק מורכבת מחמישה רבעים: הברונקס, ברוקלין, מנהטן, קווינס וסטטן איילנד. אוכלוסיית העיר מגוונת מבחינה אתנית, נכון לשנת 2020 ניו יורק מונה 8.8 מיליון, המשתכנים בשטח של 1,214 קילומטר רבוע.\nרבות משכונות העיר ומאתריה ידועים ברחבי העולם. פסל החירות קידם את פניהם של מיליוני המהגרים בבואם לאמריקה בשלהי המאה ה-19 ובתחילת המאה ה-20. וול סטריט, השוכן במנהטן תחתית, מהווה מרכז פיננסי עולמי מאז סוף מלחמת העולם השנייה ומשכנה של הבורסה לניירות ערך. בעיר שוכנים כמה מהבניינים הידועים בעולם, כמו מגדל החירות והאמפייר סטייט, וכן שכנו בה מגדלי התאומים, שנהרסו בפיגועי 11 בספטמבר 2001.\nניו יורק היא מקום היווסדן של תנועות תרבות אמריקאיות רבות, כמו תנועת הספרות והאמנות הידועה בשם \"הרנסאנס של הארלם\", סגנון הציור האקספרסיוניסטי המופשט (שידוע גם כאסכולת ניו יורק), והסגנונות המוזיקליים היפ הופ, פאנק וסלסה. 36 אחוזים מאוכלוסייתה נולדו מחוץ לארצות הברית, ובשנת 2005 דוברו בה כמעט 170 שפות שונות. הרכבת התחתית של ניו יורק פועלת 24 שעות ביממה, רחובותיה סואנים בהולכי רגל ובמכוניות והיא מכונה \"העיר שאינה ישנה לעולם\".",
    "pageid": 986
  },
  {
    "title": "נעם תיבון",
    "extract": "נׂעם תִּיבּוֹן (נולד ב-4 במרץ 1962) הוא אלוף במילואים בצה\"ל. בתפקידו האחרון בשירות הקבע פיקד על הגיס הצפוני.",
    "pageid": 651432
  },
  {
    "title": "פג'ר (רקטה)",
    "extract": "פַגְ'ר (בפרסית ובערבית: فجر, שפירושו \"שחר\") היא רקטה ארטילרית תוצרת איראן המיוצרת על ידי ארגון תעשיות החלל והאוויר של איראן. הרקטה יוצרה החל מ-1991 בסיוע קוריאה הצפונית ולפי דיווחים גם בסיועה של סין. רקטות מסוג זה הועברו על ידי איראן לחזבאללה ולחמאס. מוכרים שני דגמים של הרקטה הארטילרית פג'ר:\n\nפג'ר 3, שהיא רקטה בקוטר של 240 מ\"מ שמגיעה לטווח של 43 קילומטר.\nפג'ר 5, בקוטר של 333 מ\"מ ובעלת טווח של 75 קילומטר.\nאת משגרי הרקטות ניתן להציב גם על כלי רכב, והירי מתבצע בקצב של 4 עד 8 שניות, עובדה שמקלה על חוליות הירי לשגר ולברוח במהירות. כמו כן, פותחה גרסה של פג'ר 5 בעלת טווח ארוך יותר ומבוססת הנעה דו-שלבית, שלא ברורה מידת מבצעיותה.",
    "pageid": 218822
  },
  {
    "title": "צ'כיה",
    "extract": "צֶ'כְיָה, או בשמה הרשמי: הָרֶפּוּבְּלִיקָה הַצֵּ'כִית (צ'כית: Česká republika, ‏‏?‏), היא מדינה במרכז אירופה – ללא מוצא לים. היא גובלת בצפונה בפולין, במערבה בגרמניה, בדרומה באוסטריה ובמזרחה עם סלובקיה. היא מורכבת משני אזורים עתיקים בשם בוהמיה ומוראביה וחלקים מאזור שלזיה. בירתה של המדינה, והעיר הגדולה ביותר בה, היא פראג. במרץ 1999 הצטרפה הרפובליקה הצ'כית לברית נאט\"ו ובמאי 2004 הפכה לחברה באיחוד האירופי.\nבשטחה של צ'כיה התקיימו בימי הביניים הממלכות הסלאביות של בוהמיה ומוראביה. לאחר מכן הייתה נתונה לשלטון בית הבסבורג, והיוותה חלק מן האימפריה הרומית הקדושה ומאוחר יותר מן האימפריה האוסטרו-הונגרית. אחרי מלחמת העולם הראשונה השתחררה מהשלטון האוסטרי ויחד עם סלובקיה, שכנתה ממזרח, הייתה למדינה פדרטיבית עצמאית שנקראה צ'כוסלובקיה, אשר בה הייתה צ'כיה הרכיב הדומיננטי. במלחמת העולם השנייה נכבשה בידי גרמניה הנאצית. לאחר המלחמה הפכה שוב לחלק מצ'כוסלובקיה, שבה כוּנן משטר סוציאליסטי הנתון לשליטתה של ברית המועצות. ב-1989, בעקבות קריסת ברית המועצות, נפל המשטר הקומוניסטי בצ'כוסלובקיה, וכעבור זמן קצר התפרקה המדינה בהסכמה לשני מרכיביה, צ'כיה וסלובקיה, שהפכו למדינות עצמאיות ב-1993. בצ'כיה מתקיים משטר דמוקרטי פרלמנטרי יציב. כלכלתה היא כלכלת שוק חופשי מפותחת, מהמצליחות שבין מדינות הגוש הקומוניסטי לשעבר.\nאוכלוסיית צ'כיה הומוגנית למדי, וברובה הגדול מורכבת מבני העם הצ'כי, עם סלאבי מערבי, הדובר את השפה הצ'כית.",
    "pageid": 13491
  },
  {
    "title": "צפון קפריסין",
    "extract": "הרפובליקה הטורקית של צפון קפריסין (בטורקית: Kuzey Kıbrıs Türk Cumhuriyeti ובראשי תיבות KKTC), ידועה גם בשמות קפריסין הטורקית, או קפריסין הצפונית (בטורקית: Kuzey Kıbrıs), היא מדינה עצמאית דה פקטו המשתרעת בחלק הצפוני של האי קפריסין. היא פועלת כרפובליקה עצמאית, ואף הכריזה רשמית על עצמאות ב-1983, אולם לא הוכרה על ידי אף מדינה אחרת למעט טורקיה, וע\"י הרפובליקה האוטונומית של נחצ'יבאן.\nמשנת 1975 ועד ל-1983 התקיימה המדינה תחת השם \"המדינה הפדרלית הטורקית של קפריסין\", גם אז ללא הכרה בינלאומית מלבד טורקיה. הקהילה הבין-לאומית והאו\"ם רואים ברפובליקת קפריסין, המונהגת בידי קפריסאים-יוונים, את הריבון החוקי בכל שטח האי קפריסין. טורקיה היא המדינה היחידה שמכירה ב\"רפובליקה הטורקית של צפון קפריסין\", תומכת בה כלכלית, דיפלומטית וצבאית, ואף עודדה אזרחים טורקים להתיישב בה. במקביל, טורקיה אינה מכירה באופן רשמי ברפובליקת קפריסין.\nהרפובליקה הטורקית של צפון קפריסין מכסה 37% משטח האי קפריסין. היא משתרעת מקצה חצי האי קרפאז בצפון-מזרח למפרץ מורפו, קייפ קורמקיטיס ועד לנקודה המערבית ביותר שלה, אקסטרה קוקקינה במערב. הנקודה הדרומית ביותר שלה היא הכפר לורוג'ינה, המשמש כאזור חיץ בשליטת האו\"ם המשתרע בין צפון קפריסין לשאר האי, ומחלק את העיר ניקוסיה, הבירה של שני חצאי האי, כשחלקה הצפוני-טורקי של העיר היא עיר הבירה דה פקטו, לפקושה.\nבמסגרת ההפיכה ביוון בשנת 1974, נעשה ניסיון לספח את האי ליוון, אשר כתגובה אליו פלשה טורקיה לקפריסין. הפלישה הובילה לחלוקת האי בין קפריסאים יוונים לקפריסאים טורקים: קפריסאים יוונים מהצפון ברחו לדרום, וקפריסאים טורקים מהדרום ברחו לצפון. החלק הצפוני הכריז על עצמאות חד צדדים בשנת 1983. צפון קפריסין תלויה מאוד בטורקיה לתמיכה כלכלית, פוליטית וצבאית בגלל היעדר ההכרה בה. הניסיונות להגיע לפתרון לסכסוך בקפריסין לא צלחו. אף שנוכחותה נתמכת ומאושרת על ידי ממשלת הרפובליקה של דרום קפריסין, האיחוד האירופי בכללותו והקהילה הבינלאומית רואים בה כוח כיבוש ונוכחותה הוקעה בכמה החלטות מועצת הביטחון של האו\"ם.\nצפון קפריסין היא רפובליקה דמוקרטית למחצה, עם מורשת תרבותית הכוללת השפעות שונות וכלכלה הנשלטת על ידי מגזר השירותים. הכלכלה צמחה במהלך שנות האלפיים וה-2010, כאשר התוצר לנפש עלה בכפי שלושה אך נעצר על ידי אמברגו בינלאומי בגלל הסגירה הרשמית של הנמלים בצפון קפריסין על ידי הרפובליקה של צפון קפריסין. השטחים שנותרו נטושים לאחר 1974 נחשבים כחור שחור של פשע באי, ובצד זה פועלות רשתות פשע מאורגן, לעיתים בשיתוף פעולה עם ארגוני פשע בינלאומיים, עם שוק מפותח לנשק שחור.\nהשפה הרשמית היא טורקית, בה מדברים עם ניב מקומי מובהק. כ-99% מאוכלוסיית קפריסין-הצפונית הם מוסלמים סונים, והיא אף מדינה משקיפה בארגון לשיתוף פעולה אסלאמי.",
    "pageid": 92596
  },
  {
    "title": "קופיקו (סדרת טלוויזיה)",
    "extract": "קופיקו היא סדרת טלוויזיה ישראלית לילדים המבוססת על סדרת ספרי הילדים הישראלית המצליחה בעלת אותו השם מאת הסופרת תמר בורנשטיין-לזר. העונה הראשונה של הסדרה החלה את שידוריה בשנת 1993 בערוץ הילדים. מרבית מצילומי החוץ התקיימו בפתח תקווה וצילומי האולפן בחלקם צולמו באולפני מימד. ב-2003 העונה הראשונה שודרה בשידורים חוזרים באותו ערוץ. ב-2 באוגוסט 2009, כ-16 שנים לאחר ששודרה העונה הראשונה, החלו שידורי העונה השנייה, שהופקה עבור ערוץ ג'וניור ו-yes וכללה שחקנים חדשים ודמויות חדשות. לסדרה נוצרו ארבע סדרות ספין-אוף, ובינן קופיקו חוקי הג'ונגל (2010), קופיקו המנהל (2018), קופיקו במשטרה (2018) וקופיקו בספרייה (2022)\nלאורך השנים יצאו לשוק בישראל כל פרקי הסדרה המקורית והמחודשת בקלטות וידאו וב-DVD על ידי חברות ההפצה קלסיקלטת ופליי רקורדס.\nהסדרה גם זכתה למוצרי מזון שונים מבינהם נמנים: ארטיק קופיקו מבית שטראוס, ארטיק הבננה של קופיקו מבית נסטלה, מיני חלווה קופיקו מבית אחוה ודגני בוקר המכונים קופיקו לומד חשבון בצורת מספרים מבית תלמה.\nבשנת 2008 יצא DVD של \"קופיקו\", שנקרא \"קופיקו - שעת סיפור\" בקולה של תמר בורנשטיין-לזר שמקריאה את הסיפורים \"מעשה בשואב אבק\", \"איזו הקלטה\", \"החופש נגמר\", \"קופיקו האורח\", \"חולים חולים\" ו\"הכלב חולה\".\nבשנת 2009 הפכה דמותו של קופיקו מהסדרה החדשה לכוכב ילדים לצד קוגומלו, מני ממטרה, הדוד חיים, רוי בוי, מיקי, מיכל הקטנה ויובל המבולבל, והשתתף בהצגות ובמופעים שונים.\nבובת קופיקו בסדרה המקורית שיצאה בשנת 1993 בעונה הראשונה, שונה במעט מהבובה ששימשה את הסדרה וההצגות שהחלו בשנת 2009, מחידוש הסדרה בעונה השנייה.\nבשנת 2014 יצא DVD נוסף של \"קופיקו\", שנקרא \"קופיקו והחונטוזים\" ובו בדרך להופעה קופיקו מסביר לאימו על החיים בארץ דרך שירים וריקודים.\nבשנת 2015 נוצרה דמות חדשה בשם קוגומלו שהופיע יחד עם קופיקו במופעים, בהצגות ובהפקות חנוכה כמו \"קופיקו - מלך הג'ונגל\", \"מותק של פסטיבל - מותק בארץ הילדים\", \"כוכבים מהספרים\", \"עולם האגדות\", \"תחרות התעלול והבלבול\" ו\"קופיקו והקפואריסטים\", והקליטו שיר משותף בשם \"כיף להיות ביחד!\".",
    "pageid": 434165
  }
]