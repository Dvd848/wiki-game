[
  {
    "title": "69 (תנוחה)",
    "extract": "69 היא תנוחה מינית בה זוג אנשים ממקמים את עצמם כך שהפה של כל אחד מהם מופנה לאיבר המין של האחר. במצב זה יכולים השניים לבצע מין אוראלי הדדי. ניתן לבצע את התנוחה בשכיבה, כאשר האחד שוכב על האחר או על יד האחר. לחלופין, ניתן לבצעה בעמידה כאשר האחד מחזיק את האחר במהופך. בתנוחה זו, בין אם בשכיבה ובין אם בעמידה, הגישה לאיברי המין היא מהכיוון ההפוך, גישה אשר יוצרת, לכאורה, תחושה שונה מזו המתקבלת במין אוראלי רגיל.\nהתנוחה מאפשרת למבצעים אותה לחוות גירוי מיני במקביל לביצוע המין האוראלי, אך היא עשויה גם להסיח את הדעת של המעוניין להתרכז בעינוג ובסיפוק האחר בלבד. תנוחה זו עשויה להיות לא נוחה כאשר גובהם של בני הזוג אינו דומה.\nמקור שם התנוחה הוא ההתייחסות לעובדה שהמספר 6 הוא ההיפוך של המספר 9, עובדה המזכירה את תנוחת הזוג.\n\n",
    "pageid": 409894
  },
  {
    "title": "אביהו פנחסוב",
    "extract": "אביהו לנדוור המוכר בשם הבמה אביהו פנחסוב הוא  זמר, יוצר וסולן להקת \"מועדון הקצב של אביהו פנחסוב\". לנדוור הוא גם שחקן טלוויזיה שהשתתף במספר סדרות.",
    "pageid": 1791439
  },
  {
    "title": "אביתר בנאי",
    "extract": "אביתר בנאי (נולד ב-8 בפברואר 1973, ו' באדר א' ה'תשל\"ג) הוא זמר-יוצר ישראלי, זוכה פרס אקו\"ם ופרס שר החינוך למפעל חיים. בנאי ידוע בסגנונו המיוחד, בלחניו המורכבים ובמילות שיריו העמוקות העוסקות בנושאים שונים הקשורים בנפש האדם.",
    "pageid": 98330
  },
  {
    "title": "אגם רודברג",
    "extract": "אגם רוּדברג-קרוּבִּינר (נולדה ב-7 בפברואר 1986) היא שחקנית, מדבבת ודוגמנית ישראלית. זוכת פרס מסך הזהב (2004) ופרס האקדמיה הישראלית לטלוויזיה (2020).",
    "pageid": 63375
  },
  {
    "title": "אהוד ברק",
    "extract": "אהוד ברק (במקור: ברוֹג; נולד ב־12 בפברואר 1942, כ\"ה בשבט ה'תש\"ב) הוא איש צבא, פוליטיקאי ואיש עסקים ישראלי, שכיהן כראש ממשלת ישראל העשירי (1999–2001). ברק כיהן גם כשר הביטחון (2007–2013), שר החוץ (1995–1996) וכרמטכ\"ל ה־14 של צה\"ל (1991–1995) ו\"החייל המעוטר ביותר בצה\"ל\". ברק היה חבר הכנסת מטעם מפלגת העבודה ומפלגת העצמאות ועמד בראשן.\nבמהלך כהונתו בראשות ממשלת ישראל העשרים ושמונה נסוג צה\"ל מדרום לבנון, פרצה האינתיפאדה השנייה (לאחר כישלון המשא ומתן המדיני עם הרשות הפלסטינית בוועידת קמפ דייוויד ובוועידת טאבה), וישראל ניהלה שיחות שלום עם סוריה בוועידת שפרדסטאון. במהלך כהונתו כשר הביטחון תקף חיל האוויר את הכור הגרעיני בסוריה, והוצאו לפועל מבצע עופרת יצוקה ומבצע עמוד ענן.",
    "pageid": 524
  },
  {
    "title": "אולימפיאדת מילאנו - קורטינה ד'אמפצו (2026)",
    "extract": "",
    "pageid": 2513888
  },
  {
    "title": "אושיק לוי",
    "extract": "אושיק לוי (נולד ב-7 באפריל 1944) הוא זמר ושחקן ישראלי.",
    "pageid": 144847
  },
  {
    "title": "אייל שיקרצי",
    "extract": "אייל שיקרצי (נולד ב-25 ביולי 1997) הוא שחקן ישראלי, הידוע בעיקר בזכות תפקידיו בסדרות \"זגורי אימפריה\" ו\"בלקספייס\".",
    "pageid": 1444085
  },
  {
    "title": "איילת שקד",
    "extract": "איילת שקד (נולדה ב־7 במאי 1976, ז' באייר ה'תשל\"ו) היא פוליטיקאית ישראלית שכיהנה כשרת המשפטים וכשרת הפנים, וכחברת הכנסת מטעם מפלגות הבית היהודי וימינה. עמדה בראש רשימת \"הבית היהודי בראשות איילת שקד\" בבחירות לכנסת העשרים וחמש.",
    "pageid": 909141
  },
  {
    "title": "בנימין נתניהו",
    "extract": "בִּנְיָמִין (בִּיבִּי) נְתַנְיָהוּ (נולד ב-21 באוקטובר 1949, כ\"ח בתשרי ה'תש\"י) הוא פוליטיקאי ומדינאי ישראלי המכהן כראש ממשלת ישראל, כיושב ראש מפלגת \"הליכוד\" וכשר הפנים בממשלת ישראל (דה פקטו).\nבשנים 1984–1988 כיהן כשגריר ישראל באו\"ם ולאחר מכן הצטרף למפלגת הליכוד והיה חבר הכנסת השתים עשרה וסגן שר החוץ. ב-1993 נבחר ליושב ראש הליכוד. כיהן שש כהונות כראש ממשלה, בשלוש תקופות לא רצופות: בין 1996–1999 בראשות ממשלת ישראל העשרים ושבע; בין 2009–2021 בראשות הממשלה השלושים ושתיים, השלושים ושלוש, השלושים וארבע והשלושים וחמש; ומאז דצמבר 2022 בראשות ממשלת ישראל השלושים ושבע. בנוסף כיהן כשר האוצר, שר הביטחון, שר החוץ, שר התקשורת ותפקידים נוספים, חלקם במקביל לכהונותיו כראש ממשלה. בתקופות בהן לא היה חלק מהממשלה כיהן כראש האופוזיציה, למעט השנים 1999–2002 בהן פרש מהפוליטיקה.\nכראש ממשלה בסוף שנות התשעים חתם על הסכם חברון והסכם וואי עם הרשות הפלסטינית. כשר האוצר, בין השנים 2003–2005, הוביל נתניהו רפורמות בכלכלה הישראלית ובין היתר קידם הפרטה, הורדת מיסים וקיצוץ בקצבאות הביטוח הלאומי. במהלך כהונתו הרביעית כראש ממשלה, בשנת 2018, הועברה השגרירות האמריקאית לירושלים ובכהונתו החמישית, בספטמבר 2020, נחתמו הסכמי אברהם. כהונה זו התארכה בעקבות המשבר הפוליטי בישראל. במהלך כהונותיו אירעו מבצע עמוד ענן, מבצע צוק איתן, ומבצע שומר החומות. ב-2023 אירע טבח שבעה באוקטובר שהוביל לפרוץ מלחמת חרבות ברזל, וב-2025 תקפה ישראל את איראן במבצע עם כלביא. אירועים בולטים נוספים במהלך כהונותיו כללו את גלי ההסתננות מאפריקה לישראל בין 2005 ל-2013 ובניית מכשול המעבר בגבול ישראל-מצרים, המחאה החברתית ועסקת שליט בשנת 2011, התפרצות מגפת הקורונה בישראל בשנת 2020, קידום \"הרפורמה המשפטית\" בשנת 2023 והמחאה העממית הנרחבת בעקבותיה.\nב-24 במאי 2020 הוגשו נגדו כתבי אישום בעבירות שוחד מרמה והפרת אמונים ומאז מתנהל נגדו משפט פלילי בשלוש פרשיות שונות: תיק 1000, תיק 2000 ותיק 4000. נתניהו הוא ראש הממשלה הישראלי הראשון שמואשם ומנהל משפט פלילי בזמן כהונתו. ב-21 בנובמבר 2024 הודיע בית הדין הפלילי הבין-לאומי (ICC) כי הוציא צווי מעצר נגדו, ונגד שר הביטחון יואב גלנט, בגין פשעי מלחמה ופשעים נגד האנושות ברצועת עזה על רקע מלחמת חרבות ברזל.",
    "pageid": 127857
  },
  {
    "title": "ברי פריגת",
    "extract": "ברוך (ברי) פריגת (נולד ב-21 בדצמבר 1949) הוא סופר ותשבצאי ישראלי.",
    "pageid": 266211
  },
  {
    "title": "ג'פרי אפשטיין",
    "extract": "ג'פרי אדוארד אפשטיין (באנגלית: Jeffrey Edward Epstein;‏ 20 בינואר 1953 – 10 באוגוסט 2019) היה איש עסקים, מיליונר ועבריין מין יהודי-אמריקאי. בשנת 2008 הורשע בשידול קטינים לזנות, וביולי 2019 נעצר והואשם בסחר בקטינות למטרות מין. כעבור כחודש התאבד בתאו בבית מעצר בניו יורק.",
    "pageid": 1733510
  },
  {
    "title": "גבי שושן",
    "extract": "גבי שׁוּשָׁן (13 בינואר 1950 – 6 בפברואר 2016) היה זמר, מוזיקאי ושחקן ישראלי.",
    "pageid": 511139
  },
  {
    "title": "גיליין מקסוול",
    "extract": "גיליין נואל מריון מקסוול (באנגלית: Ghislaine Noelle Marion Maxwell; נולדה ב-25 בדצמבר 1961) היא אשת חברה בריטית ועבריינית מין מורשעת בזנות קטינים, שהתפרסמה בקשריה ההדוקים עם ג'פרי אפשטיין. היא הצעירה מבין תשעת ילדיו של רוברט מקסוול. לאחר מותו בשנת 1991, עברה לגור בארצות הברית, וקשרה קשר חברי ועסקי עם ג'פרי אפשטיין. אפשטיין הורשע ב-2018 בעבירות מין, ומקסוול נמצאה אשמה בסיוע לו ועיסוק בסחר בנשים עבורו.",
    "pageid": 1842035
  },
  {
    "title": "דב גליקמן",
    "extract": "דב (דבל'ה) גליקמן (נולד ב-22 בדצמבר 1949) הוא שחקן וקומיקאי ישראלי, זוכה שני פרסי אופיר ושני פרסי האקדמיה לטלוויזיה.",
    "pageid": 289001
  },
  {
    "title": "דובי פרנסס",
    "extract": "דב (דובי) פרנסס (נולד ב-20 בנובמבר 1978) הוא איש עסקים, מנחה טלוויזיה ומשקיע הון-סיכון אמריקאי-ישראלי. מייסד ומנכ\"ל של קרן ההון-סיכון Group 11, המנהלת נכסים בהיקף של למעלה מ-1.6 מיליארד דולר.",
    "pageid": 1836439
  },
  {
    "title": "דוד זיני",
    "extract": "דוד זיני (נולד בט\"ו בטבת ה'תשל\"ד, 9 בינואר 1974) הוא ראש שירות הביטחון הכללי ה-15, וקצין צה\"ל בדימוס בדרגת אלוף. בתפקידו האחרון בצה\"ל שירת כמפקד פיקוד ההכשרות והאימונים ומפקד הגיס המטכ\"לי.",
    "pageid": 1190405
  },
  {
    "title": "דני אבדיה",
    "extract": "דֶנִי אָבְדִיָה (בסרבית: Дени Авдија; נולד ב-3 בינואר 2001) הוא כדורסלן ישראלי המשחק בקבוצת פורטלנד טרייל בלייזרס מליגת ה-NBA ובנבחרת ישראל בכדורסל בעמדות הסמול פורוורד והפאוור פורוורד. זכה לכינוי \"טורבו\" בשל סגנון המשחק הנמרץ והאגרסיבי שלו. נבחר למשחק האולסטאר של ה-NBA לשנת 2026 והפך בכך לישראלי הראשון שהגיע להישג זה.\nהוא זכה בשתי מדליות זהב עם נבחרת העתודה של ישראל, כולל באליפות אירופה בכדורסל עד גיל 20 בשנת 2019, שבה גם זכה בתואר השחקן המצטיין של האליפות. באותה שנה זכה גם עם תיכון חדש תל אביב באליפות העולם לתיכונים.\nביורובאסקט 2025 דני אבדיה הוביל את נבחרת ישראל לשמינית גמר היורובאסקט לראשונה מזה עשר שנים, כשהוא מסיים במקום השלישי בתואר מלך הסלים של הטורניר עם 24 נקודות בממוצע למשחק.\nב-5 בדצמבר 2025 הפך למלך הסלים הישראלי ב-NBA, ועקף בכך את עמרי כספי שהיה הישראלי הראשון ב-NBA והמנטור שלו במכבי תל אביב בה הם שיחקו יחד.",
    "pageid": 1529579
  },
  {
    "title": "הילה הרוש",
    "extract": "הילה ברוקר הרוש (נולדה ב-11 באוגוסט 1995) היא שחקנית ישראלית.",
    "pageid": 1323614
  },
  {
    "title": "המירוץ למיליון (תוכנית טלוויזיה ישראלית)",
    "extract": "המירוץ למיליון היא הגרסה הישראלית לתוכנית המציאות האמריקאית \"The Amazing Race\". שידור הגרסה הישראלית של התוכנית החל בפברואר 2009, בערוץ 2, על ידי הזכיינית \"רשת\". החל מהעונה התשיעית (ששידוריה החלו ב-1 ביולי 2024), התוכנית משודרת בקשת 12, בהנחייתו של יהודה לוי.\nבטקס פרסי האקדמיה הישראלית לטלוויזיה לשנת 2014 זכתה העונה הרביעית של התוכנית בפרס \"תוכנית המציאות הטובה ביותר\".\nלתכנית, בעיקר בעונתה הראשונה, יצאו מספר מוצרים נלווים כגון: משחק קופסה (שיצא בתום העונה הראשונה) וכרטיסי גירוד.",
    "pageid": 632003
  },
  {
    "title": "זגורי אימפריה",
    "extract": "\"זגורי אימפריה\" היא סדרת דרמה קומית ישראלית. היא נכתבה בידי מאור זגורי, שגם ביים את העונה השנייה, ועלתה לשידור ב-8 באפריל 2014 בערוץ HOT3. הסדרה זכתה בפרס האקדמיה לטלוויזיה. עלילת הסדרה עוקבת אחר משפחת זגורי, משפחה מבאר שבע הנאבקת להסיר קללה אפלה שהוטלה עליה בעקבות מות הסב. \nבשנת 2014 היה הצירוף \"זגורי אימפריה\" למונח המחופש ביותר בגוגל בישראל.\nבאוקטובר 2020 הודיע יוצר הסדרה מאור זגורי על העונה השלישית לסדרה שתעסוק בחיי המשפחה בתקופת הקורונה. העונה עלתה לשידור ב-HOT ב-25 בדצמבר 2025.",
    "pageid": 1176615
  },
  {
    "title": "זופר אבדיה",
    "extract": "זוּפֵר \"זופי\" אַבְדִיָה (בסרבית: Зуфер Авдија, באלבנית: Zufer Avdija; נולד ב-1 באוקטובר 1959) הוא כדורסלן עבר ומאמן כדורסל ישראלי-סרבי יליד קוסובו. שיחק בתפקיד פורוורד. בעברו כשחקן ייצג את נבחרת יוגוסלביה בכדורסל. כיום משמש כמנהל המקצועי של בני הרצליה.",
    "pageid": 1490897
  },
  {
    "title": "טביעת הצוללת דקר",
    "extract": "אח\"י דַּקָּר הייתה צוללת בשירות חיל הים הישראלי, שטבעה בכ\"ד בטבת ה'תשכ\"ח, 25 בינואר 1968, בדרכה מבריטניה לישראל וכל 69 אנשי צוותה נספו. שרידי הצוללת ומקום טביעתה נתגלו רק בשנת 1999. הצוללת שירתה במקור כאוניית הוד מלכותה טוטם (HMS Totem), בצי הבריטי. ב-1965 רכשה ישראל את הצוללת, והיא קיבלה את מספר חיל הים צ-77, שופצה במספנות פורטסמות', אוישה בצוות ישראלי שאומן בידי הצי הבריטי, ויצאה לדרכה לישראל ב-9 בינואר 1968.\nדיווח המיקום האחרון התקבל מהצוללת ב-24 בינואר 1968 בשעה 6:00 בבוקר מדרום לקצה המזרחי של כרתים, והשדר האחרון התקבל ממנה 18 שעות מאוחר יותר. על אף חיפושים נרחבים שנערכו אחריה על ידי אוניות, צוללות וכלי טיס, לא נמצאה הצוללת על פני המים והיא הוכרזה כאבודה. המידע וההערכות על הסיבות לאובדנה לא פורסמו, והפרשה נבלעה כתעלומה וכטראומה לאומית.\nכשנה לאחר טביעתה התגלה אחד ממצופי החירום של הצוללת בחוף ח'אן יונס שברצועת עזה. מסקנות שגויות מניתוח ממצאי המצוף ומקום הימצאו הובילו לחיפושים אחריה בחופי מצרים ובים האגאי, ולהאשמות לגבי הטבעתה בידי צבאות אויב, בעיקר צבא מצרים, אך אלה לא העלו דבר.\nבגמר המלחמה הקרה ניאות אדמירל ג'רמי בורדה להעמיד את יכולות החיפוש והאיתור במים עמוקים שפותחו על ידי צי ארצות הברית למציאת הצוללת אולם גם אמצעים אלו לא סייעו באיתור הצוללת. בהמלצת הצי האמריקאי בוצעה התקשרות בין חיל הים לחברת \"נאוטיקוס\" האמריקאית המתמחה באיתור ומחקר במים עמוקים, החיפושים שבו והתמקדו בקטע הנתיב שבו אבד הקשר עמה.\nב-28 במאי 1999, למעלה מ-31 שנים לאחר היעלמותה, נמצאו וזוהו שרידיה של ה\"דקר\" על קרקעית הים בעומק של כשלושה קילומטרים, על נתיב השיט המתוכנן לחיפה, במרחק של 485 קילומטרים מיעדה של הצוללת. באתר מציאת שרידי הצוללת בוצע באוקטובר 2000 מחקר מקיף, האתר תועד בקפידה וממצאיו נותחו, גשר הפיקוד, מדי אחד מאנשי הצוות, בית מצוף ההנצלה וחלקי צוללת נוספים נשלו לצורכי מחקר והנצחה.",
    "pageid": 959614
  },
  {
    "title": "יעל פוליאקוב",
    "extract": "יעל פוליאקוב (נולדה ב-14 במרץ 1977) היא שחקנית, קומיקאית, תסריטאית ומגישת טלוויזיה ישראלית, זוכת ארבעה פרסי האקדמיה לטלוויזיה.",
    "pageid": 373945
  },
  {
    "title": "ישראל",
    "extract": "יִשְׂרָאֵל היא מדינה במזרח התיכון, בדרום-מערב אסיה, השוכנת על החוף הדרום־מזרחי של הים התיכון. ישראל הוקמה בשטחי ארץ ישראל, ביתו הלאומי וארץ מולדתו של העם היהודי. המדינה הכריזה על עצמאותה בה' באייר תש\"ח, 14 במאי 1948.\n\nישראל גובלת בים התיכון ובמצרים במערב, בים האדום בדרום, בירדן במזרח, בסוריה בצפון־מזרח ובלבנון בצפון. בין ישראל ומצרים, לאורך רצועת החוף בים התיכון, נמצאת רצועת עזה, שבשליטת חמאס. באזור ההר המרכזי והבקעה שבין ישראל לירדן נמצאים שטחי יהודה ושומרון, המוחזקים בידי ישראל תחת תפיסה לוחמתית, כשבחלק משטחי יהודה שומרון – שולטת בצורה חלקית הרשות הפלסטינית – הגובלת כמעט מכל צדדיה בשטחים הישראליים בפועל, וכן גם בקרבת הגבול עם ירדן. שטחה של המדינה הוא 22,072 קמ\"ר (כולל מזרח ירושלים ורמת הגולן, עליהן הכריזה ריבונות, ללא אזור יהודה ושומרון ורצועת עזה). אוכלוסייתה מונה בשנת 2025, על־פי נתוני הלשכה המרכזית לסטטיסטיקה, מעל 10 מיליון תושבים. מבחינה דמוגרפית, רוב הישראלים הם יהודים (76.6%), ויש בה מיעוט ערבי גדול (כ־20.9%, מרביתו מוסלמי) וקבוצות מיעוט אחרות (2.5%).\nבמהלך המאה ה־19 חלה התעוררות לאומית בקרב יהודי אירופה שהביאה להקמת התנועה הציונית ולגלי עלייה לארץ ישראל. ב־1917, במהלך מלחמת העולם הראשונה, כבשה האימפריה הבריטית את ארץ ישראל מידי העות'מאנים ופורסמה הצהרת בלפור. בתקופת המנדט הבריטי מאבקים ממושכים בין היישוב היהודי וערביי ארץ ישראל הביאו את בריטניה למסור את שאלת המנדט בארץ לאו\"ם, שהמליץ ב־1947 לחלק את ארץ ישראל לשתי מדינות, יהודית וערבית. התוכנית התקבלה על ידי הסוכנות היהודית, אך נדחתה בידי ההנהגה הערבית; עימות צבאי שניצת בין הצדדים התפתח למלחמת העצמאות, שבמהלכה הוכרזה הקמתה של מדינת ישראל. בתום המלחמה והסכמי שביתת הנשק, שלטה ישראל במרבית שטח המנדט לשעבר, אף מעבר למה שהוקצה למדינה היהודית בתוכנית החלוקה. יהודה ושומרון ורצועת עזה נכבשו על ידי ירדן ומצרים, בהתאמה. המדינה הערבית לא הוקמה, ומאות אלפי ערבים־פלסטינים נסו או גורשו מבתיהם במסגרת הנכבה. במקביל עלו לישראל מאות אלפי פליטים יהודים ממדינות ערב.\nב־1967, במלחמת ששת הימים, כבשה ישראל את יהודה ושומרון, רצועת עזה וחצי האי סיני ואת רמת הגולן. מלבד סיני, שהחזירה ישראל למצרים במסגרת הסכם השלום ביניהן, ורצועת עזה, שממנה נסוגה באופן חד־צדדי ב-2005, המשיכה ישראל לשלוט בשאר השטחים האמורים. חוקי המדינה הוחלו במלואם על מזרח ירושלים ורמת הגולן, ובאופן חלקי על יהודה ושומרון. בעקבות הסכמי אוסלו, ניתנה אוטונומיה חלקית לרשות הפלסטינית בכ־40% משטחי יהודה ושומרון ובעבר גם על רוב שטח רצועת עזה. מאמצים לפתור את הסכסוך הישראלי־פלסטיני לא הבשילו לכדי הסכם שלום סופי; ברם, נחתמו הסכמי שלום ונורמליזציה אחרים בין ישראל למדינות ערביות.\nבחוקי היסוד שלה מוגדרת ישראל כ\"מדינה יהודית ודמוקרטית\". ישראל היא דמוקרטיה ייצוגית, עם מערכת פרלמנטרית, ייצוג בשיטה היחסית וזכות בחירה אוניברסלית. ראש הממשלה הוא ראש הרשות המבצעת והכנסת היא הרשות המחוקקת. על פי החוק הישראלי, בירת ישראל היא ירושלים. למדינות רבות יש הסתייגויות לגבי מעמדה של ירושלים כבירת ישראל, ועל כן נמצאות רוב השגרירויות הזרות בישראל בגוש דן ובפרט בתל אביב, המרכז הכלכלי והטכנולוגי של המדינה.\nישראל היא מדינה מפותחת וחברה בארגון לשיתוף פעולה ולפיתוח כלכלי (OECD). כלכלת המדינה דורגה ב־2025 במקום ה־26 בעולם, על פי תוצר מקומי גולמי נומינלי, כלכלתה בין המפותחות והמתקדמות בעולם. לישראל כוח עבודה מיומן, והיא אחת המדינות המשכילות בעולם, על פי אחוז אזרחים בעלי תואר דוקטור. רמת החיים בישראל היא הגבוהה ביותר במזרח התיכון, ובמדד הפיתוח האנושי של האומות המאוחדות היא מדורגת במקום ה-19. תוחלת החיים בה היא אחת הגבוהות בעולם. התרבות הישראלית כוללת מגוון רחב ועשיר של השפעות ויצירה. ההיסטוריה שהתקיימה בשטחה של ישראל היא מהעשירות והקדומות בעולם, והיא מהאזורים הראשונים בעולם בו הופיעה חקלאות ובה הוקמו ערים.",
    "pageid": 320304
  },
  {
    "title": "ישראל באולימפיאדת מילאנו – קורטינה (2026)",
    "extract": "אולימפיאדת מילאנו – קורטינה (2026) היא אולימפיאדת החורף ה-9 שבה משתתפת משלחת ישראלית, מאז החלה ישראל את השתתפותה במשחקי החורף האולימפיים באולימפיאדת לילהאמר (1994). האולימפיאדה נערכת בין 6 בפברואר ל-22 בפברואר 2026.\nהמחליקה האומנותית מריה סניוק וגולש הסקלטון ג'ארד פיירסטון נשאו את דגל המדינה בטקס הפתיחה. סניוק נשאה את הדגל במילאנו ופיירסטון נשא את הדגל בקורטינה.",
    "pageid": 2433627
  },
  {
    "title": "כל האימהות משקרות",
    "extract": "כל האימהות משקרות היא סדרת דרמה קומית ישראלית שנוצרה על ידי יעל כץ, נעם נבו ונטלי מיכאלשווילי-דרור, בבימויה של עטרה פריש. הסדרה היא דרמת ספורט בהפקת גרין פרודקשנס וסרטי יונייטד קינג. במרכז העלילה סיפורה של אם יחידנית שמחליטה לצאת למסע ספורטיבי ולשחק כדורשת, כדי לנסות להשפיע לטובה על חייו של בנה ולהוציא אותו מאורח החיים היושבני שלו.\nהסדרה עלתה לשידור ב-2 בפברואר 2026 בכאן 11.",
    "pageid": 2508457
  },
  {
    "title": "כרמי צור",
    "extract": "כַּרְמֵי צוּר היא התנחלות בדגם של יישוב קהילתי בדרום-מערב גוש עציון. היישוב שוכן ממערב לכביש 60 בין צומת גוש עציון לחברון, בסמוך לאתר העיר המקראית בית צור, שעל שמה הוא נקרא. בסמוך אליו נמצאות העיירות הערביות בית אומר וחלחול, ומצפונו מחנה הפליטים אל-ערוב. משתייך למועצה אזורית גוש עציון ולארגון יישובי הפועל המזרחי.",
    "pageid": 17604
  },
  {
    "title": "לוסי אהריש",
    "extract": "לוסי אהריש (בערבית: لوسي هريش; נולדה ב-18 בספטמבר 1981) היא עיתונאית, שחקנית ומגישת טלוויזיה ורדיו ערבייה-ישראלית. משמשת מנחה בתוכניות אקטואליה (ביניהן, \"שיחת היום\") וחדשות בערוץ רשת 13.",
    "pageid": 942702
  },
  {
    "title": "מאיה מרון",
    "extract": "מאיה מרון (נולדה ב-12 במאי 1980) היא שחקנית קולנוע וטלוויזיה ישראלית. זוכת פרס אופיר לשחקנית המשנה הטובה ביותר לשנת 2002 על תפקידה בסרט \"כנפיים שבורות\".",
    "pageid": 127385
  },
  {
    "title": "מועדון הקצב של אביהו פנחסוב",
    "extract": "מועדון הקצב של אביהו פנחסוב הוא הרכב מוזיקלי שהוקם בשנת 2012, בראשות הזמר והיוצר אביהו לנדוור, המוכר בשם הבמה אביהו פנחסוב, ובהפקתו של המוזיקאי והגיטריסט מארק פנחסוב (מרקיסיו). שם ההרכב משלב את שמותיהם של הסולן והמפיק. סגנונה של הלהקה מתאפיין בשילוב בין מוזיקה מזרחית, רוק, מוזיקה יוונית, מוזיקה חסידית ומוזיקת מועדונים משנות ה-60, תוך שימוש בהומור, סאטירה והומור עצמי. הופעות הלהקה ידועות באנרגטיות יוצאת דופן ובאופי תיאטרלי ופרובוקטיבי, כאשר הסולן אביהו פנחסוב נוהג לעיתים להתפשט במהלך ההופעה ולהישאר לבוש בתחתונים בלבד.",
    "pageid": 1454276
  },
  {
    "title": "נדב אהרוני",
    "extract": "נדב \"נאבי\" אהרוני (נולד ב-11 בספטמבר 1991) הוא מפיק מוזיקלי, מעבד ומלחין ישראלי.",
    "pageid": 2296894
  },
  {
    "title": "עדי עזרוני",
    "extract": "עדי עזרוני (נולדה ב-16 בנובמבר 1978) היא מפיקה, שחקנית, מנחה ודוגמנית עבר ישראלית. כיום, היא שותפה בחברה להפקת סרטים עצמאיים בארצות הברית, ולפני כן מונתה לראש מחלקת הסרטים הבין-לאומית של קשת אינטרנשיונל.",
    "pageid": 779659
  },
  {
    "title": "עוזרת הבית (סרט)",
    "extract": "עוזרת הבית (באנגלית: The Housemaid) הוא מותחן פסיכולוגי אמריקאי בבימויו של פול פייג , המבוסס על הרומן הראשון בסדרת ספרים באותו שם מאת פרידה מקפדן. את התסריט כתבה רבקה זונשיין. העלילה עוקבת אחר מילי קאלוויי, בגילומה של סידני סוויני, צעירה בעלת עבר בעייתי, שמתקבלת לעבוד כעוזרת בית בביתם של זוג עשיר, אולם עד מהרה היא מגלה כי מתחת לחזותם המושלמת של בני הבית מסתתרים סודות אפלים ומסוכנים. עוד שחקנים בתפקידים ראשיים: אמנדה סייפריד, ברנדון סקלנאר ומישל מורון.\nבשנת 2024 פורסם על ידי סרטי ליונסגייט על הפקת סרט על בסיס הרומן עוזרת הבית. טוד ליברמן יהיה המפיק והבימאי יהיה פול פייג. באוקטובר 2024 פורסם שסוויני וסייפריד ישחקו בסרט ויהיו גם המפיקות בפועל. לקראת סוף השנה צורפו שחקנים נוספים לקאסט. הצילומים נערכו בין ינואר למרץ 2025 במדינת ניו ג'רזי.\nהסרט עלה לאקרנים בארצות הברית בהפצת \"סרטי ליונסגייט\" ב-19 בדצמבר 2025. בישראל, הסרט עלה לאקרנים ב-1 בינואר 2026.",
    "pageid": 2479186
  },
  {
    "title": "עומאן",
    "extract": "סולטנות עוּמאן (בערבית: سلطنة عُمان, בליטון (ער'): Salṭanat ʿUmān, תעתיק: סַלְטנת עֻמַאן) ובקיצור עוּמאן (בערבית: عُمَان, עֻמַאן, [ʕʊˈmaːn]) היא מדינה מזרח-תיכונית, בדרום-מזרח חצי האי ערב, בדרום-מערב אסיה. היא גובלת באיחוד האמירויות הערביות בצפון-מערב, בערב הסעודית במערב, בתימן בדרום-מערב, בים הערבי בדרום ובמזרח ובמפרץ עומאן במזרח ובצפון. השפה הרשמית היא הערבית ודת המדינה היא האסלאם. עומאן היא חברה בארגון לשיתוף פעולה אסלאמי.",
    "pageid": 29455
  },
  {
    "title": "עמנואל רוזן",
    "extract": "עמנואל רוזן (נולד ב-6 באוגוסט 1960) הוא עיתונאי ואיש תקשורת ישראלי.",
    "pageid": 18596
  },
  {
    "title": "עמרי רונן (פעיל חברתי)",
    "extract": "עמרי רונן (נולד ב-24 במאי 1992) הוא עורך דין ופעיל חברתי ישראלי ממובילי מחאת אחים ואחיות לנשק. \nרונן הוא מהפנים הבולטות של המחאה, והשתתף בהפגנות, נאומים וראיונות תקשורתיים, כולל בתוכנית \"60 דקות\" האמריקאית.",
    "pageid": 2436702
  },
  {
    "title": "ענת דולב",
    "extract": "ענת דולב (15 באפריל 1963 – 6 בפברואר 2016) הייתה מנחת טלוויזיה, שדרנית רדיו ועיתונאית ישראלית.",
    "pageid": 1352220
  },
  {
    "title": "פנחסוב",
    "extract": "פנחסוב הוא שם משפחה יהודי.\nהאם התכוונתם ל...",
    "pageid": 1229768
  },
  {
    "title": "פרשת יתרו",
    "extract": "פרשת יִתְרוֹ היא פרשת השבוע החמישית בספר שמות. לפי החלוקה לפרקים, היא מתחילה בפרק י\"ח, פסוק א' ומסתיימת בפרק כ', פסוק כ\"ב.\nהפרשה נפתחת בהגעתו של יתרו חותן משה למחנה ישראל יחד עם אשתו ציפורה ובניו, ובעצת יתרו למינוי השופטים לצד משה. רוב הפרשה עוסק בסיפור המכונן של מעמד הר סיני, עשרת הדיברות וקבלת התורה על ידי בני ישראל. בסיום הפרשה ישנן מספר מצוות הקשורות לפולחן ה'.\nאת פרשת יתרו קוראים בשבת בין התאריכים י\"ז בשבט-כ\"ד בשבט.",
    "pageid": 153768
  },
  {
    "title": "פרשת רמדיה",
    "extract": "פרשת רמדיה הייתה סדרה של מקרי מוות ותחלואה חמורה בתינוקות, שהתרחשה בישראל עקב חסרונו של ויטמין B1 (תיאמין) בתרכובת צמחית של מזון לתינוקות, מתוצרת החברה הגרמנית הוּמָנָה (Humana) (גר'), אשר שווקה על ידי החברה הישראלית \"רמדיה\".\nהפרשה נחשפה ב-7 בנובמבר 2003, בעקבות הפנייתם של תינוקות רבים לחדרי מיון בבתי חולים בישראל עם ליקויים בהתפתחות מערכת העצבים. לבסוף חמישה מהתינוקות נפטרו בשלבים שונים לחייהם ואחרים נפגעו בצורה חמורה.",
    "pageid": 241700
  },
  {
    "title": "צחי הלוי",
    "extract": "צחי הלוי (נולד ב-12 במרץ 1975) הוא שחקן, זמר ומוזיקאי ישראלי. זוכה פרס אופיר לשחקן המשנה הטוב ביותר לשנת 2013 על תפקידו בסרט \"בית לחם\".",
    "pageid": 1201311
  },
  {
    "title": "צליל קליפי",
    "extract": "צליל קליפי (נולדה ב-15 ביולי 1989) היא פזמונאית, מלחינה וזמרת ישראלית.",
    "pageid": 1839646
  },
  {
    "title": "רונה קינן",
    "extract": "רונה (אהרונה) רחל קינן (נולדה ב־26 ביולי 1979) היא זמרת-יוצרת, פזמונאית ומלחינה ישראלית, זמרת השנה לשנת 2009.",
    "pageid": 89897
  },
  {
    "title": "רני רהב",
    "extract": "רן (רני) רהב (נולד ב-29 באפריל 1964) הוא יחצ\"ן ומנהל ישראלי, בעלים ויו\"ר של משרד יחסי הציבור \"רן רהב תקשורת ויחסי ציבור\" וקונסול כבוד של איי מרשל.",
    "pageid": 336640
  },
  {
    "title": "רעיה הרניק",
    "extract": "רעיה הַרְניק (7 באוגוסט 1933 – 5 בפברואר 2026) הייתה סופרת, משוררת ופעילת חברה ישראלית.",
    "pageid": 60824
  },
  {
    "title": "רצח בים המלח (סדרת טלוויזיה)",
    "extract": "רצח בים המלח היא סדרת טלוויזיה ישראלית מסוג דרמה בלשית. הסדרה עלתה לשידור בקשת 12 ב-29 בדצמבר 2025. את התסריט לסדרה כתבה רז יובן ובמאי הסדרה הוא תומר שני.",
    "pageid": 2378704
  },
  {
    "title": "שירה גפן",
    "extract": "שירה אביבה גפן (נולדה ב-30 באפריל 1971) היא שחקנית, מחזאית, סופרת ילדים, תסריטאית ובמאית ישראלית.",
    "pageid": 199168
  },
  {
    "title": "שרה פון שוורצה",
    "extract": "שרה פון שוורצה (בגרמנית: Sara von Schwarze; נולדה ב-6 באוקטובר 1968) היא שחקנית, מחזאית, תסריטאית ובמאית ישראלית.",
    "pageid": 146844
  },
  {
    "title": "תיקי אפשטיין",
    "extract": "תיקי אפשטיין הם אוסף מסמכים המפרט את פעילותו הפלילית של עבריין המין הפדופיל המורשע ואיש ההון האמריקאי ג'פרי אפשטיין ושל שותפיו. אחד המסמכים המוכרים ביותר באוסף זה הוא רשימת אפשטיין, המכילה לכאורה שמות של לקוחות מפורסים ואנשי ציבור שאיתם קיים אפשטיין סחר בנערות קטינות. בעקבות מעשיו של אפשטיין, שכללו טיפוח מעגל חברתי שבו דמויות ציבוריות בכירות בהן פוליטיקאים וסלבריטאים, קיימות בארצות הברית תאוריות קשר על פיהם הרשימה נוהלה במטרה לסחוט את אנשי הציבור שהיו שותפיו לסחר, ואף תאוריה על פיה מותו בכלא בשנת 2019 לא היה התאבדות  אלא רצח שנועד להגן על לקוחותיו מהליכים פליליים ומדין ציבורי.\nגודלם של המסמכים עולה על 300 ג'יגה-בייט של נתונים, בתוספת מדיה אחרת, המאוחסנים במערכת ניהול התיקים סנטינל של ה-FBI. אלו כוללים את רשימת אנשי הקשר של אפשטיין, יומני הטיסות של מטוסיו, התכתבויות בין אנשים שונים, תמונות וסרטונים, ומסמכי בית משפט נוספים בעניינו. חלקם של המסמכים פורסמו לציבור בצורה ערוכה ומצונזרת, בהם רשימת אנשים בולטים שונים שטיילו עם אפשטיין או היו בקשר איתו, שפורסמה בצורה חלקית במיוחד.\nאחד המסמכים המרכזיים בפרשה הוא \"הספר השחור של אפשטיין\" - מסמך בן 97 עמודים המורכב משמות, מספרי טלפון, כתובות דואר אלקטרוני וכתובות בית שנלקח על ידי עובד באחוזתו של אפשטיין. הספר פורסם באופן ערוך ב\"גוקר\" ב-2015, ובאופן מלא ב-8chan  ב-2019. ספר מרכזי שני בפרשה, שזכה לכינוי \"הספר השחור הקטן השני של אפשטיין\", פורסם על ידי Business Insider בשנת 2021, וכתיבתו מתוארכת לאוקטובר 1997. לדברי ג'ולי ק. בראון , גיליין מקסוול, חברתו של אפשטיין, היא זו שערכה את הספר. בראון טענה כי הספר היה ספר טלפונים עבור בני הזוג ולא ספר לקוחות, והאישים המוזכרים בו אינם בהכרח לקוחותיו של אפשטיין.",
    "pageid": 2503242
  },
  {
    "title": "אביבית בר זוהר",
    "extract": "אביבית בר זוהר (נולדה ב-11 במאי 1982) היא אשת עסקים וידוענית ישראלית. היא התפרסמה בעקבות השתתפותה בעונה הרביעית והתשיעית של תוכנית המציאות \"האח הגדול\".",
    "pageid": 1521593
  },
  {
    "title": "אדולף אייכמן",
    "extract": "אוטו אדולף אייכמן (בגרמנית: ‏‏Ⓘ‏; 19 במרץ 1906, זולינגן, גרמניה – 31 במאי 1962, רמלה, ישראל) היה פושע מלחמה נאצי גרמני-אוסטרי. כראש מחלקת היהודים בגסטפו, בדרגת אובר-שטורמבאנפיהרר (מקביל לסגן-אלוף) באס אס בגרמניה הנאצית, היה מראשי האחראים לביצועה בפועל של תוכנית הפתרון הסופי להשמדת היהודים במלחמת העולם השנייה ובמהלך השואה. בשנת 1960 נלכד על ידי המוסד בארגנטינה והובא למשפט בישראל. הורשע על פי החוק לעשיית דין בנאצים ובעוזריהם, נידון למוות בתלייה והוצא להורג ב-31 במאי 1962.\nלאחר שנכשל בלימודיו ולא סיים את התיכון עבד אייכמן לזמן קצר בחברת הכרייה של אביו באוסטריה, לשם עברה המשפחה ב-1914. אחר כך עבד כמוכר נפט נודד משנת 1927 והצטרף הן למפלגה הנאצית והן לאס אס ב-1932. הוא חזר לגרמניה ב-1933, שם הצטרף לאס דה ומונה לראש מחלקת היהודים. לאחר פרוץ מלחמת העולם השנייה בספטמבר 1939 ארגנו אייכמן וצוותו ריכוז יהודים בגטאות בערים הגדולות מתוך ציפייה שהם יועברו מזרחה או מעבר לים. הוא גם ערך תוכניות לריכוז היהודים, תחילה בניסקו שבדרום מזרח פולין ואחר כך במדגסקר, אך אף אחת מהתוכניות הללו לא יצאה אל הפועל.\nהנאצים פלשו לברית המועצות ב-22 ביוני 1941, ומדיניותם כלפי היהודים השתנתה ממעצר או הגירה להשמדה. כדי לתאם את תכנון השמדתו של העם היהודי, מפקדו של אייכמן, ריינהרד היידריך, כינס את מנהיגי המשטר הנאצי בוועידת ואנזה ב-20 בינואר 1942. אייכמן אסף מידע עבור היידריך, השתתף בוועידה ורשם את הפרוטוקול שלה. אייכמן וצוותו קיבלו עליהם את האחריות לגירוש היהודים למחנות ההשמדה, שם הושמדו הקורבנות בתאי גזים. לאחר שגרמניה כבשה את הונגריה במרץ 1944, פיקח אייכמן על גירוש חלק ניכר מיהודי הונגריה. רוב היהודים נשלחו לאושוויץ, שם נרצחו כ-75% מהם עם הגעתם. עד להפסקת השילוחים ביולי 1944 נרצחו 437,000 מתוך 725,000 מיהודי הונגריה. במהלך משפטי נירנברג העיד דיטר ויסליצני כי אייכמן אמר לו: \"אני אצחק ביורדי אל הקבר בזכות ההרגשה שהרגתי 5,000,000 יהודים. זה נותן לי סיפוק ונחת רוח רבה.\"\nעם כניעת גרמניה הנאצית ב-1945 נאסר אייכמן בידי צבא ארצות הברית אך הוא נמלט ממחנה המעצר והסתתר בגרמניה במשך מספר שנים. בסופו של דבר הגיע לכפר קטן בסקסוניה התחתונה, שם התגורר עד 1950, אז עבר לארגנטינה לאחר שהשיג מסמכים מזויפים בעזרת ארגון שניהל הבישוף הקתולי אלויס הודאל. מידע שנאסף על ידי המוסד אישר את מיקומו של אייכמן בארגנטינה ב-1960. צוות של סוכני המוסד ושל שירות הביטחון הכללי לכד את אייכמן והביא אותו לישראל, שם הועמד לדין בגין 15 אישומים פליליים, כולל פשעי מלחמה, פשעים נגד האנושות ופשעים נגד העם היהודי. במהלך המשפט הוא לא הכחיש את השואה או את תפקידו בארגונה, אלא אמר שהוא פשוט מילא פקודות בלתי חוקיות בעליל במערכת \"פיהררפרנציפית טוטליטרית\". הוא נמצא אשם בכל האישומים והוצא להורג בתלייה ב-31 במאי 1962. המשפט זכה לסיקור נרחב בתקשורת הבין-לאומית ולימים נכתבו עליו מספר ספרים, כגון \"אייכמן בירושלים\" של חנה ארנדט ו\"מול תא הזכוכית\" של חיים גורי, שניהם עיתונאים שסיקרו את המשפט מירושלים.",
    "pageid": 1093
  },
  {
    "title": "אולימפיאדת מילאנו – קורטינה (2026)",
    "extract": "משחקי החורף האולימפיים ה-25 (באנגלית: XXV Olympic Winter Games, בצרפתית: Les XXVes Jeux olympiques d'hiver, באיטלקית: XXV Giochi olimpici invernali), נערכים בין 6 בפברואר ל-22 בפברואר 2026 בערים האיטלקיות מילאנו וקורטינה ד'אמפצו, לאחר שגברו על הצעת האירוח של אורה וסטוקהולם משוודיה, בהצבעה שנערכה בכנס ה-134 של הוועד האולימפי הבין-לאומי בלוזאן, שווייץ.\nאיטליה מארחת את המשחקים האולימפיים בפעם הרביעית. קורטינה ד'אמפצו מארחת את משחקי החורף בפעם השנייה, 70 שנה אחרי אולימפיאדת קורטינה ד'אמפצו (1956). המשחקים גם נערכים 20 שנה לאחר אולימפיאדת טורינו (2006). לראשונה, משחקי החורף נערכים בשתי ערים שונות במקביל.",
    "pageid": 1731856
  },
  {
    "title": "אוסנת מארק",
    "extract": "אוסנת הילה מארק (נולדה ב-22 בספטמבר 1967, י\"ז באלול ה'תשכ\"ז) היא פוליטיקאית ועורכת דין ישראלית שכיהנה כחברת הכנסת מטעם הליכוד.",
    "pageid": 1379429
  },
  {
    "title": "אורלי ויינרמן",
    "extract": "אורלי ויינרמן (נולדה ב-21 ביוני 1971) היא שחקנית, דוגמנית וזמרת עבר ישראלית.\nויינרמן מוכרת במיוחד בתפקידה כעוגן בקומדיית המצבים \"שמש\".",
    "pageid": 374304
  },
  {
    "title": "אלי אוחנה",
    "extract": "אליהו (אלי) אוחנה (נולד ב-1 בפברואר 1964) הוא כדורגלן עבר ישראלי, חלוץ מצליח, המזוהה יותר מכל עם קבוצת בית\"ר ירושלים בה שיחק במרבית שנות פעילותו. אגדת המועדון, שגם לאחר הפרישה שימש בו במספר תפקידים מקצועיים וניהוליים. אוחנה שימש כמאמן כדורגל במספר מועדונים וכיום הוא פרשן כדורגל בערוץ הספורט, שדרן ברדיו 103FM ופאנליסט בערוץ i24NEWS.\nאוחנה נכלל ב\"היכל התהילה של הכדורגל הישראלי\", הוביל את בית״ר לשנים המוצלחות ביותר בתולדותיה ונחשב בעיני רבים לשחקן המוצלח והמזוהה בתולדות המועדון. בנוסף זכה עם מכלן בגביע המחזיקות (תחרות המקבילה לליגה האירופית של היום) והוא גם אחד השחקנים הבולטים ביותר ששיחקו בנבחרת ישראל (אותה גם אימן באופן זמני). בשנת 1988 זכה אוחנה בפרס בראבו, המוענק לשחקן הצעיר המצטיין באירופה והוא הישראלי היחיד שזכה בפרס זה עד כה.\nבשנת 2004 נבחר אוחנה להשיא משואה ביום העצמאות.",
    "pageid": 31326
  },
  {
    "title": "אליאב זוהר",
    "extract": "אליאב זוהר (נולד ב־15 בפברואר 2000) הוא זמר-יוצר, מלחין, פזמונאי ומוזיקאי ישראלי. זוכה העונה התשיעית של \"הכוכב הבא\".",
    "pageid": 2134832
  },
  {
    "title": "אמיר סהיטי",
    "extract": "אמיר סהיטי (באלבנית: Emir Sahiti; נולד ב-29 בנובמבר 1998 בזמון שברפובליקה הפדרלית של יוגוסלביה) הוא כדורגלן קוסוברי-אלבני המשחק בעמדת קשר הכנף בקבוצת מכבי תל אביב מליגת העל בהשאלה מהמבורג, ובנבחרת קוסובו.",
    "pageid": 2511819
  },
  {
    "title": "אנקת גבהים",
    "extract": "אנקת גבהים (באנגלית: Wuthering Heights) הוא רומן מאת אמילי ברונטה שפורסם לראשונה בשנת 1847. עם השנים הפך הסיפור לאחת מאבני היסוד של הספרות האנגלית, ועובד במספר גרסאות לרדיו, לטלוויזיה, לקולנוע ולתיאטרון.\nהספר מתאר את סיפור אהבתם הבלתי אפשרית של קאתי, בת עשירים, והיתקליף, אסופי ספק צועני בן בלי שם שאומץ על ידי אבי המשפחה, על רקע חיי האצולה הכפרית באנגליה של תחילת המאה ה-19. החרדה לגורל אחוזת המשפחה לאחר מות האב גורמת להסתלקותו של היתקליף, אכול קנאה ורגשי נחיתות, ולנדודיו. הוא חוזר לאחר שנים, עשיר אך מריר ותאב נקם, וחי בצל זכרה של אהבת חייו היחידה.\nב-1939 יצא עיבוד קולנועי לרומן, והסרט היה מועמד לפרס האוסקר. ב-1970 וב-1992 זכה הספר לשני עיבודים נוספים לקולנוע, אולם אלה זכו להצלחה פחותה מקודמם. ב-2026, זכה לעיבוד נוסף בכיכובה של מרגו רובי.\nב-2007 נמכר עותק נדיר של המהדורה הראשונה של הספר ב-114 אלף ליש\"ט.",
    "pageid": 37173
  },
  {
    "title": "אסתר רוט-שחמורוב",
    "extract": "אסתר רוֹט-שחמורוב (נולדה ב-16 באפריל 1952) היא אתלטית ישראלית, מהבולטות ביותר שידעה מדינת ישראל. כלת פרס ישראל לספורט ותרבות הגוף ה'תשנ\"ט.\nשחמורוב נבחרה מספר פעמים כספורטאית המצטיינת של ישראל וזכתה במדליות רבות בתחרויות מקומיות ובינלאומיות. באולימפיאדת מונטריאול (1976) היא סיימה במקום השישי בריצת 100 מטר משוכות ובכך הייתה לספורטאית הישראלית הראשונה שהשתתפה בגמר אולימפי כלשהו. בתחרויות בינלאומיות, היא זכתה ב-8 מדליות אישיות. 6 מדליות במשחקי אסיה, מתוכן 5 זהב ו-1 כסף, ו-2 מדליות זהב באליפות אסיה באתלטיקה, יותר מכל ספורטאי ישראלי אחר בכל הזמנים.",
    "pageid": 90272
  },
  {
    "title": "אריאל זילבר",
    "extract": "אריאל זילבֶּר (נולד ב-22 בספטמבר 1943, כ\"ב באלול ה'תש\"ג) הוא זמר-יוצר, פסנתרן, מלחין, פזמונאי ומוזיקאי ישראלי. לאחר פעילותו בלהקת הרוק החלוצית \"תמוז\", ניהל קריירת סולו מגוונת במסגרתה יצר שירים עבריים בין היתר בסגנונות הרוק, הפופ וההיפ הופ. בשנת 2014 הוענק לו פרס אקו\"ם על תרומתו למוזיקה וב-2016 פרס אמ\"י על מפעל חיים.\nבמהלך העשור הראשון של המאה ה-21 היה פעיל במחאה נגד תוכנית ההתנתקות ובאותם ימים גם חזר בתשובה והפך לחסיד חב\"ד.",
    "pageid": 108342
  },
  {
    "title": "באד באני",
    "extract": "בניטו אנטוניו מרטינז אוקסיו (בספרדית: Benito Antonio Martínez Ocasio; נולד ב-10 במרץ 1994), הידוע בשם הבמה באד באני (Bad Bunny), הוא זמר, ראפר ושחקן פוארטו-ריקני.",
    "pageid": 1807047
  },
  {
    "title": "ברידג'רטון",
    "extract": "ברידג'רטון (באנגלית: Bridgerton) היא סדרת דרמה תקופתית אמריקאית, שנוצרה על ידי כריס ואן דוזן והופקה על ידי שונדה ריימס. הסדרה מבוססת על הרומנים של ג'וליה קווין, העוקבת אחר עולמה התחרותי של החברה הגבוהה ב\"תקופת העוצרות\" בלונדון. הסדרה עלתה בבכורה עולמית ב-25 בדצמבר 2020 בנטפליקס. בתפקידים הראשיים מככבים פיבי דינבור, הארייט קיינס, ג'ולי אנדרוז, בן מילר, רגה ז'אן פייג', לוק תומפסון וג'ונתן ביילי. מדד הצפיות של הסדרה מוערך בכ-82 מיליון משקי בית, והיא הייתה הסדרה הנצפית ביותר בנטפליקס בכל הזמנים עד לחודש אוקטובר 2021 בו תפסה את מקומה \"משחק הדיונון\".\nבינואר 2021 חודשה הסדרה לעונה שנייה שעלתה לשידור ב-25 במרץ 2022. באפריל 2021, הוכרז שהסדרה חודשה לעונה שלישית ורביעית. במאי 2024 עלה חלקה הראשון של העונה השלישית של הסדרה. החלק השני של העונה עלה ביוני 2024.",
    "pageid": 1900974
  },
  {
    "title": "ברק סרי",
    "extract": "ברק סרי (נולד ב-24 ביוני 1962) הוא עיתונאי ויועץ תקשורת ישראלי. היה עורך המקומון \"כאן דרום\" והחינמון \"ישראלי\". שימש בעבר כיועץ התקשורת של שר הביטחון אהוד ברק, השר לביטחון פנים אבי דיכטר, שר התחבורה ישראל כ\"ץ ושר הפנים אריה דרעי.",
    "pageid": 767068
  },
  {
    "title": "בת אל מוסרי",
    "extract": "בת אל מוסרי (נולדה ב-31 במרץ 1988) היא תסריטאית, במאית ושחקנית ישראלית.\nזוכת פרסי אופיר כשחקנית המשנה הטובה ביותר לשנת 2024 על תפקידה בסרט \"בנות כמונו\", זוכת פרס הסרט הקצר הטוב ביותר 2023 על הסרט \"יום רגיל\", ופרס הסרט הקצר הטוב ביותר על הסרט \"ברכה\". בשנת 2017 הייתה מועמדת לפרס האקדמיה הישראלית לקולנוע כשחקנית משנה על תפקידה בסרט \"מוטלים בספק\" ובשנת 2020 על תפקידה בסרט הקולנוע \"בוטיק פריז\". שיחקה בסדרות \"רק להיום\", \"איש חשוב מאוד 2\", \"כבודו\", \"ויקי ואני\" ועוד.",
    "pageid": 2407017
  },
  {
    "title": "ג'ימי קלארק",
    "extract": "ג'ימי קלארק השלישי (באנגלית: Jimmy Clark III; נולד ב-4 באפריל 2001) הוא כדורסלן אמריקאי המשחק בעמדות הרכז והקלע במכבי תל אביב מליגת העל בכדורסל והיורוליג.",
    "pageid": 2454284
  },
  {
    "title": "גוני הרניק",
    "extract": "גוּני הַרְניק (25 ביולי 1956 – 6 ביוני 1982) היה מפקד סיירת גולני ובעל צל\"ש מפקד אוגדה. הרניק נהרג במהלך הקרב על הבופור במבצע שלום הגליל.",
    "pageid": 1005279
  },
  {
    "title": "דיאן ניל",
    "extract": "דיאן ניל (באנגלית: Diane Neal; נולדה ב-17 בנובמבר 1976) היא שחקנית ופוליטיקאית אמריקאית-ישראלית. כשחקנית היא ידועה בעיקר בזכות תפקידה כקייסי נובאק, עוזרת התובע המחוזי של ניו יורק, בסדרת הטלוויזיה \"חוק וסדר: מדור מיוחד\", אותו גילמה בשנים 2003–2008, וכן 2011–2012. היא ידועה גם בתפקידה כסוכנת המיוחדת של שירות החקירות של משמר החופים, אביגיל בורין, ב-\"NCIS\".",
    "pageid": 2205377
  },
  {
    "title": "דרגות צה\"ל",
    "extract": "דַרְגות צה\"ל מחולקות לשלוש קבוצות: דרגות חוגרים, טוראי עד סמל ראשון; דרגות נגדים, מדרגת רב־סמל עד דרגת רב־נגד; ודרגות קצינים, מדרגת סגן־משנה עד דרגת רב־אלוף. סימני הדרגה של החוגרים נענדים על הזרוע, בין המרפק לכתף, ואילו דרגות הנגדים והקצינים נענדות על כותפות  החולצה.\nדרגות רבות בצה\"ל נקראות ביום־יום בראשי התיבות שלהן. נהוג לבטא ראשי תיבות בני שלוש אותיות כמילה המנוקדת בשני קמצים, אחד בכל אחת משתי האותיות הראשונות בראשי התיבות. כך, למשל, רב־סמל בכיר נכתב רס\"ב ומבוטא רָסָ\"בּ או רָסָ\"ב.",
    "pageid": 15810
  },
  {
    "title": "יהודית פולגאר",
    "extract": "יהודית פולגאר (בהונגרית: Polgár Judit; נולדה ב-23 ביולי 1976) היא שחמטאית הונגריה-יהודייה בדרגת רב-אמן. היא האשה היחידה שעברה את רף דירוג 2,700, ונחשבת לשחמטאית הטובה ביותר בהיסטוריה. היא חברה בהיכל התהילה העולמי של השחמט.",
    "pageid": 18687
  },
  {
    "title": "יובל רפאל",
    "extract": "יוּבַל רְפָאֵל (נולדה ב-5 בנובמבר 2000) היא זמרת ישראלית. זוכת העונה ה-11 של התוכנית \"הכוכב הבא\" ונציגת ישראל באירוויזיון 2025, שהתקיים בבזל שבשווייץ, עם השיר \"New Day Will Rise\" שהגיע למקום השני בתחרות.",
    "pageid": 2413266
  },
  {
    "title": "יחסי ישראל–עומאן",
    "extract": "בין מדינת ישראל לסולטנות עומאן מתקיימים מגעים לא רשמיים. עומאן כמדינה ערבית תומכת באופן רשמי במדינות ערב במסגרת הסכסוך הישראלי-ערבי ארוך השנים. עם זאת, החל מראשית שנות ה-70 של המאה ה-20, התקיימו קשרים חשאיים בין ישראל לעומאן, אשר כללו בין היתר ביקורי גומלין חשאיים של בכירים במשטר הישראלי עם מקביליהם במשטר העומאני. קשרים חשאיים אלו, וכן חתימתו של הסכם אוסלו א' בשנת 1993, הביאו להתחממות היחסים ולכינון יחסים מסחריים בין השתיים. פרוץ האינתיפאדה השנייה, אשר לוותה בהקצנה משמעותית של דעת הקהל בעולם הערבי כנגד ישראל, הביאה לניתוקם הרשמי של היחסים הרשמיים בין המדינות, ולסגירת הנציגויות המסחריות.\nבשנת 1994 ביקר בעומאן ראש ממשלת ישראל יצחק רבין. באפריל 1996 ביקר במדינה ראש הממשלה שמעון פרס. באוקטובר 2018 ביקרו בעומאן ראש הממשלה בנימין נתניהו וראש המוסד יוסי כהן.",
    "pageid": 1141751
  },
  {
    "title": "יחסי מין",
    "extract": "יחסי מין (מלעז: סקס) הם פעילות מינית בין שני אנשים. משמעותו הצרה של המונח היא הזדווגות, אך הגדרות רחבות יותר מתייחסות לכל מגע מיני פיזי בין אנשים הכולל את איבר המין של לפחות אדם אחד.\nבדרך־כלל, המושג יחסי מין מתייחס למִשגל, כלומר לחדירה של הפין הגברי אל הפות הנקבי. פעילות מינית זו היא הפעילות המינית השכיחה ביותר בין בני זוג הטרוסקסואלים. עם זאת, יש המתייחסים למושג יחסי מין באופן רחב יותר כך שיכלול גם יחסי מין בין בני זוג מאותו המין וממין שונה, וגם יחסי מין המלווים בחדירה (וגינאלי או אנאלי) וגם יחסי מין ללא חדירה, כמו אוננות הדדית, ויחסי מין אוראליים.\nיחסי אישות, הוא כינוי ליחסי מין, לרוב בהקשרים הלכתיים או משפטיים.\nעל קיום יחסי מין יש מגבלות חוקיות ותרבותיות שונות: יש איסורים שונים על קיום יחסי מין בתוך קבוצת שארות (יחסים אלו מוגדרים כגילוי עריות), עם קטינים, ועם אדם שמקיים קשר קבוע עם בן/בת זוג אחר/ת או עם יותר משותף אחד, וישנן תרבויות האוסרות על קיום יחסי מין שלא במסגרת חיי נישואים. כאשר יחסי המין מתקיימים ללא הסכמת אחד הצדדים, הם מוגדרים כאונס, והדבר נחשב ברוב התרבויות כעבירה מוסרית וחוקית חמורה. בחברות רבות יש איסור על קיום יחסי מין עם בעלי חיים.\nלקיום יחסי מין ללא חשש מהיריון משתמשים באמצעי מניעה מסוגים שונים. הקונדום משמש גם להגנה מפני הידבקות במחלות מין המועברות בעת קיום יחסי מין.",
    "pageid": 5562
  },
  {
    "title": "ישראל באולימפיאדת מילאנו - קורטינה ד'אמפצו (2026)",
    "extract": "",
    "pageid": 2514013
  },
  {
    "title": "יתרו",
    "extract": "יִתְרוֹ הוא דמות מקראית, כהן מדין ואביה של צפורה, אשת משה רבנו. בספר שמות הוא נקרא גם בשם \"רעואל\", אולם בפרק שאחריו הוא נקרא \"יתרו\". על שמו נקראה פרשת יתרו. בספר במדבר הוא נזכר גם (בשם \"רעואל\") כאביו של חובב.\nהנביא שועיב (בערבית شعيب), המזוהה עם יתרו, ידוע גם בתור המייסד הרוחני והנביא הראשי של העדה הדרוזית. בנוסף, הוא גם הוכרז כאב הקדמון של כל הדרוזים.",
    "pageid": 43509
  },
  {
    "title": "לוליק (זמר)",
    "extract": "לוליק לוי (26 בפברואר 1938 – 30 בינואר 2026) היה זמר-יוצר ישראלי.\nלוליק, בעל קול הטנור הלירי, התפרסם במחצית השנייה של שנות ה-50 כסולן של להקת פיקוד צפון ובשנות ה-60 השתתף בכמה הצגות ומופעים מוזיקליים. לאחר שהוציא תקליט של שירי לורקה ותקליט של שירים בלאדינו זוהה במידה רבה עם סגנון מוזיקת הלאדינו שמקורה בספרד. החל בשנות ה-70 הוא הופיע לבדו ברחבי ישראל וליווה את עצמו בגיטרה.",
    "pageid": 743632
  },
  {
    "title": "ליטל סנט ג'יימס",
    "extract": "ליטל סנט ג'יימס (באנגלית: Little Saint James; מכונה לעיתים \"אי הפדופילים\" ו\"אי החטאים\") הוא אי פרטי קטן הנמנה עם איי הבתולה של ארצות הברית, לא רחוק מהחוף הדרומי של סנט תומאס.\nהאי היה בבעלות עבריין המין ג'פרי אפשטיין מ-1998 ועד מותו בשנת 2019. במהלך בעלותו של אפשטיין, האי קיבל על ידי המקומיים כינויים כמו \"אי החטאים\" ו\"אי הפדופילים\", שכן נטען כי התרחשה באי התעללות מינית בקטינות.\nבאי היה בית מרכזי וכן שלושה קוטג'ים לאורחים, מערכת התפלת מים פרטית ומנחת מסוקים פרטי.",
    "pageid": 1993201
  },
  {
    "title": "מאיר בנאי",
    "extract": "מאיר בנאי (5 ביולי 1960, י' בתמוז ה'תש\"ך – 12 בינואר 2017, ט\"ו בטבת ה'תשע\"ז) היה זמר-יוצר, מוזיקאי ושחקן ישראלי.",
    "pageid": 68346
  },
  {
    "title": "מבצע עם כלביא",
    "extract": "מבצע \"עם כלביא\", המכונה גם מלחמת איראן–ישראל (בפרסית: جنگ ایران و اسرائیل), היה עימות צבאי ישיר בין ישראל לאיראן שהתקיים בין 13 ל-24 ביוני 2025 במסגרת זירת איראן במלחמת חרבות ברזל. המבצע נפתח במתקפת פתע ישראלית שכללה סיכולים ממוקדים של בכירי מערכת הביטחון האיראנית, וכן מדעני גרעין בכירים. בנוסף הותקפו מתקני הגרעין נתנז, פרצ'ין ופורדו, אתרי טילים בליסטיים, ומיליציות פרו-איראניות בסוריה ובעיראק, לצד מתקפות סייבר שהשביתו זמנית את מערכות ההגנה האווירית של איראן. בתקיפות נהרגו מעל 1,060 בני אדם, כמחציתם אזרחים.\nבתגובה שיגרה איראן למעלה מ־1,000 כטב\"מים ו־500 טילים בליסטיים לעבר ישראל, שגרמו למותם של כ־30 אזרחים ולנזקים כבדים לרכוש. ב-22 ביוני הצטרפה ארצות הברית למערכה ותקפה את מתקני גרעין באיראן באמצעות פצצות MOP ממפציצי B-2, מתקפה שעיכבה את תוכנית הגרעין האיראנית בכמה חודשים עד שנים. ב־24 ביוני הושגה הפסקת אש בתיווך אמריקני. בסיכום הפעילות דיווח צה\"ל על תקיפת כ־900 מטרות בכ־1,500 גיחות.\nנשיא ארצות הברית דונלד טראמפ כינה את המבצע \"מלחמת 12 הימים\" ברשת החברתית Truth Social. הכינוי אומץ בישראל ומחוצה לה.",
    "pageid": 2452648
  },
  {
    "title": "מדינות לפי אוכלוסייה, שטח, צפיפות, תמ\"ג ופיתוח אנושי",
    "extract": "זאת רשימה של 247 מדינות העולם וטריטוריות עצמאיות, הניתנת למיון על פי אוכלוסיית המדינה, שטחה, צפיפות האוכלוסין לקילומטר רבוע, תמ\"ג (PPP, במיליוני דולרים), תמ\"ג לנפש ומדד הפיתוח האנושי (HDI). הרשימה כוללת מדינות עצמאיות (באותיות מודגשות) וטריטוריות מנוהלות עצמאית באופן מלא או חלקי (כגון הרשות הפלסטינית). נתוני אוכלוסייה ושטח מבוססים על אתר Worldometer, נתוני תמ\"ג על ספר העובדות העולמי של ה-CIA, ונתוני מדד הפיתוח האנושי לפי מינהל הפיתוח (UNDP) של האומות המאוחדות. הנתונים לא נמדדו באותה נקודת זמן, ולכן ייתכן כי הדיוק אינו מרבי.\nיבשת אנטארקטיקה אשר שטחה כ-14,200,000 קמ\"ר מופיעה בטבלה, על אף שלשום מדינה אין ריבונות עליה. באנטארקטיקה חיים באופן לא קבוע כ-1,000 אנשים ממדינות שונות.",
    "pageid": 541008
  },
  {
    "title": "מטכ\"ליסטים",
    "extract": "מטכ\"ליסטים (מסוגנן גם כמטכליסטים) היא סדרת דרמה קומית ישראלית שנוצרה על ידי ערן זרחוביץ', מויש גולדברג ואילן שפלר. הסדרה עוסקת בשירות הצבאי בסיירת מטכ\"ל בשנות ה-90 דרך עיניהם של הג'ובניקים ביחידה, תוך פירוק מיתוס הגבריות וההיבריס הצה\"לי.\nהסדרה עלתה לשידור בערוץ \"yes TV Comedy\" ב-18 בדצמבר 2025.",
    "pageid": 2507347
  },
  {
    "title": "מלחמת חרבות ברזל",
    "extract": "מלחמת חרבות ברזל (ראו כינויים שונים להלן) היא מלחמה רב־זירתית ממושכת שמנהלת ישראל נגד שלטונו של חמאס ברצועת עזה, ונגד ארגוני טרור נוספים ברצועה ובזירות נוספות, בעקבות טבח שבעה באוקטובר. בבוקר שבת, 7 באוקטובר 2023, חג שמיני עצרת ושמחת תורה ה'תשפ\"ד, הוביל ארגון הטרור חמאס מתקפת פתע רחבת היקף שבמסגרתה חדרו לשטח ישראל אלפי מחבלים וביצעו מעשי טבח ואונס, רצחו 1,163 בני אדם, מתוכם 766 אזרחים ישראלים וזרים, וחטפו 251 בני אדם, חיילים ואזרחים, לרצועת עזה. יום זה היה הקטלני ביותר לעם היהודי מאז השואה. צה\"ל גייס למעלה מ־360,000 חיילי מילואים, גיוס המילואים הגדול בתולדות המדינה, וכן אלפי כלי רכב אזרחיים. ביום למחרת, החלו להצטרף למאבק המזוין בישראל מדינות וארגונים מציר ההתנגדות, והמלחמה התרחבה לחזיתות נוספות: גבול ישראל–לבנון, גבול ישראל–סוריה, יהודה ושומרון, עיראק, תימן ואיראן. למרות זאת, נותרה רצועת עזה החזית העיקרית במרבית תקופת הלחימה. ישראל פינתה 29 יישובים בעוטף עזה ו־22 יישובים בגליל העליון מיושביהם, והם נותרו שוממים למעט חיילי צה\"ל וכיתות כוננות.\nהמלחמה הסבה פגיעה יוצאת דופן בעורף הישראלי, וגרמה לתפנית משמעותית במאזן הכוחות במזרח התיכון. היא אחת המלחמות הארוכות בתולדות ישראל ובעלת מספר חזיתות הלחימה הגבוה ביותר מאז מלחמת העצמאות. מראשיתה, הציתה הפגנות תמיכה ומחאה סוערות ברחבי העולם, וגל אנטישמיות שהלך והתעצם בעקבות עשרות אלפי ההרוגים וגלי ההריסות ברצועת עזה. עלו טענות שלפיהן ישראל מבצעת פשעים נגד האנושות, טיהור אתני והשמדת עם כלפי הפלסטינים ברצועת עזה, ששיאן בתלונה שהגישה דרום אפריקה לבית הדין הבין־לאומי לצדק (ICJ) בגין רצח עם והוצאת צווי מעצר בין־לאומיים נגד ראש הממשלה נתניהו ושר הביטחון גלנט. מכלול הגורמים – תחושת הכישלון שלאחר מתקפת הפתע, החטופים המוחזקים ברצועת עזה ללא ידיעה על מצבם, משך הלחימה, והתגובה הבין-לאומית העוינת כלפי ישראל – יצר השפעה מרחיקת לכת על החברה הישראלית ועל יהדות התפוצות.\nישראל קבעה בתחילה שלוש מטרות למלחמה: חיסול התשתית הצבאית של חמאס, הסרת שלטונו ברצועה, ויצירת התנאים להחזרת החטופים שנחטפו מישראל במתקפת הפתע. לאחר כשנה, נוספה מטרה רביעית: השבת תושבי הצפון לבתיהם בבטחה. לאחר כמה חודשים, נוספה מטרה חמישית: פגיעה משמעותית ביכולות ארגוני הטרור ביהודה ושומרון לצד חיזוק ההגנה והביטחון במרחב.\nהחזית העיקרית ברצועת עזה: המלחמה החלה בטיהור שטח עוטף עזה ממחבלים, ביצוע תקיפות אוויריות וימיות, סיכולים ממוקדים ופשיטות קרקעיות נקודתיות. לאחר פינוי האוכלוסייה מצפון הרצועה, בוצע תמרון קרקעי נרחב עד להפוגה שהתקיימה במקביל לעסקת חטופים; אחריה חודש התמרון והועמק בדרום הרצועה ובמרכזה, לצד טיהור האזורים שנכבשו ממחבלים. לאחר מכן אופיינה הלחימה בפשיטות מבוססות מודיעין וכללה השמדת תשתיות טרור רבות, בהן מנהרות טרור ותוואי תת־קרקע, משגרי רקטות מוטמנים, מחסני אמל\"ח, מוצבים, מפקדות ועוד. בוצעו סיכולים ממוקדים רבים, שבהם הרגה ישראל את רוב מפקדי חמאס, בהם מוחמד דף, מרואן עיסא, מוחמד סינוואר, איימן נופל ועוד. יחיא סינוואר, ראש חמאס בעזה, חוסל על ידי כוח חי\"ר ללא מודיעין מקדים. יישובים רבים נחרבו במהלך המלחמה, בהם ג'בליה, בית להיא, בית חאנון ורפיח. שמונה חטופים חיים חולצו בשלושה מבצעים שונים, וכן גופותיהם של חטופים שנרצחו. ב־10 באוקטובר 2025 אושר הסכם בין ישראל לחמאס, שכלל הפסקת אש מיידית ושחרור כל החטופים, החיים והמתים.\nהחזית ביהודה ושומרון: כוחות צה\"ל פעלו למיגור וסיכול תשתיות טרור בעקבות התגברות מאמציהם של ארגוני טרור פלסטיניים, בעיקר חמאס, ליזום פיגועים ולגרום לתסיסה ציבורית. מבצע מחנות קיץ שנפתח בסוף אוגוסט 2024 ומבצע חומת ברזל שנפתח בסוף ינואר 2025 כללו פעילות נרחבת של צה\"ל במחנות הפליטים בג'נין, נור שמס, טובאס, שכם, חברון, טולכרם ופארעה. הייתה זאת הפעילות הנרחבת ביותר של צה\"ל להשמדת תשתיות טרור פלסטיני באזור.\nהחזית בתימן: לאחר שבעה באוקטובר הכריזו החות'ים על מלחמה עם ישראל כדי לתמוך בארגוני הטרור ברצועת עזה. הם הטילו על ישראל מצור ימי שגרם לפגיעה חמורה בסחר הימי העולמי, ושיגרו טילים בליסטיים, טילי שיוט, וכלי טיס בלתי מאוישים לעבר ישראל. רוב הטילים והכטב\"מים יורטו או לא גרמו לנזק משמעותי, אך ביולי 2024 התפוצץ בתל אביב כטב\"ם שגרם לפגיעות בנפש וישראל תקפה בתגובה את מערב תימן במבצע יד ארוכה. בספטמבר 2024 תקף חיל האוויר בשנית נמלים, מתקני נפט ותחנות כוח בתימן, בתגובה לשיגור טילים נוספים אל מרכז הארץ. המהלומות ההדדיות המשיכו לאורך המלחמה. בין מבצעי התקיפה שביצע חיל האוויר הישראלי בתימן: העיר הלבנה, צלילי הכרם, עיר נמלים, נווה צדק, וטיפת מזל שבו נהרגו רוב חברי הצמרת המדינית החות'ית.\nהחזית בלבנון: בשנה הראשונה למלחמה התקיימו חילופי ירי בין ישראל לחזבאללה וארגוני טרור נוספים בגבול הצפון, שכללו תקיפות כטב\"מים, ירי ארטילרי, טילי נ\"ט, וירי נשק מדויק. נזק כבד נגרם לבתים ותשתיות ביישובים ישראליים נטושים וכן לבסיסי צה\"ל. ישראל הגיבה בסיכול ממוקד של מחבלים בלבנון, תקיפת בסיסי מחבלים ותקיפה אווירית של חוליות משגרי נ\"ט. בהמשך התרחב ירי הרקטות והכטב\"מים דרומה, כולל לאזור חיפה, השרון וגוש דן. אופי הלחימה השתנה בספטמבר 2024 לאחר שאלפי זימוניות של פעילי חזבאללה התפוצצו במבצע של המוסד. צה\"ל פתח במבצע חיצי הצפון, שבו הושמדו אלפי נכסים של חזבאללה בלבנון, וסוכלה מרבית צמרת הארגון, לרבות מנהיג הארגון חסן נסראללה במבצע סדר חדש. לאחר מכן החל צה\"ל בתמרון קרקעי בדרום לבנון לשם טיהור המרחבים הסמוכים לגבול מתשתיות טרור. בנובמבר 2024 נחתם הסכם הפסקת אש.\nהחזית באיראן: מעורבותה של איראן במלחמה התבטאה תחילה בהשפעה פוליטית על הכוחות התוקפים את ישראל, לצד אספקת הכשרה ונשק ללוחמיהם, ובתיאום מהלכים מדיניים של מדינות האוהדות את חמאס, כמו סוריה, קטר וטורקיה. ישראל תקפה את מבנה הקונסוליה האיראנית בדמשק והצליחה להתנקש במפקד כוח קודס בסוריה ולבנון. איראן הגיבה באפריל 2024 במתקפה ישירה על ישראל, הראשונה בתולדותיה, ונבלמה בהצלחה רבה בזכות שיתוף פעולה צבאי בין־לאומי. ישראל הגיבה בתקיפת מתקנים צבאיים באיראן. באוקטובר 2024 תקפה איראן את ישראל בשנית בתגובה להריגת בכירי צבא נוספים, וישראל הגיבה בתקיפה נוספת בשטח איראן. ביוני 2025 פתחה ישראל במבצע עם כלביא, שבו פעלה לסיכול תוכנית הגרעין האיראנית, השמידה תשתיות צבאיות והרגה עשרות מבכירי מערכת הביטחון ומדעני הגרעין האיראנים.\nארצות הברית העניקה לישראל סיוע צבאי, כלכלי ודיפלומטי. עד יוני 2024 סופק סיוע צבאי בהיקף של כ־6.5 מיליארד דולר, ובספטמבר הוערכה ההוצאה האמריקאית על המלחמה בכ־22.76 מיליארד דולר. בתחילה נשלחו לחופי ישראל שתי נושאות מטוסים עם 2,000 נחתים, והחלה רכבת אווירית של ציוד צבאי לישראל. ספינות חיל הים האמריקאי יצרו הרתעה בים סוף, ובהמשך תקפו עם בעלות ברית בסיסים של החות'ים במבצע שומר השגשוג ומבצע קשת פוסידון. תגובת המיליציות הפרו־איראניות כללה התקפות על בסיסי ארצות הברית, שהגיבה במתקפות נגד. בהמשך הקימה ארצות הברית מזח צף לחופי עזה לשם אספקת סיוע הומניטרי לתושבי הרצועה. לבקשת ישראל, ב־22 ביוני 2025 תקפה ארצות הברית שלושה מתקני גרעין באיראן. בספטמבר הכריז נשיא ארצות הברית על תוכנית 21 הנקודות לסיום המלחמה.",
    "pageid": 2267137
  },
  {
    "title": "מרקיסיו (מפיק מוזיקלי)",
    "extract": "מרקיסיו (Marchissio) הוא שם הבמה של מארק פנחסוב (נולד ב-16 ביוני 1982), מלחין, כותב ומעבד מוזיקלי ישראלי יליד אזרבייג'ן הסובייטית.",
    "pageid": 1503659
  },
  {
    "title": "משחקי החורף האולימפיים",
    "extract": "\"משחקי החורף האולימפיים\" או בקיצור \"אולימפיאדת החורף\" הם המקבילה החורפית ל\"אולימפיאדה\". משחקים אלה כוללים ענפי ספורט חורף – ענפי ספורט הנערכים על שלג או על קרח – כגון הוקי קרח, החלקה על קרח או סקי. בדומה למשחקי הקיץ האולימפיים נערכים גם משחקי החורף אחת לארבע שנים אך בשונה מהם נערכים בהם רק ענפי ספורט חורפיים בעוד שבמשחקי הקיץ נערכים גם משחקים לא עונתיים שהם לא בהכרח קיציים.",
    "pageid": 50604
  },
  {
    "title": "משפחת בנאי",
    "extract": "משפחת בנאי היא משפחה ישראלית ענפה, שרבים מבניה ובנותיה ידועים בפועלם כאמנים בתחומי התיאטרון, הטלוויזיה, הקולנוע, המוזיקה והבידור.\n\nמוצא המשפחה ביהדות פרס, מקהילת יהודי שיראז. ראשוני המשפחה עלו מהעיר שיראז שבפרס (איראן) במאה ה-19 והתיישבו בירושלים.",
    "pageid": 31944
  },
  {
    "title": "נגבה",
    "extract": "נֶגְבָּה הוא קיבוץ מתנועת הקיבוץ הארצי השומר הצעיר באזור מישור החוף הדרומי ליד הערים קריית מלאכי, קריית גת ואשקלון השייך למועצה אזורית יואב. שטח הקיבוץ כ-12,000 דונם.\nמקור שמו של הקיבוץ הוא בבראשית, י\"ג, י\"ד: \"וה' אָמַר אֶל-אַבְרָם שָׂא נָא עֵינֶיךָ וּרְאֵה, מִן-הַמָּקוֹם אֲשֶׁר-אַתָּה שָׁם, צָפֹנָה וָנֶגְבָּה, וָקֵדְמָה וָיָמָּה\".\nבאתוס הישראלי מוכרת נגבה בזכות המערכה על נגבה במלחמת העצמאות.",
    "pageid": 99722
  },
  {
    "title": "נועה קולר",
    "extract": "נועה קוֹלֶר (נולדה ב-24 ביוני 1981) היא שחקנית, קומיקאית, מחזאית, תסריטאית ובמאית ישראלית. היא זוכת פרס אופיר לשחקנית הראשית הטובה ביותר על תפקידה בסרט \"לעבור את הקיר\", ובארבעה פרסי האקדמיה לטלוויזיה על תפקידים ראשיים בסדרות \"חזרות\" ו\"קופה ראשית\" ועל תפקיד משני ב\"ריקוד האש\".",
    "pageid": 997524
  },
  {
    "title": "נועם בתן",
    "extract": "נועם דנאל בתן (נולד ב-5 במרץ 1998) הוא זמר-יוצר ישראלי. זוכה העונה ה-12 של התוכנית \"הכוכב הבא\" ונציג ישראל לתחרות האירוויזיון 2026 שתתקיים בתאריך 16 במאי בווינה שבאוסטריה.",
    "pageid": 2205940
  },
  {
    "title": "נלסון מנדלה",
    "extract": "נלסון רוֹלִיהְלַאלַה מנדלה (באנגלית: Nelson Rolihlahla Mandela; ‏18 ביולי 1918 – 5 בדצמבר 2013) היה מדינאי ומהפכן דרום אפריקאי, הנחשב בהווה כאבי האומה הדרום-אפריקאית. הוא היה אחד המנהיגים של המאבק נגד המערכת הפוליטית הממוסדת של ההפרדה הגזעית (האפרטהייד) לאחר מאבקו ארוך השנים באפליה הגזעית, כיהן כנשיא דרום אפריקה בשנים 1994–1999 והיה חתן פרס נובל לשלום.",
    "pageid": 17642
  },
  {
    "title": "סידני סוויני",
    "extract": "סידני ברניס סוויני (באנגלית: Sydney Bernice Sweeney; נולדה ב-12 בספטמבר 1997) היא שחקנית אמריקאית.\nבשנת 2022 הופיעה ברשימת טיים 100 נקסט של מגזין טיים. בשנת 2023, בהיותה בת 25, הופיעה ברשימת פורבס 30Under30. לסוויני יש חברת הפקות בשם \"סרטי פיפטי-פיפטי\".\nסוויני ידועה בעיקר בזכות תפקידיה בסדרת הדרמה \"אופוריה\" של HBO (2019–הווה) ובעונה הראשונה של סדרת האנתולוגיה \"הלוטוס הלבן\" (2021), שעליהן קיבלה שתי מועמדויות לפרס אמי ב-2022.\nסוויני זכתה לראשונה לתשומת לב על הופעותיה בסדרות הטלוויזיה \"הכל על הפנים!\", \"סיפורה של שפחה\", ובמיני-סדרה \"חפצים חדים\". בשנת 2019, היא שיחקה בסרטו של קוונטין טרנטינו \"היו זמנים בהוליווד\", ובשנת 2023, גילמה את ריאליטי וינר  בסרט הדרמה הביוגרפי \"ריאליטי\".",
    "pageid": 1895234
  },
  {
    "title": "עדי זריפי",
    "extract": "עדי זריפי (נולדה ב-3 במרץ 1990) היא עיתונאית ומגישת חדשות ישראלית בחברת החדשות בערוץ 12, המשמשת גם כתבת המדע והסביבה של אתר N12.",
    "pageid": 2296712
  },
  {
    "title": "עומר עציון",
    "extract": "עומר עציון (נולד ב-2 במאי 1977) הוא שחקן, קומיקאי, תסריטאי, ומדבב ישראלי.",
    "pageid": 2386835
  },
  {
    "title": "עמי דרור",
    "extract": "עמי דרור (נולד ב-5 במרץ 1973) הוא יזם ומשקיע היי-טק, איש חינוך, מרצה ופעיל חברתי. ממובילי המחאה נגד הרפורמה המשפטית.",
    "pageid": 2248967
  },
  {
    "title": "עשרת הדיברות",
    "extract": "עֲשֶׂרֶת הַדִּבְּרוֹת הם רשימה של עשרה ציוויים דתיים ומוסריים, שעל פי המסופר בתורה נאמרו על ידי אלוהים לעם ישראל במעמד הר סיני. הם נמסרו למשה על ידי אלוהים כשהם כתובים על לוחות הברית ב\"אצבע אלוהים\". הדיברות נחשבים למצוות יסוד ביהדות, ולהן השפעה רבה על המשפט והמוסר ביהדות, בנצרות ובאסלאם.\nעשרת הדיברות הן:\n\nאָנֹכִי ה' אֱלֹהֶיךָ אֲשֶׁר הוֹצֵאתִיךָ מֵאֶרֶץ מִצְרַיִם מִבֵּית עֲבָדִים\nלֹא יִהְיֶה לְךָ אֱלֹהִים אֲחֵרִים עַל פָּנָי. לֹא-תַעֲשֶׂה לְךָ פֶסֶל, וְכָל-תְּמוּנָה\nלֹא תִשָּׂא אֶת שֵׁם ה' אֱלֹהֶיךָ לַשָּׁוְא\nזָכוֹר אֶת-יוֹם הַשַּׁבָּת לְקַדְּשׁוֹ\nכַּבֵּד אֶת-אָבִיךָ וְאֶת-אִמֶּךָ\nלֹא תִרְצָח\nלֹא תִנְאָף\nלֹא תִגְנֹב\nלֹא-תַעֲנֶה בְרֵעֲךָ עֵד שָׁקֶר\nלֹא תַחְמֹד",
    "pageid": 8281
  },
  {
    "title": "פרשת מעצרו ומותו של קא\"ב תומר",
    "extract": "פרשת מעצרו ומותו של קא\"ב תומר אייגס עוסקת במעצרו של קצין מודיעין בגין עבירות ביטחוניות חמורות, החזקתו במעצר סודי תחת צווי איסור פרסום גורפים, ומותו בתא מבודד בכלא הצבאי. לפי האישום, אייגס ביצע עבירות ביטחוניות חמורות במודע ממניעים אישיים,  ולא מתוך ריגול עבור מדינה זרה או מניע כלכלי. סיבת כליאתו אסורה בפרסום, אך ב־2021 הותר לפרסם שהוא לא הואשם בעבירת בגידה ולא היה במגע עם סוכן זר. בספטמבר 2020 הוא נעצר והושם בבית הכלא הצבאי \"נווה צדק\". בתקופת מאסרו הוא הוחזק בחשאיות מוחלטת, לצורך אבטחה ומידור, ושמו לא נודע לסוהרים. הפרשה אף הוסתרה מהציבור באמצעות צווי איסור פרסום גורפים. ב-16 במאי 2021, לאחר תשעה חודשי מעצר בבית הכלא הצבאי \"נווה צדק\", נמצא אייגס בתאו ללא רוח חיים. סיבת המוות הרשמית נותרה \"לא ידועה\" גם לאחר בדיקות במעבדות פורנזיות בארה\"ב.  \nהפרשה עוררה דיון ציבורי בסוגיית הפיקוח על אסירים ביטחוניים, ובשאלת גבולות הצנזורה והשקיפות בתוך המערכת הצבאית. דבר מותו הותר לפרסום רק שבועות ארוכים לאחר התרחשותו, תחת חסותם של צווי איסור פרסום גורפים שהוטלו על כלל פרטי האירוע. רק בפברואר 2026 אושרו לפרסום שמו המלא ותמונתו.",
    "pageid": 1991968
  },
  {
    "title": "קורטינה ד'אמפצו",
    "extract": "קורטינה ד'אמפצו (באיטלקית: Cortina d'Ampezzo), או בקיצור קורטינה, היא עיר וקומונה הממוקמת בהרי האלפים הדרומיים (הדולומיטים) במחוז ונטו בצפון איטליה. העיר ממוקמת על גדות נהר בויטה . העיר אירחה את אולימפיאדת החורף בשנת 1956 וכן את אולימפיאדת החורף לשנת 2026 ביחד עם מילאנו.",
    "pageid": 1732677
  },
  {
    "title": "קפטן אלה",
    "extract": "אלה ואויה (בערבית: إيلا واوية, בתעתיק מדויק: אילא ואויה; נולדה ב-16 באוקטובר 1989), הידועה כ\"קפטן אלה\" (كابتن إيلا), היא קצינה בצה\"ל בדרגת רב-סרן, המכהנת כראש תחום תקשורת ערבית בחטיבת דובר צה\"ל. מכונה גם \"דוברת צה\"ל בערבית\".",
    "pageid": 1936839
  },
  {
    "title": "ראש המטה הכללי",
    "extract": "ראש המטה הכללי (או בקיצור: הרמטכ\"ל) הוא הדרג הפיקודי העליון בצבא הגנה לישראל, העומד בראש המטה הכללי של צה\"ל.\nראש המטה הכללי נתון למרות ממשלת ישראל וכפוף ישירות לשר הביטחון. הוא קצין בדרגת רב-אלוף (רא\"ל), הדרגה הגבוהה ביותר בצה\"ל.",
    "pageid": 2443
  },
  {
    "title": "קטגוריה:סרטי צ'ארלי צ'פלין",
    "extract": "סרטים חסרים:\nהמהגר",
    "pageid": 717127
  },
  {
    "title": "קטגוריה:שירי עומר אדם",
    "extract": "",
    "pageid": 1624059
  },
  {
    "title": "6 בפברואר",
    "extract": "6 בפברואר הוא היום ה-37 בשנה, בשבוע ה-6 בלוח הגרגוריאני. עד לסיום השנה, נשארו עוד 328 ימים (329 בשנה מעוברת).",
    "pageid": 3041
  },
  {
    "title": "אהבה חדשה (תוכנית טלוויזיה)",
    "extract": "אהבה חדשה היא תוכנית מציאות ישראלית העוסקת בהיכרויות ומציאת זוגיות. את העונה הראשונה הנחתה לירון ויצמן, והחל מהעונה השנייה מאיה ורטהיימר מנחה את התוכנית. התוכנית משודרת החל מ-8 באוקטובר 2020 ברשת 13.\nבפברואר 2024, עלו שתי העונות הראשונות של התוכנית בנטפליקס ישראל.",
    "pageid": 1891658
  },
  {
    "title": "אונה הולברוק",
    "extract": "אונה הולברוק (נולדה ב-19 ביולי 1970) היא רקדנית, כוריאוגרפית ומורה למחול ישראלית-קנדית.",
    "pageid": 158676
  },
  {
    "title": "אח\"י דקר",
    "extract": "הצוללת אח\"י דַּקָּר, מספר צי צ-77, הייתה צוללת בשרות חיל הים הישראלי. הצוללת שירתה במקור כאה\"מ טוטם (HMS Totem), בצי הבריטי, ונכנסה לשירות לקראת תום מלחמת העולם השנייה. ב־1965 רכשה ישראל את הצוללת. היא שופצה במספנות פורטסמות', אוישה בצוות ישראלי שאומן בידי הצי הבריטי, ויצאה לדרכה לישראל ב-9 בינואר 1968. בדרכה לישראל, ב-25 בינואר, טבעה הצוללת דקר מסיבה לא ידועה, וכל 69 אנשי צוותה נספו.\nדיווח המיקום האחרון התקבל מהצוללת ב-24 בינואר 1968 בשעה 06:00 בבוקר מדרום לקצה המזרחי של כרתים, והשדר האחרון התקבל ממנה 18 שעות מאוחר יותר. על אף חיפושים נרחבים שנערכו אחריה על ידי אוניות, צוללות וכלי טיס, לא נמצאה הצוללת על פני המים והיא הוכרזה כאבודה. המידע וההערכות על הסיבות לאובדנה לא פורסמו, ובדעת הקהל בישראל נוצרה תעלומה וטראומה לאומית. \nכשנה לאחר טביעתה התגלה אחד ממצופי החירום של הצוללת בחוף רצועת עזה. מסקנות שגויות מניתוח ממצאי המצוף ומקום הימצאו הובילו לחיפושים אחריה בחופי מצרים ובים האגאי, אך אלה לא העלו דבר.\nב-28 במאי 1999, 31 שנים וארבעה חודשים לאחר היעלמה, נמצאו שרידיה של \"דקר\" על ידי אוניית החיפוש של חברת נאוטיקוס. השרידים נמצאו בעומק 3 ק\"מ על הנתיב לחיפה, במרחק 485 ק\"מ מיעדה.",
    "pageid": 33695
  },
  {
    "title": "איבאדיה",
    "extract": "אִיבַּאדִיָּה (בערבית: الإباضية) היא הפלג השלישי בגודלו בדת האסלאם כיום, אחרי הסונה ואחרי השיעה. \nרוב ההיסטוריונים של האסלאם מחשיבים את פלג האיבאדיה לאחד הפלגים שיצאו מפלג הח'וארג' (והיחיד מביניהם ששרד בימינו), אשר חרג מן השיעים והתנגד הן לשלטון הסוני והן לשלטון השיעי. לעומת זאת, איבאדים מודרניים מסוימים דוחים את השימוש במונח חוארג' כדי לתאר את הפלג שלהם, זאת בשל קונוטציות שליליות מודרניות של המונח הזה עם קבוצות קיצוניות בעיקר בקרב הסונים והשיעים.\nהאיבאדים הקימו לעצמם מדינות עצמאיות בדרום חצי האי ערב ובצפון אפריקה.\nהמדינה האיבאדית היחידה כיום היא עומאן, הנחשבת לגורם מפשר ומתווך בפוליטיקה של העולם המוסלמי, כביכול בשל היותה \"נייטרלית\" מבחינת דתית־אסלאמית (לכאורה איננה סונית ואיננה שיעית).",
    "pageid": 240589
  },
  {
    "title": "אייל ברקוביץ'",
    "extract": "אייל ברקוביץ' (נולד ב-2 באפריל 1972 ברגבה) הוא כדורגלן עבר ישראלי, וכיום פרשן כדורגל, ומגיש תוכניות רדיו וטלוויזיה. בנוסף, משמש ברקוביץ׳ כיועץ מקצועי של קבוצת הכדורגל הפועל רעננה.\nברקוביץ' שיחק בעמדת הקשר ההתקפי וה\"פליימייקר\", הן בליגה הישראלית והן בליגות הבכירות באנגליה ובסקוטלנד. את מרבית הקריירה שלו בישראל העביר במכבי חיפה עמה זכה בתואר כדורגלן העונה, בשתי אליפויות ושלושה גביעים, ולאחר קריירה ארוכת שנים בבריטניה, בה נחל הצלחה, חזר לעונה אחת בישראל, במדי מכבי תל אביב. בנבחרת ישראל היה ברקוביץ' שחקן משמעותי, שיחק ב-78 משחקים, כבש תשעה שערים ובישל שערים רבים.\nברקוביץ' נחשב לאחד מטובי שחקני הכדורגל הישראלי בכל הזמנים והוא נכלל בהיכל התהילה של הכדורגל הישראלי. בשנת 2009 אף נבחר על ידי עיתון \"הטיימס\" הבריטי למקום העשירי ברשימת הקשרים הגדולים בתולדות הפרמייר ליג האנגלית.",
    "pageid": 11470
  },
  {
    "title": "אילון מאסק",
    "extract": "אִילוֹן ריב מאסק (באנגלית: Elon Reeve Musk; נולד ב-28 ביוני 1971) הוא איש עסקים, יזם, משקיע ומשפיען אמריקאי-קנדי יליד דרום אפריקה.\nמאסק הוא המייסד, המנהל הכללי, מנהל הטכנולוגיות הראשי והמעצב הראשי של חברת SpaceX; המנהל הכללי וארכיטקט המוצר של חברת טסלה; הבעלים של תאגיד אקס; המייסד של The Boring Company; שותף בהקמת החברות ניוראלינק, PayPal ו־OpenAI. ב-20 בינואר 2025 מונה יחד עם ויווק רמאסוואמי לראשות המחלקה ליעילות הממשל על ידי נשיא ארצות הברית, דונלד טראמפ, מאסק לא כיהן בתפקיד זה בפועל אלא שימש כיועץ לנשיא, והחזיק בתפקיד 129 יום.\nבתחילת 2021 אילון מאסק הפך לאיש העשיר בעולם עם הון של כ־200 מיליארד דולר. ב-1 באוקטובר 2025 נאמד הונו בכ־500.1 מיליארד דולר לפי פורבס.\nבשנת 2018 הוענק לו תואר עמית החברה המלכותית בבריטניה והוא דורג במקום ה־25 ברשימת האנשים החזקים בעולם לפי \"פורבס\".\nב־2022 רכש את הרשת החברתית המקוונת טוויטר (ושינה את שמה ל-X).\nמאסק, על פי אבחון עצמי, הוא בעל תסמונת אספרגר (אוטיזם בתפקוד גבוה). למאסק ישנם לפחות 14 ילדים מ-4 נשים.",
    "pageid": 849675
  },
  {
    "title": "איראן",
    "extract": "הרפובליקה האסלאמית של איראן (בפרסית: جمهوری اسلامی ايران, תעתיק מדויק: ג'וֹמְהוּרִי-יֶה אֶסְלַאמִי-יֶה אִירַאן; רומניזציה : Jomhuri-ye Eslâmi-ye Irân; הגייה בפרסית: [dʒomhuːˈɾiːje eslɒːˈmiːje ʔiːˈɾɒːn]; ‏‏Ⓘ‏) היא מדינה בדרום-מערב אסיה המשתרעת על פני שטח של 1,648,195 קמ\"ר וגובלת באפגניסטן ובפקיסטן במזרח, בטורקמניסטן בצפון-מזרח, בארמניה ובאזרבייג'ן בצפון-מערב, ובעיראק ובטורקיה במערב – מיקום גאוגרפי הממקם אותה כגשר בין מזרח אסיה למערב אסיה. למדינה רצועות חוף משמעותיות לחופי הים הכספי בצפון, וכן לחופי המפרץ הפרסי ולחופי מפרץ עומאן בדרום – מיקום המאפשר את מעמדה כמעצמה ימית.\nאוכלוסיית איראן מונה למעלה מ-92 מיליון תושבים ומורכבת מכ-80[דרוש מקור] קבוצות אתניות שונות, כאשר השפה הפרסית משמשת כשפה הרשמית. מבחינה דתית, כ-99% מהאזרחים הם מוסלמים, מתוכם כ-94% משתייכים לזרם השיעי-התריסרי המהווה את דת המדינה וכ-5% נוספים משתייכים לסרם הסוני. לאיראן היסטוריה תרבותית בת אלפי שנים, שהחלה עוד בימי האימפריה הפרסית שהקים כורש הגדול בשנת 550 לפנה\"ס, ועד היום קיימים בשטחה 27 אתרי מורשת עולמית המעידים על חשיבותה ההיסטורית והתרבותית.\nבמהלך המאה ה-20 עברה איראן מהפכות פוליטיות גדולות. ב-1953 הופלה ממשלתו הדמוקרטית של מוחמד מוסאדק, וב-1979 התחוללה \"המהפכה האיראנית\" אשר סיימה את תקופת המונרכיה הפרו-מערבית של השאה מוחמד רזא פהלווי. בעקבות המהפכה כונן משטר תאוקרטי ריכוזי בהנהגת האייתוללה, המשלב מוסדות רפובליקניים ותאוקרטיים. כיום נחשבת איראן למייצגת המרכזית של האסלאם השיעי בעולם ומפעילה רשת ענפה של ארגוני פרוקסי ובעלי ברית ברחבי הלבנט, תימן, בחריין, המפרץ ומרכז אסיה. לצד זאת, היא מהווה שחקנית פעילה בזירה הבינלאומית וחברה בארגונים משמעותיים בהם האו\"ם, ארגון שאנגחאי לשיתוף פעולה, קבוצת ה-77, ארגון המדינות המייצאות נפט, הארגון לשיתוף פעולה אסלאמי, הארגון לשיתוף פעולה כלכלי ופורום BRICS.",
    "pageid": 4175
  },
  {
    "title": "אירוויזיון 2026",
    "extract": "תחרות הזמר של האירוויזיון לשנת 2026 (באנגלית: Eurovision Song Contest 2026; בצרפתית: Concours Eurovision de la chanson 2026) תהיה התחרות ה-70 של האירוויזיון. היא עתידה להתקיים, בהפקת איגוד השידור האירופי ורשות השידור האוסטרית (ORF) בווינה, בירת אוסטריה, המדינה הזוכה של אירוויזיון 2025.",
    "pageid": 2429646
  },
  {
    "title": "אסון המסוקים",
    "extract": "אסון המסוקים (נקרא גם \"אסון היסעורים\") היה אסון תעופה שהתרחש בליל כ\"ח בשבט ה'תשנ\"ז, 4 בפברואר 1997. שני מסוקי סיקורסקי CH-53 סי סטליון, \"יסעור\", של חיל האוויר הישראלי התנגשו זה בזה מעל עמק החולה, בעת שהובילו לוחמים מחטיבת הנח\"ל ומחטיבת גולני לפעילות מבצעית במוצבי צה\"ל שברצועת הביטחון, דלעת ובופור שבדרום לבנון. הלוחמים שהיו במסוקים היו שייכים בעיקר ליחידות החטיבתיות של חטיבת הנח\"ל – שני צוותים של פלוגת ההנדסה (פלחה\"ן) וצוות של הפלוגה נגד טנקים (פלנ\"ט). בנוסף היו במסוקים חיילים מפלוגת הקשר (פלחי\"ק) של חטיבת גולני וחיילים מסיירת גולני, יחידת אגוז, חיל השריון, ועוד.\nאחד המסוקים התרסק בחצר של מבנה ששימש כצימר לנופשים במושב שאר ישוב, והשני התרסק בסמוך, בערוץ נחל בין שאר ישוב לקיבוץ דפנה. באירוע נהרגו כל 73 החיילים שהיו במסוקים. 8 מתוכם היו אנשי הצוות שהטיסו את המסוקים. לא היו נפגעים על הקרקע.\nהאסון הגביר את התמיכה הציבורית בקריאה ליציאת כוחות צה\"ל מרצועת הביטחון שבדרום לבנון, שהתבצעה לבסוף במאי 2000.",
    "pageid": 21149
  },
  {
    "title": "ארצות הברית",
    "extract": "אַרְצוֹת הַבְּרִית שֶׁל אָמֵרִיקָה (באנגלית: United States of America,‏ IPA:‏ הגייה באנגלית אמריקנית: [juːˈnaɪtəd steɪts əv əˈmerəkə], הגייה בעברית: [juˈnaɪted steɪts of aˈmerika]; בראשי תיבות: USA; בקיצור: United States; לעיתים מקוצר גם בראשי תיבות: US; בתרגום מילולי לעברית: \"המדינות המאוחדות של אמריקה\"), המוכרת בעברית בשם המקוצר ארצות הברית ובראשי תיבות ארה\"ב ומכונה בפשטות אמריקה (באנגלית: America), היא מדינה פדרלית הנמצאת בעיקר ביבשת אמריקה הצפונית. המשטר בה הוא מסוג רפובליקה חוקתית והיא מורכבת מ־50 מדינות, מחוז פדרלי אחד ו־5 טריטוריות. 49 מהמדינות שלה שוכנות באמריקה הצפונית (ומהן 48 החולקות את השטח היבשתי הרציף), וכן מחוז קולומביה שבו נמצאת עיר הבירה וושינגטון די.סי.. ארצות הברית גובלת בקנדה בצפון ובמקסיקו בדרום. מדינת אלסקה שוכנת בצפון–מערב היבשת, קנדה נמצאת מזרחית לה ורוסיה נמצאת בצד מערב, מעבר למצר ברינג. המדינה ה־50 היא הוואי, קבוצת איים באוקיינוס השקט.\nמאז התפרקות ברית המועצות בשנת 1991 נחשבת ארצות הברית בתור מעצמת־העל היחידה בעולם. ארצות הברית היא באופן רשמי מדינה בעלת נשק גרעיני וחברת ה־G7. היא בעלת חשיבות מכרעת בכלכלה, בביטחון וביחסי החוץ העולמיים כמו גם בתרבות הפופולרית, והציר המרכזי של הציוויליזציה המכונה \"המערב\".\nשטחה של ארצות הברית הוא 9,833,517 מיליון קמ\"ר, ואוכלוסייתה, נכון ל־2024, נאמדת ב־345 מיליון תושבים. ארצות הברית היא אחת מהמדינות המגוונות ביותר מבחינה אתנית, כתוצאה מהגירה רחבת־היקף מחלקים רבים של העולם. כלכלת ארצות הברית היא הכלכלה הלאומית הראשונה בגודלה בעולם, והתוצר המקומי הגולמי שלה היה למעלה מ־25 טריליון דולר בשנת 2022.\nארצות הברית נוסדה על־ידי שלוש עשרה המושבות הבריטיות שקמו לאורך חוף האוקיינוס האטלנטי. המושבות הכריזו על עצמאותן ב־4 ביולי 1776. עימותים בין בריטניה הגדולה לקולוניות הביאו למלחמת העצמאות של ארצות הברית בין 1775 ל־1783, שהייתה למלחמת העצמאות הקולוניאלית המוצלחת הראשונה. ב־1787 אומצה חוקת ארצות הברית שנכנסה לתוקפה שנתיים אחרי כן ושבמסגרתה אורגנה מחדש מערכת הממשל המרכזי של ארצות הברית. מגילת הזכויות, שכללה עשרה תיקונים לחוקה, אושררה ב־1791.\nבמהלך המאה ה־19, רכשה ארצות הברית אדמות מצרפת, ספרד, הממלכה המאוחדת, מקסיקו ורוסיה, וסיפחה את רפובליקת טקסס והוואי. המחלוקות בין מדינות הדרום החקלאיות למדינות הצפון התעשייתיות בסוגיית הרחבת העבדות בארצות הברית הובילו לפריצתה של מלחמת האזרחים האמריקנית בשנות ה־60 של המאה ה־19. ניצחונו של הצפון מנע את פיצולה של המדינה, והוביל לסיומה של העבדות החוקית בארצות הברית. מלחמת ארצות הברית–ספרד ומלחמת העולם הראשונה חיזקו את מעמדה של ארצות הברית כמעצמה צבאית. ארצות הברית הייתה ב־1945 למדינה הראשונה שייצרה, צברה ואף השתמשה בנשק גרעיני. לאחר מלחמת העולם השנייה, הייתה לחברה קבועה במועצת הביטחון של האומות המאוחדות מ־17 בינואר 1946, והמייסדת של הברית הצפון אטלנטית ב־4 באפריל 1949, שבה היא נחשבת לציר המרכזי. כיום, לרשות ארצות הברית הצבא הנחשב לחזק והמתקדם בעולם, עם חילות הים והאוויר הגדולים בעולם.",
    "pageid": 330414
  },
  {
    "title": "בראד קופר (קצין)",
    "extract": "צ'ארלס בראדפורד \"בראד\" קופר השני (באנגלית:  Charles Bradford \"Brad\" Cooper II; נולד ב-12 באוגוסט 1967) הוא קצין בדרגת אדמירל בצי ארצות הברית המכהן כמפקד פיקוד מרכז של ארצות הברית.",
    "pageid": 2127444
  },
  {
    "title": "ברנדון סקלנאר",
    "extract": "ברנדון סקלנאר (באנגלית: Brandon Sklenar; נולד ב-26 ביוני 1990) הוא שחקן אמריקאי.",
    "pageid": 2128344
  },
  {
    "title": "ג'ייקוב אלורדי",
    "extract": "ג'ייקוב נת'ניאל אלורדי (באנגלית: Jacob Nathaniel Elordi; נולד ב-26 ביוני 1997) הוא שחקן ודוגמן אוסטרלי. נודע בזכות תפקידו בתור נואה פלין בסדרת הסרטים \"דוכן הנשיקות\", וכן בתור נייט ג'ייקובס בסדרת הדרמה \"אופוריה\".",
    "pageid": 1862137
  },
  {
    "title": "גביע המדינה בכדורגל 2025/2026",
    "extract": "גביע המדינה ווינר 2025/2026 היא התחרות ה-87 מאז היווסדה וה-71 מאז קום מדינת ישראל. משחקי התחרות יחלו ב-29 באוגוסט 2025.\n\n",
    "pageid": 2470982
  },
  {
    "title": "גדי איזנקוט",
    "extract": "גד (גדי) אַיזֶנקוֹט (נולד ב-19 במאי 1960, כ\"ב באייר ה'תש\"ך) הוא פוליטיקאי ישראלי שכיהן כחבר הכנסת מטעם סיעת המחנה הממלכתי, שירת כרמטכ\"ל ה-21 בשנים 2015–2019.\nבמהלך שירותו הצבאי שירת כמפקד חטיבת גולני, כמזכירו הצבאי של ראש הממשלה אהוד ברק, כמפקד עוצבת נתיב האש, כמפקד אוגדת איו\"ש, כראש אגף המבצעים, כמפקד פיקוד הצפון וכסגן-הרמטכ\"ל.",
    "pageid": 215667
  },
  {
    "title": "דדי שמחי",
    "extract": "דדי שמחי (נולד ב-25 במרץ 1965) הוא קצין צבא ישראלי ששימש כנציב כבאות והצלה. קודם לכן שירת כקצין בדרגת תת-אלוף בצה\"ל וכיהן בין היתר כראש מטה פיקוד העורף.",
    "pageid": 1208422
  },
  {
    "title": "דונלד טראמפ",
    "extract": "דונלד ג'ון טראמפ (באנגלית: ‏‏Ⓘ‏; נולד ב-14 ביוני 1946) הוא איש עסקים, יזם בנייה ופוליטיקאי אמריקאי, המכהן כנשיא ארצות הברית ה-47. טראמפ כיהן גם כנשיא ארצות הברית ה-45 בשנים 2017–2021 מטעם המפלגה הרפובליקנית, ונבחר בשנית לתפקיד בבחירות 2024. הוא הנשיא השני בתולדות ארצות הברית, אחרי גרובר קליבלנד, שנבחר לשתי כהונות לא רצופות. בעבר היה גם מפיק טלוויזיה ומנחה תוכנית מציאות.\nטראמפ הוא בעלים של התאגיד \"ארגון טראמפ\" והמייסד של חברת \"טראמפ אנטרטיינמנט ריזורטס\", אשר עסקה בבנייה, בהפעלת בתי קזינו, מתקני תרבות ובתי מלון ברחבי העולם. נכון לדצמבר 2025 הונו של טראמפ מוערך ב-6.6 מיליארד דולר אמריקאי (דירוג 576 בעולם). אורח חייו הראוותני, וכן כמה מיוזמותיו המפורסמות הנושאות את שמו – הפכו אותו לידוען במחצית השנייה של המאה ה-20. בראשית המאה ה-21 היה גם לאישיות טלוויזיונית מפורסמת בזכות תוכנית מציאות פופולרית בהפקתו והנחייתו בשם \"המתמחה\", אשר שודרה בשנים 2004–2015.\nבבחירות המקדימות לקראת בחירות לנשיאות ב-2016 נבחר למועמד המפלגה הרפובליקנית תוך שינוי אופי המפלגה משמרני לפופוליסטי-ימני, המכונה על שמו – \"טראמפיזם\". בבחירות עצמן גבר על יריבתו הילרי קלינטון מהמפלגה הדמוקרטית. עם כניסתו לתפקיד מיהר טראמפ לחתום על שורת צווים נשיאותיים, בהם הצו שאסר כניסה והגירה של אזרחים ממדינות \"מועדות לטרור\" כלשונו, כולן בעלות רוב מוסלמי. צווים אחרים נגעו להפחתת רגולציות על עסקים והגנת הסביבה, לצד קידום חקיקה של הורדת מיסים מסיבית. במדיניות חוץ קידם מדיניות בדלנית שאותה הגדיר \"אמריקה תחילה\": הוא פרש ממשא ומתן בשותפות הסחר הטראנס-פסיפית ומהסכם פריז העוסק בשינויי האקלים, הטיל מכסי יבוא שעוררו מלחמת סחר עם סין, והוציא את כוחות ארצות הברית ממלחמת האזרחים בסוריה.\nטראמפ התמודד לקדנציה שנייה בבחירות לנשיאות 2020, שבה הפסיד למועמד הדמוקרטי ג'ו ביידן. לפני הבחירות, במהלכן ואחריהן, עסקו טראמפ ורפובליקנים רבים אחרים בניסיון אגרסיבי וחסר תקדים להפוך את תוצאות הבחירות ולערער על הלגיטימיות שלהן בטענה להונאת בחירות נרחבת. עוד לפני הבחירות, סירב טראמפ להתחייב כי יקבל את התוצאה אם יפסיד. הוא ותומכיו הפיצו תאוריות קונספירציה, ניסו להשפיע על תהליך ספירת הקולות במדינות מתנדנדות, ולהשפיע על פקידים בצבא ובמשרדי המשפטים וההגנה להתערב בבחירות. בסופו של דבר הסתערו תומכי טראמפ על הקפיטול. פעולות אלה תוארו על ידי גורמים רבים כניסיון הפיכה. חרף דחייה של טענותיו בבתי המשפט, טראמפ המשיך לטעון שהוא ניצח בבחירות.\nטראמפ הוא הנשיא האמריקאי הראשון שנעצר והנשיא הראשון שנשפט, הן בבית משפט מדינתי על זיוף מסמכים עסקיים, והן בבית משפט פדרלי על החזקת מסמכי מדינה מסווגים. ב-2 באוגוסט 2023 הוגש כתב אישום נגד טראמפ באשמת ניסיונות להטות את תוצאות הבחירות בשנת 2020. טראמפ הואשם בקשירת קשר להונאת ממשלת ארצות הברית, בהדחת עדים ובקשירת קשר נגד זכויות אזרח. ארבע מדינות, בהן ג'ורג'יה, ניו יורק, מקיימות הליכים פליליים נגד טראמפ ועוזריו. מדינות אחרות, כמו קולורדו ומיין, קידמו פסיקות שאוסרות עליו מלרוץ לנשיאות בתחומן בגלל תרומתו לניסיון ההפיכה, אך בית המשפט העליון פסל את הפסיקה בטענה שרק בית הנבחרים יכול לפסול מועמד בשל טענות אלו. במאי 2024 הורשע טראמפ בבית משפט בניו יורק בזיוף מסמכי תאגיד על מנת להסוות דמי שתיקה ששילם לסטורמי דניאלס, עמה קיים יחסי מין מחוץ למסגרת נישואיו.\nב-2024 נבחר בבחירות המקדימות במפלגה הרפובליקנית להיות מועמד המפלגה בבחירות לנשיאות ארצות הברית 2024, בפעם השלישית. תחילה התמודד מולו מטעם המפלגה הדמוקרטית הנשיא המכהן ג'ו ביידן, שניצח אותו בבחירות 2020, אך בהמשך פרש מהמרוץ ובמקומו התמודדה מול טראמפ סגנית הנשיא קמלה האריס. בבחירות עצמן גבר על האריס ונבחר בשנית לכהן כנשיא ארצות הברית. באפריל 2025 הכריז על תוכנית מכסים פרוטקציוניסטית, על סחורות שמיובאות לארצות הברית מרוב מדינות העולם, במה שכינה \"יום השחרור\".\nטראמפ נחשב לתומך נלהב של ישראל. כנשיא אמריקאי, מוביל קו פרו-ישראלי מובהק ותמך בישראל בקנה מידה היסטורי. מבין מהלכיו: הכרה בירושלים כבירת ישראל, הכרת הריבונות הישראלית ברמת הגולן, הובלת הסכמי אברהם. בנוסף, נקט קו תקיף נגד איראן, שפרש מהסכם הגרעין עם איראן והורה לחסל מספר בכירים בכוחותיה. טראמפ מינה תומכי ישראל מובהקים למשרות בכירות בממשל. כמו כן, לאחר בחירתו לקדנציה שנייה וברקע מלחמת חרבות ברזל אפשר לישראל לרכוש חימושים שממשל ביידן עיכב. ב-22 ביוני 2025 הורה על תקיפת שלושת מתקני הגרעין של איראן בפורדו, באספהאן ובנתנז. באוקטובר 2025, הוא הוביל לחתימה על הסכם הפסקת אש בין ישראל וחמאס, בתיווכן של ארצות הברית, מצרים, קטר וטורקיה.",
    "pageid": 132838
  },
  {
    "title": "דיאנה גולבי",
    "extract": "דיאנה גולבי (ברוסית: Диана Гольби; נולדה ב-16 בינואר 1992) היא שחקנית וזמרת ישראלית. זוכת העונה השמינית של תוכנית המציאות \"כוכב נולד\".",
    "pageid": 805021
  },
  {
    "title": "דניאל חן (קומיקאי)",
    "extract": "דניאל חן (נולד ב־3 ביוני 1986) הוא תסריטאי, שחקן וסטנדאפיסט ישראלי.",
    "pageid": 2171019
  },
  {
    "title": "הלב של סאליבן",
    "extract": "הלב של סאליבן (באנגלית: Sullivan's Crossing) היא סדרת טלוויזיה קנדית המבוססת על סדרת ספרים של רובין קאר, ששודרה לראשונה ב-19 במרץ 2023 ב-CTV. העונה הרביעית עלתה לשידור ב- 2026. \nבישראל הסדרה משודרת ב-Yes. שלושת העונות הראשונות משודרות בנטפליקס.",
    "pageid": 2208811
  },
  {
    "title": "וולבי",
    "extract": "ווֹלַבִּי או וָלַבִּי (באנגלית: Wallaby) הוא שם כולל למספר מינים של יונקי כיס ממשפחת הקנגוריים, שאינם מונופילטיים (Macropodidae). אף שהם קרובי משפחה של הקנגורו, וואלאבים אינם קנגורו – הם נבדלים מהם בעיקר בגודל, מבנה הגוף והעדפות המחיה. המונח \"וואלאבי\" משמש בעיקר לתיאור מינים קטנים יותר במשפחה זו, אך אינו משקף קבוצה מדעית מונופילטית.",
    "pageid": 1588310
  },
  {
    "title": "זהר שביט",
    "extract": "זהר שביט (14 באפריל 1951 – 4 בפברואר 2026) הייתה פרופסור ומייסדת התוכנית לתואר השני במחקר תרבות הילד והנוער באוניברסיטת תל אביב. כלת פרס ישראל לחקר התרבות והאמנות לשנת ה'תשפ\"ה.",
    "pageid": 416923
  },
  {
    "title": "טבח שבעה באוקטובר",
    "extract": "טבח שבעה באוקטובר היה מתקפת פתע רחבת היקף שבוצעה על ידי ארגוני הטרור הפלסטיני מרצועת עזה נגד יעדים אזרחיים וצבאיים בישראל. את המתקפה תכנן והוביל חמאס, ארגון טרור אסלאמיסטי, בשיתוף ארגוני טרור נוספים מחדר המבצעים המשותף, ובסיוע תושבים מהרצועה שאינם משויכים ארגונית. במהלך האירועים ביצעו המחבלים פשעי מלחמה ופשעים נגד האנושות, שכללו טבח המוני, אונס ותקיפות מיניות, התעללות פיזית, נפשית ומינית, חטיפת אזרחים וחיילים, ביזוי גופות ובזיזת רכוש. טבח זה נחשב למתקפת הטרור הקשה ביותר נגד מדינת ישראל, וליום הקטלני ביותר לעם היהודי מאז השואה.\nהמתקפה החלה בבוקר יום השבת, 7 באוקטובר 2023, חג שמחת תורה ה'תשפ\"ד, במטח ירי רקטי ופצצות מרגמה חריג בהיקפו לעבר ישראל. בחסות הירי, חדרו לשטח ישראל כ-6,000 מחבלים דרך האוויר, הים והיבשה, תוך שהם פורצים את גדר המערכת ב-114 נקודות לאורך חזית של כ-60 ק\"מ. הכוחות הפולשים השתלטו על בסיסים ומוצבים של צה\"ל, ניהלו קרבות ירי מול כוחות הביטחון, ובו-בזמן חדרו ליישובים אזרחיים, כבשו חלק מהם וביצעו מסע רצח וחטיפה בקרב התושבים. כחלק מלוחמה פסיכולוגית שנועדה לזרוע פחד בציבור, המחבלים תיעדו את מעשיהם והפיצו את התיעודים ברשתות החברתיות. המתקפה יצאה לפועל יממה לאחר ציון 50 שנה למלחמת יום הכיפורים, שבה הופתעה ישראל על ידי צבאות מצרים וסוריה.\nתוצאות המתקפה היו קטלניות והרסניות: 1,163 ישראלים וזרים, רובם אזרחים, נרצחו ונהרגו. למעלה מ-3,300 בני אדם נפצעו, בהם כ-360 במצב קשה או אנוש. אחד ממוקדי הטבח המרכזיים היה \"פסטיבל נובה\" ליד קיבוץ רעים, שבו התרחש פיגוע הטרור הבודד הגדול ביותר בתולדות המדינה. 251 אזרחים וחיילים נחטפו לרצועת עזה, ביניהם קשישים, נשים, ילדים ותינוקות, תוך שרבים מהם עוברים התעללות קשה. נזק כבד נגרם ליישובי עוטף עזה וליישובים נוספים באזור. בלימת המתקפה והשבת השליטה ביישובים לידי צה\"ל ארכו כשלושה ימים. הלחימה המרכזית הסתיימה ב-8 באוקטובר, אך קרבות מול מחבלים שהתבצרו בבתים נמשכו עד ל-9 באוקטובר. היתקלויות נוספות נרשמו באזור זיקים גם ב-11 וב-12 באוקטובר, עד לחיסול המחבלים שנותרו בשטח. בעקבות האירועים הכריזה מדינת ישראל על יציאה למלחמת \"חרבות ברזל\".\nמבחינה אסטרטגית, הטבח חולל תפנית בזירה הפלסטינית. הוא החזיר את הסוגיה הפלסטינית למרכז הבמה העולמית, לאחר תקופה שבה נדחקה לשוליים לטובת קידום הסכמי אברהם וצעדי נורמליזציה מתקדמים עם סעודיה, אשר סוכלו בעקבותיו. במקביל, המלחמה הובילה לגל של הכרה בין-לאומית במדינה פלסטינית מצד מדינות אירופיות, ולהגברת הלחץ לפתרון \"שתי המדינות\", לצד הישג פנים-פלסטיני משמעותי בדמות שחרור אלפי מחבלים. מנגד, הלחימה בעזה גבתה מחיר כבד בחיי אדם, עם עשרות אלפי הרוגים ופצועים פלסטינים, והובילה להרס נרחב של התשתיות והמבנים ברצועה. המערכה גרמה לעקירתם של כמעט כל תושבי עזה מבתיהם, להתמוטטות הכלכלה המקומית ולמשבר הומניטרי.",
    "pageid": 2266879
  },
  {
    "title": "יובל בנאי",
    "extract": "יובל בנאי (נולד ב-9 ביוני 1962) הוא זמר, מוזיקאי, פזמונאי ושחקן קולנוע ישראלי, סולן ומקים להקת הפופ רוק משינה.\n\n",
    "pageid": 196497
  },
  {
    "title": "ישראל באולימפיאדת מילאנו – קורטינה ד'אמפצו (2026)",
    "extract": "",
    "pageid": 2514332
  },
  {
    "title": "ישראל פוליאקוב",
    "extract": "ישראל מרדכי (פולי) פוליאקוב (7 ביולי 1941; י\"ב בתמוז תש\"א – 30 באוקטובר 2007; י\"ח בחשוון תשס\"ח) היה שחקן, זמר, קומיקאי, תסריטאי ובמאי ישראלי, אשר זוהה בעיקר עם שלישיית \"הגשש החיוור\" והופיע רבות בתיאטרון ובקולנוע הישראלי. חתן פרס ישראל לשנת 2000 (ה'תש\"ס).",
    "pageid": 189538
  },
  {
    "title": "כיכר כופר היישוב",
    "extract": "כיכר כופר היישוב נמצאת בצומת הרחובות ארלוזורוב, ביאליק וקריניצי ברמת גן.",
    "pageid": 2173697
  },
  {
    "title": "כריסטיאנו רונאלדו",
    "extract": "כריסטיאנו רונאלדו דּוֹס סַאנְטוֹס אוויירו (בפורטוגזית: Cristiano Ronaldo dos Santos Aveiro, הגייה: kɾɨʃtiˈɐnu ʁuˈnaɫdu; נולד ב-5 בפברואר 1985) הוא כדורגלן פורטוגלי המשחק בעמדות הקיצוני והחלוץ בא-נסר מליגת העל הסעודית ובנבחרת פורטוגל, בהן הוא משמש כקפטן. רונאלדו זכה בחמישה כדורי זהב וארבע נעלי זהב אירופאיות, זכה ב־34 תארים בקריירה, כולל שבע אליפויות ליגה, חמישה תוארי ליגת האלופות ואליפות אירופה אחת. רונאלדו הוא שיאן ההופעות (183), השערים (140) והבישולים (42) בכל הזמנים בליגת האלופות, מלך השערים של אליפות אירופה בכדורגל (14), מלך השערים הבין-לאומיים (143) ושיאן ההופעות הבין-לאומיות (226). רונאלדו הוא אחד השחקנים הבודדים שרשמו למעלה מ־1,100 הופעות רשמיות וכבשו למעלה מ־900 שערים עבור המועדון והנבחרת הלאומית. לפי הפדרציה הבין-לאומית להיסטוריה וסטטיסטיקה של הכדורגל, רונאלדו הוא כובש השערים הפורה ביותר בכל הזמנים, עם 957 שערים. הישגיו האישיים והקבוצתיים קיבעו את מעמדו כאחד מגדולי הכדורגלנים בכל הזמנים ובעיני לא מעט אנשי מקצוע גם הגדול שבהם.\nרונאלדו החל את הקריירה הבוגרת שלו בספורטינג ליסבון, לפני שעבר למנצ'סטר יונייטד ב־2003. הוא זכה בגביע ה-FA בשנתו הראשונה, שלוש אליפויות אנגליה רצופות, ליגת האלופות וגביע העולם למועדונים; ובגיל 23 זכה בכדור הזהב הראשון שלו. ב־2009 עבר רונאלדו לריאל מדריד ששברה את שיא ההעברות עם 94 מיליון יורו. בתשע שנים בקבוצה, הוא זכה בשתי אליפויות ספרד, ארבעה תוארי ליגת האלופות בתוך חמש שנים וארבעה כדורי זהב. בנוסף, הוא הפך למלך השערים של ריאל מדריד בכל הזמנים (450), מלך השערים בכל הזמנים בליגת האלופות, והיה מלך השערים של הטורניר שש עונות ברציפות (2012/13–2017/18), כולל שיא של 17 שערים בעונה אחת (2013/2014). ב־2018 עבר ליובנטוס תמורת 104 מיליון אירו וזכה עימה בשתי אליפויות איטליה, תוך שהוא הופך לשחקן הראשון שזוכה במלכות השערים בליגה האנגלית, הספרדית והאיטלקית. ב־2021 חזר למנצ'סטר יונייטד, שם שיחק במשך שנה וחצי עד שחוזהו בוטל בשלהי 2022.\nאת דרכו בנבחרת פורטוגל החל רונאלדו בגיל 18, ומאז רשם למעלה מ־226 הופעות ו־143 שערים ברמה הבין-לאומית, והוא השיאן העולמי בשתי קטגוריות אלו של הופעות ושערים לשחקן בודד במדים הלאומיים, והראשון בהיסטוריה לרשום 200 הופעות בין-לאומיות. רונאלדו שיחק עם נבחרתו בשנים עשר טורנירים גדולים (חמישה גביעי עולם, חמש אליפויות אירופה, גביע הקונפדרציות וגמר ליגת האומות) וכבש בכולם; הוא כבש את שערו הבין-לאומי הראשון ביורו 2004, אז הפסיד עם נבחרתו בגמר לנבחרת יוון. ב־2008 הפך לקפטן הנבחרת, וב־2015 נבחר לכדורגלן הפורטוגלי הטוב ביותר בכל הזמנים על ידי התאחדות הכדורגל הפורטוגלית. בשנה שלאחר מכן הוא הוביל את פורטוגל לזכייה ביורו 2016, זכייה שהייתה לתואר הבין-לאומי הראשון של פורטוגל, ובנוסף זכה בנעל הכסף של הטורניר. על הישג זה הוא זכה בכדור הזהב השלישי שלו. ב־2017 הוא סיים עם נבחרתו במקום השלישי בגביע הקונפדרציות, וב־2019 הוביל אותה לזכייה בליגת האומות. אלו הם שני התארים היחידים בהם זכתה נבחרת פורטוגל אי פעם. ביורו 2020 הודחה פורטוגל כבר בשלב שמינית הגמר, אך רונאלדו זכה בנעל הזהב של הטורניר עם חמישה שערים. על הישגיו ותרומתו לנבחרת, זכה ב־2014 בתואר אצולה.\nרונאלדו הוא אחד הספורטאים העשירים והרווחיים ביותר, והוא הכדורגלן הראשון והספורטאי השלישי לחצות את קו מיליארד הדולר בקריירה. רונאלדו היה הספורטאי המרוויח בעולם לפי פורבס בשנים 2016 ו־2017, ודורג כאתלט המפורסם בעולם בשנים 2016–2019 על ידי ESPN. ב־2014 נכלל ברשימת 100 האנשים המשפיעים ביותר בעולם של מגזין טיים. רונאלדו הוא האדם הנעקב ביותר באינסטגרם ובפייסבוק, והגיע למעל מיליארד עוקבים בסך הכל ברשתות החברתיות.",
    "pageid": 80102
  },
  {
    "title": "לוסי לטבי",
    "extract": "לוסי לטבי (באנגלית: Lucy Letby; נולדה ב-4 בינואר 1990) היא רוצחת סדרתית בריטית, אשר רצחה שבעה תינוקות בין השנים 2015–2016, בעת שעבדה כאחות מוסמכת בבית החולים הרוזנת צ'סטר , באמצעות הזרקת אינסולין ואוויר לדמם, והזנת יתר בכפייה באמצעות זונדה. היא נעצרה ב-2018 בעקבות סדרת מקרי מוות אשר נותרו בלתי מפוענחים עד אותה עת ושוחררה בערבות, אולם נעצרה בשנית ב-2019 ובשלישית ב-2020, בעקבות חשדות חוזרים ונשנים על אודות פגיעה מכוונת בילודים שהיו תחת השגחתה. מתוך תשעה עשר סעיפי האישום השונים שהוגשו נגדה הורשעה בשלושה עשר בסך הכול, שבעה מהם בגין רצח ושישה בגין ניסיון לרצח, פשעים אשר התרחשו לאורך תקופה בת כשנה. ב-21 באוגוסט 2023 נגזר עליה מאסר עולם.",
    "pageid": 2252708
  },
  {
    "title": "ליה אללוף",
    "extract": "ליה אללוף (נולדה ב-30 ביולי 2002) היא דוגמנית ושחקנית ישראלית. זוכת פרס אופיר לשחקנית הראשית הטובה ביותר לשנת 2024 על תפקידה בסרט קרוב אלי.",
    "pageid": 2377040
  },
  {
    "title": "מנצ'וריה",
    "extract": "מַנְצ'וּריה במובן הצר או מנצ'וריה הפנימית וצפון־מזרח סין הם שמותיו של חבל ארץ בצפון־מזרח סין שמצוי בשטחה של הרפובליקה העממית של סין וגובל ברוסיה ובקוריאה הצפונית. בסביבות 2005 מנתה אוכלוסיית החבל כ־107 מיליון איש. על שטח של כ-800,000 קמ\"ר. במובן הרחב מנצ'וריה רבתי כוללת גם שטח המשתייך כיום לפדרציה הרוסית והמכונה מנצ'וריה החיצונית.\nבמאה ה־17, לאחר שהאימפריה הסינית מדרום, בהנהגת שושלת מינג, נקלעה לקשיים, ובירתה נכבשה בידי מורדים, מפקד צבא מינג פנה למנצ'ורים לעזרה. בתגובה, פלשה קואליציה של שבטים מעבר לחומה הסינית, בהנהגת שבט אַיִסִין גיוֹרוֹ, ממנצ'וריה לסין, והחליפה בשלטון את שושלת מינג. השבט הקים שושלת חדשה, שושלת צ'ינג, ששלטה בסין עד תחילת המאה ה־20 והייתה לשושלת הקיסרית האחרונה של קיסרי סין.\nלמן העשור האחרון של המאה ה־19 עמדה מנצ'וריה התיכונה תחת השפעה רוסית חזקה, בשל בניית מסילת הברזל הסינית המזרח־אסיאתית דרך חרבין לוולדיווסטוק. אחרי מלחמת רוסיה–יפן (1904–1905) גברה השפעתה של יפן באזור, בעיקר לאור הנחת מסילת הברזל הדרום מנצ'ורית ב־1906 לדאליאן (פורט ארתור).\nבשנים 1932–1945 הייתה מנצ'וריה תחת כיבוש האימפריה היפנית, והייתה למדינת חסות יפנית ששמה מנצ'וקוו. במדינה שלט שליט בובה, הקיסר הסיני לשעבר פויי, שהיה הקיסר האחרון של שושלת צ'ינג. חבל הארץ הוחזר בשנת 1945 לסין לאחר כניעתה של יפן.",
    "pageid": 34694
  },
  {
    "title": "מסקט",
    "extract": "מַסְקַט (בערבית: مسقط) היא בירת עומאן והעיר הגדולה בה. העיר משתרעת על שטח מטרופוליני של כ-3,800 קמ\"ר הנחלק לשש רשויות מנהל וממוקמת בצפון-מזרח המדינה על שפת מפרץ עומאן. אוכלוסיית העיר מונה 1,302,440 בני אדם על פי מפקד משנת 2020.",
    "pageid": 118134
  },
  {
    "title": "מרטי סופרים",
    "extract": "מרטי סופרים (באנגלית: Marty Supreme) הוא סרט ספורט ודרמה-קומית אמריקאי משנת 2025 בבימויו של ג'וש ספדי, שאף הפיק וכתב את התסריט יחד עם רונלד ברונשטיין. טימותי שאלאמה שותף בהפקה ומככב בסרט לצד גווינת' פלטרו, טיילר דה קריאייטור, אודסה עזיון, פראן דרשר, פן וטלר, קווין או'לירי ואבל פרארה. דריוש ח'ונג'י צילם את הסרט בפילם 35 מ\"מ. הסרט מבוסס על חייו של שחקן טניס השולחן היהודי-אמריקאי מרטי רייזמן.\nהסרט עלה לאקרנים ב-25 בדצמבר 2025 בהפצתה של A24.\n\n",
    "pageid": 2429488
  },
  {
    "title": "מריה סניוק",
    "extract": "מריה סניוק (ברוסית: Мария Сенюк; נולדה ב-7 במאי 2005) היא מחליקה אמנותית ישראלית-רוסייה. אלופת ישראל שלוש פעמים ברציפות (2023–2025).",
    "pageid": 2411228
  },
  {
    "title": "משחקי השף",
    "extract": "משחקי השף היא תוכנית מציאות ישראלית שעוסקת בבישול, המשודרת החל מ-19 בינואר 2014 במסגרת שידורי הזכיינית רשת. שתי העונות הראשונות שודרו בערוץ 2, והעונה השלישית ואילך משודרות בערוץ 13. הפורמט של התוכנית פותח ב\"רשת\" בשיתוף תאגיד המדיה הבינלאומי ITV. פורמט התוכנית נמכר לרשת RTL.\nשידורה של העונה הראשונה החל ב-19 בינואר 2014, ופרק הגמר שודר ב-8 באפריל 2014, והרייטינג היה 32.9%. שידורה של העונה השנייה החל ב-28 בפברואר 2016, ופרק הגמר שודר ב-23 במאי 2016, והרייטינג היה 30.8%. העונה השלישית עלתה ברשת 13 ב-15 במאי 2018, ובה השף יוסי שטרית החליף את השף מאיר אדוני, שעבר לתוכנית בייק אוף ישראל של קשת 12. פרק הגמר של העונה שודר ב-4 בספטמבר 2018, והרייטינג היה 13.9%. ב-7 באוקטובר החלה עונת הקונדיטוריה של \"משחקי השף\", בשם \"משחקי השף: קונדיטור\", אליה הצטרף לצוות השופטים הקונדיטור ארז קומרובסקי. תוכנית הגמר התקיימה ב-27 בנובמבר. העונה הרביעית עלתה לשידור ב-30 באוקטובר 2019 והסתיימה ב-25 בפברואר 2020. העונה החמישית עלתה לשידור ב-17 באפריל 2021 והסתיימה ב-9 באוקטובר 2021. העונה השישית עלתה לשידור ב-5 בספטמבר 2022 והסתיימה ב-7 בפברואר 2023.\nהעונה השביעית עלתה לשידור ב-5 באוגוסט 2024 והסתיימה ב-29 בדצמבר 2024.\nהעונה השמינית עלתה ב-8 בנובמבר 2025.",
    "pageid": 1163612
  },
  {
    "title": "נימפה",
    "extract": "נימפה (ביוונית עתיקה: Νύμφη - אישה צעירה) היא סוג של יצור המופיע, כנראה לראשונה, בחלק מהסיפורים השייכים למיתולוגיה היוונית. הנימפות היו חצי אל וחצי בנות תמותה והיו קשורות לאתר מסוים בטבע.\nלפי האגדה, הנימפות לא היו אלות ולא נצחיות, אבל משך חייהן היה רב מאוד וכוחן עלה על זה של בני האדם. הנימפות מתקשרות ליצירה ולהתפתחות שבטבע והן לרוב האנשה של אחד מהמוטיבים שלו. ביתן של הנימפות הוא בהרים, ביערות, במעיינות, בנהרות ובמערות והן קשורות אליו בקשר בל ינותק.\nהנימפות מתוארות בדרך כלל כנערות צעירות ויפות, חובבות מחול, מוזיקה, מותחות קשת בפמליה של אפולו, דיוניסוס, ארטמיס, מפלרטטות עם סילנים, סאטירים ובני אדם (כגון המלך נומה ואגריה ), שאינן מסיבות נזק למין האנושי, אך עם זאת, מושכות בכוח את מי שהן אוהבות למקום שלהן. חייהן תלויים בסביבתן וכשהן נעקרות ממנה, חייהן נתונים בסכנה. כשכעסו, בדרך כלל בעקבות נזק שנגרם לביתן, הן נהפכו למסוכנות.\nאלת הציד ארטמיס לוותה על ידי חבורה של נימפות, הפליאדות.\nהאסטרואיד 875 Nymphe  שהתגלה על ידי מקס וולף נקרא על שמן.",
    "pageid": 33957
  },
  {
    "title": "סדר זרעים",
    "extract": "סֵדֶר זְרָעִים הוא הראשון שבסדרי המשנה, ונכללות בו ההלכות הקשורות בעבודת אדמה וכן הלכות של ברכות ותפילות, הנמצאות במסכת ברכות.\nבסדר זה ישנן 655 משניות בסך הכל. \nבתלמוד נדרש הפסוק ”וְהָיָה אֱמוּנַת עִתֶּיךָ חֹסֶן יְשׁוּעֹת חָכְמַת וָדָעַת...” על ששת סדרי משנה. המילה הרומזת לסדר זרעים היא \"אֱמוּנַת\" מפני שאדם הזורע הוא אדם מאמין, כי לעולם אין לדעת האם התבואה תצמח בשנה הבאה, עקב כל פגעי הטבע האפשריים.",
    "pageid": 2018
  },
  {
    "title": "סיקס סבן",
    "extract": "\"סיקס סבן\" (באנגלית: Six-Seven) הוא ביטוי סלנג ומם אינטרנטי שהחל להתפשט ברשתות חברתיות בתחילת שנת 2025.",
    "pageid": 2480656
  },
  {
    "title": "סמיר שוקרי",
    "extract": "סמיר שוקרי (בערבית: سمير شكري, תעתיק מדויק: סמיר שֻכְּרִי; נולד ב-16 באפריל 1955) הוא זמר, כנר ונגן עוד ערבי-ישראלי.",
    "pageid": 729399
  },
  {
    "title": "סנגור במבחן (סדרת טלוויזיה)",
    "extract": "סנגור במבחן (באנגלית: The Lincoln Lawyer) היא סדרת דרמה משפטית אמריקאית, שנוצרה והופקה על ידי דייוויד אי קלי, המבוססת על ספריו של מייקל קונלי, שיצאו לאור החל משנת 2008.\nהעונה הראשונה, שמבוססת על הרומן \"The Brass Verdict\" , עלתה לשידור בנטפליקס ב-13 במאי 2022. העונה השנייה, שמבוססת על הרומן \"The Fifth Witness\" , עלתה לשידור ב-6 ביולי 2023. העונה השלישית, שמבוססת על הרומן \"The Gods of Guilt\" , עלתה לשידור ב-17 באוקטובר 2024. העונה רביעית, המבוססת על הרומן \"The Law of Innocence\" . עלתה לשידור ב-5 בפברואר 2026. שבועיים לפני כן ב-26 בינואר נטפליקס פרסמה כי הסדרה חודשה לעונה חמישית.",
    "pageid": 2088997
  },
  {
    "title": "עירוב",
    "extract": "עירוב הוא הכינוי המקובל בהלכה להיקף מחיצות סביב שטח מיושב, הנעשה במטרה להתיר בתוכו פעולות האסורות בשבת בשל מלאכת הוצאה מרשות לרשות (כגון: טלטול חפצים בין רשות היחיד ורשות הרבים והולכת חפצים למרחק ארבע אמות [כשני מטרים] ברשות הרבים).\nהעירוב הופך את כל שטח היישוב לרשות היחיד אחת, ובכך מתיר להוציא חפצים מן הבתים אל הרחובות בהיות כולם 'רשות היחיד' אחת מכוחו של העירוב.\nהשם 'עירוב' במקורו ניתן בשל תפקידו של העירוב לאחד ולערב את הרשויות ולהופכן לרשות אחת. מקור השם מוזכר בגמרא (עירובין מט.) גם בהקשר של 'עירוב חצרות', שם ניתן דגש הלכתי על כך שתהיה השותפות בעירוב נוחה וערבה ומסוכמת על הכול.\nסביב בניית העירוב התעוררו פולמוסים ומחלוקות רבות במקומות שונים. בישראל ישנה מחלקה במשרד לשירותי דת האמונה על הקמת עירובים ביישובים השונים בישראל ועל תחזוקתם, בשיתוף הרבנויות המקומיות והמועצות הדתיות השונות, וכמעט אין מקומות יישוב גדולים שאין בהם עירוב. אולם בחוץ לארץ ישנם מקומות שבהם אין עירוב, אם מסיבות טכניות ואם מסיבות הלכתיות. נכון לשנת 2022, האורך הכולל של קווי העירוב ברשויות המקומיות שיש בהן מועצה דתית עומד על 5,788 קילומטרים.",
    "pageid": 600512
  },
  {
    "title": "עמוס קינן",
    "extract": "עמוס קֵינָן (2 במאי 1927 – 4 באוגוסט 2009) היה יוצר ואמן ישראלי רב-תחומי: סופר, סאטיריקן, עיתונאי, עורך, פובליציסט, קולנוען, תסריטאי, מחזאי, משורר, פזמונאי, מתרגם, צייר, אוצר ופסל, זוכה פרס ברנר לשנת 1998.\nלפני קום המדינה ובמלחמת העצמאות לחם קינן בשורות ארגון לח\"י. לאחר מכן היה לפובליציסט ובטורו \"עוזי ושות'\" בעיתון הארץ מתח ביקורת חריפה על הממסד של מפא\"י. בתקופה זו היה מקורב לתנועת הכנענים. בתחילת שנות ה-50 הועמד לדין בחשד שהשליך פצצות אל ביתו של שר התחבורה, דוד צבי פנקס, אך זוכה מחמת הספק, אף שהודה במעשה בפני אשתו. מדצמבר 1953 ועד יולי 1954 כתב טור בשם 'שועלים קטנים' בעיתון \"חרות\". מ-1954 שהה בצרפת ושב לישראל בשנת 1962. לאחר מלחמת ששת הימים החזיק בעמדות יוניות בנוגע לפתרון הסכסוך הישראלי-פלסטיני. משנות ה-60 עד שנות ה-90 כתב טור שבועי בעיתון ידיעות אחרונות, ובמקביל פרסם מספר ספרים, שהמצליח שבהם הוא הדיסטופיה \"הדרך לעין חרוד\", המתאר את מדינת ישראל תחת שלטון כת צבאית ימנית. קינן עסק אף בציור ובפיסול, בסגנון \"עברי\" המנסה להיות קשור לתרבות המזרח התיכון הקדום. לצידו של סטף ורטהיימר היה ממייסדי המוזיאון הפתוח תפן ואוצרו הראשון.\nארכיונו מופקד במכון גנזים - ארכיון הסופרות והסופרים העבריים בישראל שבבית אריאלה בתל אביב.",
    "pageid": 11432
  },
  {
    "title": "פוארטו ריקו",
    "extract": "פוארטו ריקו (בספרדית: Puerto Rico) הוא אי בים הקריבי בקבוצת האנטילים הגדולים, המהווה טריטוריה ומדינת חסות של ארצות הברית. לפוארטו ריקו ממשל עצמי נרחב ותושביה הם אזרחי ארצות הברית אך אינם יכולים לבחור ולהיבחר. מבחינה תרבותית שייכת פוארטו ריקו לארצות אמריקה הלטינית.",
    "pageid": 10610
  },
  {
    "title": "צקלג",
    "extract": "צִקְלַג היא עיר מקראית בארץ פלשתים, שבה ישב דוד בימים שבהם ברח מפני שאול. צקלג נכללה בנחלת יְהוּדָה ואח\"כ בנחלת שִׁמְעוֹן, ולבסוף נכללה  בשטחה של ממלכת יהודה.",
    "pageid": 74821
  },
  {
    "title": "ראש ממשלת ישראל",
    "extract": "ראש ממשלת ישראל הוא ראש הרשות המבצעת בשיטת הממשל בישראל. החוק הישראלי מקנה לממשלה שאותה מנהל ראש הממשלה את סמכויות השלטון הביצועיות, על אף שנשיא המדינה מוגדר בחוק כראש המדינה. לראש ממשלת ישראל מתמנה אחד מחברי הכנסת, שנשיא המדינה הטיל עליו להרכיב ממשלה, אחר התייעצות עם נציגי הסיעות, ושהצליח לקבל את אישורה של הכנסת להרכב ממשלתו. תהליך בחירתו של ראש הממשלה, וכן סמכויותיו וסמכות ממשלתו נקבעו בחוק יסוד: הממשלה, שעבר גלגולים אחדים.\nראש ממשלת ישראל השלושים ושבע שהושבעה בדצמבר 2022 הוא בנימין נתניהו.",
    "pageid": 3296
  },
  {
    "title": "רוברט מקסוול",
    "extract": "רוברט מקסוול (באנגלית: Robert Maxwell;‏ 10 ביוני 1923 – 5 בנובמבר 1991) היה איל תקשורת בריטי ופליט מלחמה יהודי. מקסוול, הבעלים של \"תאגיד מקסוול לתקשורת\", מת בנסיבות מסתוריות, והותיר אחריו חובות אדירים ותעלומות שעוד לא נפתרו לגמרי.",
    "pageid": 466687
  },
  {
    "title": "שוש פוליאקוב",
    "extract": "שושנה (שוש) מישאל פוליאקוב (נולדה ב-5 במאי 1945, כ\"ג בניסן ה'תש\"ה) היא שחקנית ישראלית.",
    "pageid": 1578684
  },
  {
    "title": "שלום נגר (סוהר)",
    "extract": "שלום נגר (1936 – 26 בנובמבר 2024) היה סוהר ישראלי, שבין היתר, הוציא להורג את אדולף אייכמן בתלייה, והיה לאדם האחרון שהוציא לפועל גזר דין מוות בישראל.",
    "pageid": 2398769
  },
  {
    "title": "שני גולדשטיין",
    "extract": "שני דפני גולדשטיין (נולדה ב-2 בפברואר 1991) היא דוגמנית, אשת תקשורת ושדרנית רדיו ישראלית, השתתפה בעונה השמינית של תוכנית הריאליטי \"האח הגדול\", בה העפילה לגמר וזכתה במקום השני.",
    "pageid": 1597381
  },
  {
    "title": "אהרן ברק",
    "extract": "אַהֲרֹן בָּרָק (נולד ב-16 בספטמבר 1936) הוא משפטן ישראלי שכיהן נשיא בית המשפט העליון בשנים 1995–2006. שימש שופט בית המשפט העליון משנת 1978 והיה גם היועץ המשפטי לממשלה (1975–1978), פרופסור למשפטים ודיקן הפקולטה למשפטים באוניברסיטה העברית בירושלים, חתן פרס ישראל למדעי המשפט לשנת תשל\"ה (1975) ומרצה באוניברסיטת רייכמן ובאוניברסיטת ייל בארצות הברית.\nברק, יליד קובנה, הוא ניצול השואה. לאחר המלחמה, עבר עם הוריו בין מחנות העקורים עד שהוברחו לאיטליה, ומשם עלו לארץ ישראל ב-1947. הוא למד משפטים, כלכלה ויחסים בין-לאומיים באוניברסיטה העברית ובהמשך שהה כחוקר בתר-דוקטורט באוניברסיטת הרווארד. החל לעבוד בפרקליטות המדינה, וב-1975 מונה ליועץ המשפטי לממשלה. היה חבר בצוות למשלחת הישראלית בקמפ דייוויד שהובילה להסכם השלום בין ישראל למצרים. ב-1978 מונה לשופט בית המשפט העליון. היה חבר בוועדת כהן לחקר טבח סברה ושתילה. עם פרישתו של מאיר שמגר ב-1995, התמנה ברק לנשיא בית המשפט העליון.\nלאורך כהונתו בבית המשפט העליון, פיתח ברק את המשפט הישראלי בכמה היבטים מרכזיים: הרחבת זכות העמידה בבג\"ץ, שפתחה את שערי בג\"ץ לעותרים בעתירות ציבוריות. הרחבת עילת הסבירות, שהרחיבה את טווח הביקורת של הרשות השופטת על פעילותה של הרשות המבצעת. בתיאום עם חוקי היסוד שנחקקו על ידי הכנסת מעט לפני כניסתו לתפקיד - הרחבת מרחב השפיטות וקידום המהפכה החוקתית, כפי שנקבע בפסק דין בנק המזרחי, כשקודמו, מאיר שמגר, עמד בראש ההרכב. ברק עסק רבות בדין העסקי והכלכלי, למשל, פסק דין אפרופים, שעסק בפרשנות חוזים, ופסק דין קיבוץ חצור נגד פקיד השומה רחובות שקבע שבדיני מיסים יש חשיבות רבה יותר לתכלית החקיקה מאשר היצמדות ללשון החקיקה. לאורך שנות כהונתו נמנע ברק מלהתערב בפסקי דין הנוגעים לשואה, אך היה חבר במותב בערעור של ג'ון איוון דמיאניוק, שזיכה אותו.\nבראשית 2024 כיהן ברק כשופט אד הוק מטעמה של מדינת ישראל בבית הדין הבין-לאומי לצדק (ICJ), בדיון בו תבעה דרום אפריקה את ישראל בטענה של ביצוע רצח עם ברצועת עזה ואי מניעתו. באמצע 2024 הפסיק את כהונתו עקב מה שהגדיר כ\"סיבות אישיות - משפחתיות.\"",
    "pageid": 9962
  },
  {
    "title": "אולימפיאדת מילאנו – קורטינה ד'אמפצו (2026)",
    "extract": "",
    "pageid": 2514329
  },
  {
    "title": "אור ליבני-בן יהודה",
    "extract": "אור בן יהודה (נולדה ב-1989) היא קצינה בצה\"ל בדרגת סגן אלוף ששירתה כמפקדת גדוד קרקל. בן יהודה הייתה הצוערת הראשונה בגדוד גפן - השלמת הקצונה של צוערי החי\"ר בבה\"ד 1, ומפקדת הפלוגה הראשונה במגמת להב לצוערים קרביים בבה\"ד 1. בשנת 2015 עוטרה בצל\"ש אלוף פיקוד דרום ובאות מצטיינת הרמטכ\"ל.",
    "pageid": 2132863
  },
  {
    "title": "אלטלנה",
    "extract": "אָלטָלֶנָה (באיטלקית: Altalena‏; פירוש: נדנדה (שם העט של זאב ז'בוטינסקי, כאשר היה כתב באיטליה לפני מלחמת העולם הראשונה)) הייתה אונייה שנרכשה על ידי האצ\"ל בקיץ 1947 והופגזה על ידי צה\"ל ב-22 ביוני 1948, בזמן ההפוגה הראשונה במלחמת העצמאות.\nהספינה הפליגה לישראל ביוני 1948 כשהיא מובילה על סיפונה כ-930 עולים, ציוד צבאי רב וציוד רפואי. הספינה הגיעה לחופי ישראל כחמישה שבועות לאחר קום מדינת ישראל וכשלושה שבועות לאחר שארגון האצ\"ל הסכים להתפרק מנשקו ולהשתלב במסגרת צה\"ל.\nבמהלך המשא-ומתן, שהתקיים טרם הגעת הספינה לחופי ישראל בין מי שהיה עד 15 במאי 1948 ראש הנהגת האצ\"ל, ועתה ראש תנועת החירות, מנחם בגין, לבין נציגי ממשלת ישראל, התגלעו חילוקי דעות קשים בשאלה לאן יועבר הציוד הצבאי שעל הספינה. ב-15 במאי הודיע מנחם בגין על פירוק האצ\"ל ועל הקמת תנועת החירות. קונקרטית התנהל הוויכוח על דרישת בגין למסור 20% מהנשק לאצ\"ל בירושלים, שלכאורה הייתה אזור שלא בשליטת ממשלת ישראל, שכן ירושלים נועדה להיות שטח בין-לאומי. בגין ידע שמדובר בטיעון סרק, גם כי הוא עצמו ותנועתו דחו עקרונית את רעיון בינאום ירושלים וגם כי בהסכם לפירוק האצ\"ל הופיעו המילים \"בתחום ממשלת ישראל\" כלומר שהממשלה ריבונית בכל זירה ובכל הקשר רלוונטי, כולל פעולות רכש, איסוף כספים ודיפלומטיה גלויה וסמויה מחוץ לארץ ישראל.\nישראל ראתה במטען הנשק דבר רצוי, אך חששה מהסתבכות בין-לאומית בשל תנאי ההפוגה. בנוסף התנגדה ממשלת ישראל להכתבת תנאים מצד ארגון שעקרונית לא היה חוקי, לצד העובדה שמדובר בארגון ששלושה שבועות קודם חתם על הסכם פירוק. הוסכם שבנסיבות הקיימות האונייה תגיע לחוף כפר ויתקין ותפרוק שם את מטענה בחשאי ולא בנמל תל אביב. בשעות הערב המאוחרות ב-20 ביוני 1948 הגיעה האונייה לחוף ויתקין, ושם הורדו העולים והחלה פריקת הציוד הצבאי שעל סיפונה. הממשלה החליטה לרכז כוח גדול שירתיע את אנשי האצ\"ל מלקחת את הנשק וימנע קרב. בשעות הבוקר כותר אזור הנחיתה על ידי כוחות מחטיבת אלכסנדרוני, ומפקד החטיבה, דן אבן, הציב לאנשי אצ\"ל אולטימטום למסור באופן מיידי את הנשק שנפרק מהאונייה לידי צה\"ל. לאחר שנפרק חלק מהנשק התגלתה האונייה בידי האו\"ם. פיקוד האצ\"ל דחה את האולטימטום, ובשעות הערב של 21 ביוני פתחו כוחות האצ\"ל באש לעבר כוחות צה\"ל. כוחות צה\"ל השיבו אש, ובעת הקרב נהרגו ארבעה אנשי אצ\"ל ושני חיילי צה\"ל. במקביל, חלק מחיילי אצ\"ל נטשו את עמדותיהם וניסו להגיע לכפר ויתקין, ובקרב ליד בית דגן נהרגו שני אנשי אצ\"ל נוספים. הספינה לא שעתה לפקודת אוניות חיל הים לעצור, ולאחר שמנחם בגין עלה על סיפונה, פרצה את המצור הימי שהטילו עליה אוניות חיל הים בפקודת הממשלה, ושמה פעמיה מחוף כפר ויתקין דרומה לכיוון תל אביב, בידיעה ששם יש ציבור אוהד רחב וכך, גם אם לא יצליחו לפרוק בביטחה את הנשק שעל סיפונה, יושג הישג פוליטי בדעת הקהל.\nלאחר הגעת \"אלטלנה\" לחופי תל אביב בליל 22 ביוני נעשו ניסיונות נוספים להגיע לעמק השווה אבל ללא הועיל. בבוקר התחדשו חילופי האש, ובשעות אחר הצהריים הורה ראש הממשלה בן-גוריון לפיקוד העליון של צה\"ל על הפצצת הספינה, היא הופגזה ועלתה באש, ונותרה שרופה על שרטון מול חופי תל אביב. למעלה משנה לאחר מכן הוטבעו שרידי הספינה מול חוף נבי רובין.\nבעימותים בין כוחות צה\"ל ולוחמי האצ\"ל נהרגו 16 לוחמי אצ\"ל, שלושה חיילי צה\"ל, ונפצעו עשרות. זמן קצר לאחר סיום הפרשה נעצרו כ-200 אנשי אצ\"ל במסגרת מבצע שכונה מבצע \"טיהור\". הארגון פורק ואנשיו השתלבו בצה\"ל. הסוגיות שעלו בפרשה, ובהן הנחיצות בצבא מאוחד, שאלת הציות לממשלה והעיקרון של הימנעות ממלחמת אחים, ממשיכות לעורר פולמוס ציבורי ופוליטי לוהט עד היום. לימים כונה האירוע בשם \"פרשת אלטלנה\".",
    "pageid": 7563
  },
  {
    "title": "אמנדה סייפריד",
    "extract": "אמנדה מישל סייפריד (באנגלית: Amanda Michelle Seyfried; נולדה ב-3 בדצמבר 1985) היא שחקנית קולנוע וטלוויזיה, דוגמנית וזמרת אמריקאית זוכת פרס גלובוס הזהב ופרס אמי לבידור בפריים טיים.",
    "pageid": 799383
  },
  {
    "title": "אנקת גבהים (סרט, 2026)",
    "extract": "אנקת גבהים (באנגלית: Wuthering Heights) הוא סרט דרמה רומנטית בבימויה וכתיבתה של אמרלד פנל, המהווה עיבוד לרומן באותו השם מאת אמילי ברונטה משנת 1847.",
    "pageid": 2381904
  },
  {
    "title": "ברהנו טגניה",
    "extract": "ברהנו טגניה (נולד ב-3 באוגוסט 1981) הוא עיתונאי ישראלי המשמש כתב הפלילים של חברת החדשות.",
    "pageid": 1293457
  },
  {
    "title": "ברנבש סולוש",
    "extract": "ברנבש סולוש (נולד ב-13 בדצמבר 1998) הוא מתחרה סקי אלפיני ישראלי שנולד בבודפשט שבהונגריה. סולוש ואחותו, רוכבת הסקי האלפיני נועה סולוש, נבחרו על ידי הוועד האולימפי של ישראל להתחרות עבור ישראל. באולימפיאדת אולימפיאדת החורף בייג'ינג (2022), סיים סולוש במקום השישי במירוץ ירידה משולב, והשווה את התוצאה הטובה ביותר אי פעם של ישראל באולימפיאדת החורף. הוא היה מתחרה הסקי האלפיני הגברי היחיד שסיים את כל המקצועות האינדיבידואליים - וסיים את כולם בין 30 הראשונים.\nאחיו הגדול הוא רוכב הסקי האלפיני בנג'מין סולוש. אחותו הצעירה, נועה סולוש, התחרתה גם היא עבור ישראל באולימפיאדת החורף 2022 במקצועות סקי אלפיני, ועוד לפני כן, זכתה במדליית ארד באולימפיאדת הנוער לוזאן (2020).",
    "pageid": 2442860
  },
  {
    "title": "ג'יטה מונטה",
    "extract": "ג'יטָה מוּנטֶה (נולדה ב-11 ביוני 1946) היא שחקנית ובמאית תיאטרון ישראלית.",
    "pageid": 956550
  },
  {
    "title": "דברים מוזרים",
    "extract": "דברים מוזרים (באנגלית: Stranger Things) היא סדרת טלוויזיה אמריקאית מסוגת דרמת-אימה מבית נטפליקס. הסדרה נכתבה, בוימה והופקה על ידי האחים מאט ורוס דאפר, והופקה בפועל על ידי שון לוי ודן כהן. עלילת הסדרה מתחילה בשנת 1983 וסבה אחר חקירת היעלמותו בנסיבות מסתוריות של נער בעיירה קטנה באינדיאנה בשם הוקינס. בין השאר, הסדרה משתמשת באלמנטים מיצירותיהם של סטיבן ספילברג, סטיבן קינג וג'ון קרפנטר.\nהעונה הראשונה עלתה לשירות הזרמת המדיה נטפליקס ב-15 ביולי 2016; העונה השנייה עלתה לשירות ב-27 באוקטובר 2017; והעונה השלישית עלתה לשירות ב-4 ביולי 2019. עונתה הרביעית של הסדרה התחלקה לשני חלקים – חלקה הראשון עלה ב-27 במאי 2022 וחלקה השני ב-1 ביולי 2022. העונה החמישית חולקה לשלושה חלקים, החלק הראשון עלה ב-26 בנובמבר 2025, החלק השני עלה ב-25 בדצמבר 2025, ופרק הסיום עלה ב-31 בדצמבר 2025.\nבשנת 2025 הוכרז על הכנות לצילומי ספין אוף \"דברים מוזרים: סיפורים מ-1985\".",
    "pageid": 1408539
  },
  {
    "title": "האביר משבע הממלכות (סדרת טלוויזיה)",
    "extract": "האביר משבע הממלכות (באנגלית: A Knight of the Seven Kingdoms) היא סדרת דרמת פנטזיה אמריקאית המשמשת כפריקוול לאירועי סדרת הטלוויזיה \"משחקי הכס\" ומבוססת על סדרת נובלות באותו השם מאת ג'ורג' ר. ר. מרטין. בסדרה מככבים פיטר קלאפי בדמותו של סר דאנקן הגבוה ודקסטר סול אנסל בדמותו של אג.\nהסדרה, שעונתה הראשונה כוללת שישה פרקים, עלתה לשידור בערוץ \"HBO\" ובשירות הזרמת המדיה \"HBO Max\" ב-18 בינואר 2026.",
    "pageid": 2363306
  },
  {
    "title": "הבחירות לכנסת העשרים ושש",
    "extract": "הבחירות לכנסת העשרים ושש צפויות להתקיים ב־27 באוקטובר 2026, ט\"ז בחשוון ה'תשפ\"ז, אלא אם כן הן תוקדמנה. תוצאות הבחירות יקבעו את הרכב הכנסת העשרים ושש.",
    "pageid": 2174833
  },
  {
    "title": "הטבלה המחזורית",
    "extract": "הטבלה המחזורית או המערכה המחזורית (באנגלית: Periodic table of elements או Periodic table), המכונה גם הטבלה המחזורית של מנדלייב (באנגלית: Mendeleev's periodic table) או טבלת מנדלייב (באנגלית: Mendeleev table), היא שיטת מיון (טקסונומיה) הממיינת את כל היסודות לפי המספר האטומי של האטומים שלהם.",
    "pageid": 631
  },
  {
    "title": "המנט",
    "extract": "המנט (באנגלית: Hamnet) הוא סרט דרמה היסטורי משנת 2025 בבימויה של קלואי ז'או שגם ערכה את הסרט והשתתפה בכתיבת התסריט יחד עם מגי או'פרל . הסרט מבוסס על הרומן באותו שם משנת 2020 מאת או'פרל, ומתאר עלילה בדיוניות על חייהם של ויליאם שייקספיר ואשתו אגנס לאחר מות בנם בן ה-11, המנט. מככבים בו ג'סי באקלי, פול מסקל, ג'ו אלווין ואמילי ווטסון.\nהסרט הוקרן בבכורה עולמית ב-29 באוגוסט 2025 במסגרת פסטיבל הסרטים ה-52 בטליורייד. הוא עלה לאקרנים בהפצה מוגבלת בארצות הברית ב-27 בנובמבר 2025 ובהפצה מלאה ב-12 בדצמבר 2025. הסרט זכה בפרס גלובוס הזהב לסרט הדרמה הטוב ביותר.\n\n",
    "pageid": 2475094
  },
  {
    "title": "וירג'יניה ג'ופרה",
    "extract": "וירג'יניה ג'ופרה (באנגלית: Virginia Giuffre, ההגייה הנכונה היא ג'יפרי; 9 באוגוסט 1983 –  25 באפריל 2025) הייתה פעילה אמריקאית-אוסטרלית נגד סחר בבני אדם. היא התפרסמה בעיקר בשל עדותה נגד ג'פרי אפשטיין וגיליין מקסוול, וכן בתביעה משפטית נגד הנסיך אנדרו.",
    "pageid": 2440647
  },
  {
    "title": "יגאל תלמי",
    "extract": "יגאל תַלמִי (31 בינואר 1925 – 4 בפברואר 2026) היה פרופסור לפיזיקה ומומחה לפיזיקה גרעינית, חתן פרס ישראל למדעים מדויקים לשנת ה'תשכ\"ה (1965) ופרס א.מ.ת, וחבר האקדמיה הלאומית הישראלית למדעים. ממניחי היסודות לחקר הפיזיקה הגרעינית בישראל, באקדמיה ובמערכת הביטחון.",
    "pageid": 439042
  },
  {
    "title": "יולי אדלשטיין",
    "extract": "יולי יואל אדלשטיין (נולד ב-5 באוגוסט 1958; י\"ט באב תשי\"ח) הוא פוליטיקאי ישראלי, חבר הכנסת מטעם מפלגת הליכוד. כיהן כיו\"ר ועדת החוץ והביטחון, שר הבריאות, השר לקליטת עלייה ושר ההסברה והתפוצות בממשלות ישראל. בשנים 2013–2020 כיהן כיושב ראש ה-16 של הכנסת. טרם עלייתו לישראל היה מסורב עלייה ואסיר ציון בברית המועצות. בהכשרתו הוא מורה לשפות, בעיקר עברית.",
    "pageid": 139565
  },
  {
    "title": "יחידה 504",
    "extract": "יחידה 504 (נודעה בעבר גם בשמות \"יחידה 154\", \"מודיעין 10\", \"יחידת הקת\"ם\" ובכינוי \"עוצבת המודיעין האנושי\") היא יחידת עילית באגף המודיעין של צה\"ל האחראית על הפעלת סוכנים סמויים מחוץ לגבולות מדינת ישראל, בדומה ליחידות המודיעין האנושי (יומינט) במוסד למודיעין ולתפקידים מיוחדים ובשירות הביטחון הכללי.\nשורשי \"יחידה 504\" בשירות המודיעין של \"ההגנה\" (ש\"י). היחידה הוקמה ביוני 1948 ונקראה \"מודיעין 10\" (ש.מ. 10). כינוי זה משמש כיום בתור שם ל\"עמותת מודיעין 10\" שהוקמה על ידי בוגרי יחידה 504 במטרה לשמר את מורשת היחידה, להנחילה לקציני ולחיילי היחידה בהווה, ולחשוף לציבור הרחב את פעולות היחידה בעבר המותרות בפרסום. מפקדה הראשון היה דוד קרון. בשנת 1957 שונה שמה ל\"יחידה 154\". לאחר מלחמת ששת הימים, ובעקבות איחודה עם יחידה 560 שעסקה בחקירת שבויים, שונה שמה ל\"יחידה 7019\", ולאחר מלחמת יום הכיפורים נקראה \"יחידה 504\".",
    "pageid": 76681
  },
  {
    "title": "יחידה בין-לאומית",
    "extract": "בפרמקולוגיה, היחידה הבין-לאומית (י\"ב או IU בלעז) היא יחידת מדידה לכמות החומר; המסה או הנפח המהווים יחידה בינלאומית אחת משתנים בהתאם לאיזה חומר נמדד, והשונות מבוססת על הפעילות הביולוגית או ההשפעה הביולוגית, לצורך השוואה קלה יותר בין חומרים. יחידות בינלאומיות משמשות לכימות ויטמינים, הורמונים, תרופות מסוימות, חיסונים, מוצרי דם וחומרים פעילים ביולוגית דומים. יחידות בינלאומיות המשמשות בפרמקולוגיה אינן חלק ממערכת היחידות הבין-לאומית, והיא נבדלת מיחידת האנזים , המכונה גם \"היחידה הבינלאומית לפעילות האנזים\" או, בקיצור, \"U\" בלועזית.\nחומרים ביולוגיים רבים קיימים בצורות או תכשירים שונים (למשל, ויטמין A בצורת רטינול או בטא-קרוטן). מטרת הי\"ב היא לאפשר לנו להיות מסוגלים להשוות בין אלו, כך שצורות או תכשירים שונים בעלי אפקט ביולוגי זהה יכילו את אותו מספר היחידות הבינלאומיות. לשם כך, ועדת המומחים של ארגון הבריאות העולמי לתקינה ביולוגית מספקת הכנת תקן של גורם ביולוגי זה או אחר בתכשיר, קובעת באופן שרירותי את מספר היחידות הבינלאומיות הכלול בתכשיר הזה ומגדירה הליך ביולוגי להשוואת תכשירים אחרים של אותו גורם לתכשיר הייחוס. מכיוון שמספר היחידות הבינלאומיות הכלול בחומר חדש נקבע באופן שרירותי, אין שום שקילות בין מדידות היחידות הבינלאומיות של גורמים ביולוגיים שונים. לדוגמה, לא ניתן להשוות יחידה ביולוגית אחת של ויטמין E ליחידה ביולוגית אחת של ויטמין A בשום צורה שהיא, כולל מסה או יעילות.",
    "pageid": 1972790
  },
  {
    "title": "לוסי איוב",
    "extract": "לוּסִי אַיוּבּ (בערבית: لوسي أَيّوب; נולדה ב-21 ביוני 1992) היא מנחת טלוויזיה ורדיו ושחקנית ערבייה-ישראלית.",
    "pageid": 1574186
  },
  {
    "title": "מאיר הרניק",
    "extract": "מאיר הַרְניק (14 בנובמבר 1926 – 29 בספטמבר 1972) היה מוזיקאי ואיש רדיו וטלוויזיה ישראלי.",
    "pageid": 117541
  },
  {
    "title": "מייקל ג'קסון",
    "extract": "מייקל ג'וזף ג'קסון (באנגלית: Michael Joseph Jackson;‏ 29 באוגוסט 1958 – 25 ביוני 2009) היה זמר, מוזיקאי, רקדן, כוריאוגרף, מפיק מוזיקלי, שחקן, מלחין ופזמונאי אמריקאי. ג'קסון, שנודע בכינויו \"מלך הפופ\", נחשב לאחד הזמרים המצליחים והמשפיעים ביותר בכל הזמנים.\nהקריירה המוזיקלית של ג'קסון החלה בשנת 1963 כאשר הצטרף לאחיו בתור החבר הצעיר ביותר בהרכב המוזיקלי המשפחתי \"חמישיית הג'קסונים\". בהמשך עזב את הלהקה ופתח בקריירת סולו. אלבומו Thriller משנת 1982 נמכר מעל 110 מיליון עותקים ונשאר עד היום האלבום הנמכר ביותר בכל הזמנים, לצד ארבעה אלבומים נוספים של ג'קסון. הווידאו קליפים לשיריו \"Beat It\"‏, \"Billie Jean\" ו-\"Thriller\" נחשבו לפורצי דרך והשפיעו רבות על תעשיית המוזיקה בהמשך. באותה העת, שילב ג'קסון בהפקותיו מספר טכניקות ריקוד מורכבות, אשר הידועה ביותר מביניהן היא \"הליכת הירח\". הסגנון המוזיקלי, הסגנון הווקאלי והכוריאוגרפיה הייחודית של ג'קסון זכו לפופולריות עצומה, אשר חצתה פערי דורות, גזעים ותרבויות. הקריירה המוזיקלית של ג'קסון היוותה השראה למיליוני אנשים ברחבי העולם ואמנים רבים בתחום המוזיקה והריקוד הושפעו ממנו.\nהישגים נוספים לג'קסון כוללים בין היתר שבירת מספר שיאים עולמיים שנכנסו לספר השיאים של גינס: \"האמן שזכה ביותר פרסים מכל אמן אחר\" (15 פרסי גראמי, 26 פרסי המוזיקה האמריקאית, 17 סינגלים אשר הגיעו למקום ראשון במצעד הפזמונים האמריקאי, ארבעה מתוכם של חמישיית הג'קסונים), ו\"התרומה הגבוהה ביותר של זמר פופ עבור צדקה\".\nלאורך השנים עיתונים שונים ברחבי העולם עסקו באינטנסיביות בחייו הפרטיים של ג'קסון, בשינויים הקיצוניים במראהו החיצוני (מבנה אפו, צבע עורו, ועוד), במערכות היחסים שניהל, וכן בהאשמות כי ביצע סדרה ארוכה של מעשים מגונים בילדים. בשנת 2019 יצא סרט תיעודי העוסק בהיסטוריה הבעייתית של ג'קסון עם ילדים.\nג'קסון נפטר ב-25 ביוני 2009 מדום לב בשל מנת יתר של הסם פרופופול, סם הרדמה המשמש בניתוחים. מותו אירע במהלך ההכנות לסבב הופעותיו האחרון, \"This Is It\". רופאו האישי של ג'קסון, קונראד מארי, הורשע בהריגה שלא מרצון, ונידון לארבע שנות מאסר, מתוכן ריצה שנתיים בפועל.\nב-2008 דורג ג'קסון במקום ה-25 ברשימת 100 הזמרים הגדולים בכל הזמנים של המגזין \"רולינג סטון\".",
    "pageid": 8346
  },
  {
    "title": "מיקי זוהר",
    "extract": "מכלוף \"מיקי\" זוהר (נולד ב-28 במרץ 1980) הוא שר התרבות והספורט מטעם הליכוד ויו\"ר עמית של הליכוד העולמי. בעברו כיהן כחבר מועצה וסגן ראש עיריית קריית גת במשך שבע שנים.",
    "pageid": 1241547
  },
  {
    "title": "מנדלבאום בלש פרטי",
    "extract": "מנדלבאום בלש פרטי היא קומדיית מצבים בהפקת טדי יזמות והפקות, ששודרה בערוץ הילדים ובערוץ לוגי.\nהעונה הראשונה שודרה בערוץ הילדים בשנת 2009, והשנייה שודרה בערוץ לוגי ב־2010. ב־30 במאי 2019 הסדרה ירדה משירות ה-VOD של HOT. הסדרה זמינה במלואה בשירותי הטלוויזיה פרטנר TV, סלקום tv,‏ FreeTV ו-BIGI.\n\n",
    "pageid": 666183
  },
  {
    "title": "משי קלינשטיין",
    "extract": "משי קלינשטיין (נולדה ב-2 בפברואר 1992) היא שחקנית, זמרת ומדבבת ישראלית.",
    "pageid": 1421754
  },
  {
    "title": "נועה סולוש",
    "extract": "נועה דינה סוֹלוֹש (בהונגרית: Szőllős Noa Dina; נולדה ב-3 בפברואר 2003) היא גולשת אלפינית ישראלית-הונגרייה. בעבר, ייצגה את הונגריה וכיום מייצגת את ישראל. השתתפה יחד עם אחיה ברנבש סולוש באולימפיאדת החורף בייג'ינג (2022).",
    "pageid": 1788003
  },
  {
    "title": "נפתלי בנט",
    "extract": "נַפְתָּלִי בֶּנֶט (נולד ב-25 במרץ 1972, י' בניסן ה'תשל\"ב) הוא פוליטיקאי ומדינאי ישראלי, שכיהן כראש ממשלת ישראל ה-13. קודם לכן כיהן כשר הביטחון, שר החינוך, שר הכלכלה, כיו\"ר רשימת ימינה וכיו\"ר מפלגות הימין החדש והבית היהודי.\nבתחילת דרכו היה יזם היי-טק ואיש ניהול, ממייסדי חברת \"סאיוטה\". כמו כן היה מנכ\"ל מועצת יש\"ע וממייסדי תנועת \"ישראל שלי\". נבחר לראשות הבית היהודי ב-2012. בשנים 2013–2019 עמד בנט בראש מפלגת הבית היהודי, והיה שר הכלכלה (2013–2015), שר החינוך (2015–2019), וחבר הכנסת מטעמה. מפלגת הבית היהודי בראשותו הייתה שותפה בממשלות נתניהו השלישית והרביעית. ב-2019 פרש ממפלגת הבית היהודי והקים יחד עם איילת שקד את מפלגת הימין החדש. לאחר הפרישה מונה בנט לשר הביטחון. בבחירות 2019 המפלגה לא הצליחה להיכנס לכנסת. לאחר מכן השניים הקימו את סיעת \"ימינה\". כשעמד בראש מפלגת הימין החדש כיהן במשך חצי שנה של ממשלת מעבר בתפקיד שר הביטחון, ובמהלך כהונתו התקיים מבצע חגורה שחורה. עם הקמת ממשלת נתניהו החמישית לאחר בחירות 2020 נשאר באופוזיציה.\nלאחר בחירות 2021 ובצל המשבר הפוליטי ו\"מבצע שומר חומות\" חידש את השותפות עם יאיר לפיד והקים איתו ממשלת חילופים שכללה מפלגות מימינה ועד רע\"ם, והייתה מבוססת על 61 ח\"כים. במסגרת ממשלת החילופים שהוקמה כיהן בנט ראשון כראש הממשלה. במהלך כהונתו המשיכה התפרצות מגפת הקורונה, וכמו כן הממשלה יזמה את מבצע שובר גלים לטיפול בהתגברות הטרור הפלסטיני מיו\"ש. בנט קידם את פיזור הכנסת והיציאה לבחירות לכנסת העשרים וחמש לאחר שממשלתו איבדה את הרוב הקואליציוני שלה, וב-1 ביולי 2022 לאחר שאושר החוק לפיזור הכנסת ה-24 בקריאה שלישית, עברה ראשות הממשלה ליאיר לפיד בהתאם לתיקון לחוק ממשלת החילופים שעבר בתחילת הכהונה.",
    "pageid": 747851
  },
  {
    "title": "סטיב ויטקוף",
    "extract": "סטיבן צ'ארלס \"סטיב\" ויטקוף (באנגלית: Steven Charles \"Steve\" Witkoff; נולד ב־15 במרץ 1957) הוא איל נדל\"ן, משפטן ודיפלומט יהודי־אמריקאי. שליחו המיוחד של נשיא ארצות הברית, דונלד טראמפ, לענייני המזרח התיכון.",
    "pageid": 2394495
  },
  {
    "title": "סטנלי קובריק",
    "extract": "סטנלי קובריק (באנגלית: Stanley Kubrick; ‏26 ביולי 1928 – 7 במרץ 1999) היה במאי קולנוע, מפיק וצלם אמריקאי-יהודי, הידוע בקפדנותו בבחירת הנושאים שעסק בהם, בדרך עבודתו האיטית, במגוון הסוגות שעבד איתן, ובקנאותו לפרטיות בנוגע לסרטיו ולחייו. הוא עבד הרחק ממוסכמות הוליווד והקפיד מאוד על חופש אומנותי. למרות זאת, הוא זכה לתמיכה כספית מצד האולפנים הגדולים לכל מיזמיו.\nקובריק נחשב לאחד מגדולי הבמאים בכל הזמנים וכן לאמן פורץ דרך בתחום הקולנוע. הוא היה מועמד מספר פעמים לפרס אוסקר, כבמאי וכתסריטאי, אך לא זכה מעולם. זכייתו היחידה היא בפרס האפקטים המיוחדים בסרטו \"2001: אודיסיאה בחלל\".\nקובריק מוכר כאחד מיוצרי הסרטים המבריקים, החדשניים ורבי-ההשפעה ביותר בהיסטוריה של הקולנוע. הוא ביים מספר סרטים, לעיתים שנויים במחלוקת, שזכו לשבחים, אשר העזו לגעת בפינות האפלות שבנפש האדם, ושיקפו, לדעת רבים, את אופיו האובססיבי והפרפקציוניסטי של הבמאי. רוב סרטיו מהווים למעשה כתב ביקורת על הטבע האנושי ועל המשטרים הפוליטיים של תקופתו, ופעמים רבות עוררו פולמוס כשיצאו לאקרנים. סרטיו מאופיינים בסגנון חזותי מרשים במיוחד ובתשומת לב קפדנית לפרטים – לרבים מסרטיו המאוחרים רכיבים סוריאליסטיים ואקספרסיוניסטיים שנמנעים ממבנה עלילה ליניארי. על אף שנראה שסרטיו מבטאים פסימיות אירונית, מספר מבקרי סרטים טוענים כי בצפייה דקדקנית ניתן לראות אופטימיות זהירה. מבקרים שונים הגדירו את סרטיו כ\"סרטים הכי מקוריים, פרובוקטיביים, ובעלי-החזון שנעשו אי פעם\".",
    "pageid": 781424
  },
  {
    "title": "סיירת מטכ\"ל",
    "extract": "סיירת מטכ\"ל (יחידה 767; בעבר יחידה 269 ויחידה 262) היא יחידת עילית של אגף המודיעין בכוחות המיוחדים של צה\"ל, ומהווה אחת מיחידות העילית של צה\"ל. היחידה מאומנת בכל סוגי הלחימה, ומתמחה בסיור מיוחד, לוחמה בטרור, ואף מוסמכת גם כיחידת השתלטות. מבחינה ארגונית, היחידה כפופה למערך המבצעים המיוחדים באגף המודיעין ומקיימת שיתוף פעולה מבצעי עם מעגל היחידות המובחרות ומערכת הביטחון, בשלל הגזרות והחזיתות של מדינת ישראל, ולעיתים אף מעבר לכך בזירות מבצעיות ולחימה רחוקות יותר.",
    "pageid": 17560
  },
  {
    "title": "סיכולים ממוקדים במלחמת חרבות ברזל",
    "extract": "במלחמת חרבות ברזל ביצעו כוחות הביטחון של ישראל, בהובלת צה\"ל והשב\"כ, סיכולים ממוקדים במחבלים בכירים רבים בכל הגזרות. צה\"ל חזר לדוקטרינת הסיכולים הממוקדים עם פרוץ המלחמה, והחל בסדרת תקיפות אוויריות בביצוע מטוסי קרב, מסוקי קרב וכלי טיס בלתי מאוישים, נגד מחבלים בכירים מכל הדרגים, לצד התמרון הקרקעי ברצועת עזה. בעקבות הצטרפות חזבאללה ללחימה בחזית הצפונית וההסלמה ההדרגתית שלו בפעולות טרור נגד ישראל, החל צה\"ל בסיכולים ממוקדים גם נגד מחבלי חזבאללה – בהתחלה נגד חוליות נ\"ט ומשגרי רקטות, ובהמשך גם נגד מפקדי שטח ואף נגד בכירים. נהרגו מפקדים וטרוריסטים בכירים לצד מפקדים בדרגי השטח בכוחות המזוינים של איראן ושל סוריה, ובארגוני הטרור חמאס, חזבאללה, החות'ים, הג'יהאד האסלאמי הפלסטיני, אמל, ועדות ההתנגדות העממית, גדודי חללי אל-אקצא, החזית העממית לשחרור פלסטין, אל-ג'מאעה אל-אסלאמיה, החזית הדמוקרטית לשחרור פלסטין, המדינה האסלאמית, גדודי חזבאללה, כתאיב סייד א-שוהדא, חטיבת האימאם חוסיין, תנועת אל-מוג'אהדין הפלסטינית, תנועת החירות הפלסטינית וארגונים נוספים.",
    "pageid": 2311770
  },
  {
    "title": "סעודת יתרו",
    "extract": "סעודת יתרו היא סעודה מיוחדת שנערכת על פי מסורת יהודי תוניסיה ביום חמישי שלפני השבת בה קוראים את פרשת יתרו (בין ט\"ו בשבט לכ\"ב בשבט).",
    "pageid": 760620
  },
  {
    "title": "סרגיי קריקאליוב",
    "extract": "סרגיי קריקאליוב (נולד ב-27 באוגוסט 1958 בלנינגראד) הוא קוסמונאוט ומהנדס מכונות רוסי. קריקאליוב היה בשש טיסות לחלל, והוא החזיק בעבר בשיא העולם בזמן שהייה מצטבר בחלל – 803 ימים עד שהכתר עבר לגנאדי פדלקה עם 879 הימים ביולי 2015.",
    "pageid": 694312
  },
  {
    "title": "עוז זהבי",
    "extract": "עוז זהבי (נולד ב-24 ביוני 1983) הוא שחקן, דוגמן, זמר ומנחה טלוויזיה ישראלי.",
    "pageid": 772021
  },
  {
    "title": "עידן עמדי",
    "extract": "עידן עָמֵדִי (נולד ב-19 בפברואר 1988, א' באדר ה'תשמ\"ח) הוא זמר-יוצר ושחקן ישראלי.\nזכה בתארים \"שיר השנה\" ו\"תגלית השנה\" לשנת תשע\"א, ו\"שיר השנה\" ו\"זמר השנה\" לשנת תשע\"ג. הוא התפרסם ב-2010 בעונה השמינית של \"כוכב נולד\", שבה העפיל לגמר וסיים את התחרות במקום השני. ב-2017 החל לגלם את דמותו של שגיא צור בסדרת הטלוויזיה \"פאודה\".",
    "pageid": 882892
  },
  {
    "title": "עיניים עצומות לרווחה",
    "extract": "עיניים עצומות לרווחה (באנגלית: Eyes Wide Shut) הוא מותחן ארוטי סוריאליסטי משנת 1999. הסרט הוא יצירתו הקולנועית האחרונה של הבמאי האמריקני סטנלי קובריק שהפיק, ביים והיה שותף לכתיבת התסריט. מככבים בו טום קרוז וניקול קידמן, והוא מסתמך על הנובלה הווינאית \"סיפור חלום\" מאת המחזאי ארתור שניצלר. קובריק נפטר שישה ימים לאחר סיום העריכה.\nהסרט מביא את העלילות והפנטזיות המיניות של הזוג ביל (טום קרוז) ואשתו אליס (ניקול קידמן) הרפורד.\nהסרט כולל סצנות המציגות עירום מלא ואף אקטים מיניים. בבתי הקולנוע בארצות הברית הוסרו סצנות מסוימות ואחרות צונזרו וטושטשו באמצעים דיגיטליים. בישראל ובמרבית מדינות העולם הוקרן הסרט במתכונתו המלאה.",
    "pageid": 246970
  },
  {
    "title": "ענבל פרלמוטר",
    "extract": "ענבל פרלמוטר (15 בינואר 1971 – 1 באוקטובר 1997) הייתה מוזיקאית, זמרת-יוצרת, גיטריסטית, ומעבדת ישראלית, מייסדת וסולנית להקת \"המכשפות\".\nעל אף שיצרה במשך שנים ספורות, עד מותה בגיל 26, נחשבת פרלמוטר ליוצרת ייחודית שהשפיעה רבות על המוזיקה הישראלית. תחילת דרכה המוזיקלית הייתה בשנת 1992 בלהקת \"המכשפות\" לצידן של יפעת נץ ויעל כהן, ולאחר התפרקותה הזמנית של הלהקה המשיכה ביצירה עצמאית ובשיתוף פעולה עם יוצרים בישראל ומחוצה לה.",
    "pageid": 48018
  },
  {
    "title": "פיקוד מרכז של ארצות הברית",
    "extract": "פיקוד מרכז של ארצות הברית (באנגלית: United States Central Command ובקיצור USCENTCOM או CENTCOM) הוא אחד מהפיקודים הקרביים המאוחדים של מחלקת ההגנה של ארצות הברית והכוחות המזוינים של ארצות הברית. מפקד הפיקוד הוא גנרל או אדמירל 4 כוכבים. מאוגוסט 2025 מכהן בתפקיד אדמירל בראד קופר.\nמפקדת הפיקוד ממוקמת בבסיס חיל האוויר מקדיל שבטמפה, פלורידה. לפיקוד קיים בסיס פריסה קדמי בבסיס חיל האוויר אל-עודייד שבקטר.\nהפיקוד ריכז את התוכניות והשליטה בכוחות במלחמת המפרץ. בעקבות פיגועי 11 בספטמבר מרכז הפיקוד את קואליציית בעלות הברית למלחמה בטרור שהורכבה תחילה מ-15 מדינות ונכון ל-2020 כוללת 47 מדינות. כמו כן קרבות ומבצעים נוספים שהשתתף בהם הפיקוד: מבצע שועל המדבר, מלחמת אפגניסטן, מלחמת עיראק, מבצע נחישות טבועה, המתקפה האווירית בתימן נגד החות'ים ומבצע קשת פוסידון.",
    "pageid": 1441477
  },
  {
    "title": "פרפר נחמד",
    "extract": "פרפר נחמד היא תוכנית טלוויזיה חינוכית ישראלית לילדים, שדנה, באמצעות שיח בין מנחים לבובות, בדילמות וסוגיות שונות מעולמם של הילדים, וכן בתכנים חינוכיים כגון פרקים המוקדשים לחגי ישראל. הפקת התוכנית לטלוויזיה החינוכית החלה בינואר 1982, והפרק הראשון שודר ב-31 במרץ 1982.\nשנות השידור הרבות שלה, כולל פרקי התוכנית ששודרו פעמים רבות בשידורים חוזרים, הפכו אותה לאחת מתוכניות הטלוויזיה לגיל הרך הזכורות ביותר בתולדות הטלוויזיה בישראל.",
    "pageid": 1479
  },
  {
    "title": "פרשת בן זיגייר",
    "extract": "פרשת בן זיגייר, שנודעה תחילה כ\"פרשת האסיר X\", עוסקת באזרח אוסטרלי-ישראלי בשם בן זיגייר ששירת ב\"מוסד\", נעצר ב-2010 בישראל בחשד לפגיעה בביטחון המדינה, נכלא בכלא איילון, והתאבד בתאו כעבור חודשים אחדים. דבר מעצרו ומותו נאסרו לפרסום.\nמידע ראשוני על הפרשה התפרסם ביוני 2010 כשב-ynet פורסמה ידיעה על אסיר, ללא ציון שמו, הנמצא בתא שמור באגף השמור בכלא איילון, בגין עבירות שלא פורסמו ומבלי שהוא בא במגע עם העולם החיצון. במהלך חודש פברואר 2013 הפרשה יצרה הד ציבורי נרחב, כשרשת טלוויזיה אוסטרלית פרסמה תחקיר העוסק במוצא האסיר ובקורות חייו. יממה לאחר הפרסום, הוסרו בישראל חלקים מצו איסור הפרסום, ומדינת ישראל הודיעה שבשירות בתי הסוהר בישראל הוחזק אזרח ישראלי בזהות בדויה מטעמי ביטחון, בכפוף לדין הישראלי וללא פגיעה בזכויותיו.",
    "pageid": 1076548
  },
  {
    "title": "צ'ארלי צ'פלין",
    "extract": "סר צ'ארלס ספנסר \"צ'ארלי\" צ'פלין (באנגלית: Sir Charles Spencer \"Charlie\" Chaplin;‏ 16 באפריל 1889 – 25 בדצמבר 1977) היה שחקן קומי ובמאי קולנוע אנגלי, שזכה להצלחה רבה בעידן הסרט האילם. צ'פלין הפך לסמל, בין היתר בזכות דמות \"הנווד\" שגילם ברבים מסרטיו. נחשב לאחת מהדמויות החשובות והמשפיעות ביותר בהיסטוריה של תעשיית הקולנוע. צ'פלין היה מעורב בכל הליכי ההפקה של סרטיו, החל מכתיבת התסריט, דרך הבימוי וכלה בבחירת הפסקול והמוזיקה.\nהקריירה של צ'פלין ארכה יותר מ-75 שנה, החל מצעדיו הראשונים כשחקן בגיל חמש בלבד ועד סרטו האחרון \"הרוזנת מהונג קונג\" (1967). היא ידעה עליות ומורדות, וכן שערוריות ומערכות יחסים זוגיות מתוקשרות עם נערות ונשים צעירות.\nבשנת 1919, לאחר שהפך לאחד מהשחקנים הבולטים והמוערכים בתעשיית הקולנוע האמריקאי, הקים צ'פלין את חברת ההפקות \"יונייטד ארטיסטס\", שאפשרה לו שליטה כמעט מוחלטת בהליך הפקת סרטיו, בהם \"הנער\" (1921), \"האישה מפריז\" (1923), \"הבהלה לזהב\" (1925) ו\"הקרקס\" (1928).\nבמהלך שנות ה-30 התקשה צ'פלין להסתגל למעבר מעידן הסרט האילם לעידן הסרט המדבר, ובמשך זמן רב סירב לשלב פסקול דיבור בסרטיו. הוא המשיך בהפקת סרטים אילמים, כשהבולטים שבהם, \"אורות הכרך\" (1931) ו\"זמנים מודרניים\" (1936), הפכו עם השנים לקלאסיקות. זמנים מודרניים, שהיה פרודיה על \"פולחן היעילות\" הקפיטליסטי ומבט קומי על המצוקות שאותם חווה מעמד הפועלים בעידן המודרני (לדוגמה חוויית הדהומניזציה אותה חווה הפועל הפשוט על פס היצור), היווה את תחילתה של מגמה בה צ'פלין עסק בנושאים פוליטיים וחברתיים והביע ביקורת בסרטיו. בשנות ה-40 המשיכה מגמה זו בסרטים כדוגמת \"הדיקטטור הגדול\" (1940), שהיה פרודיה על המשטרים הפשיסטים של אירופה ועל הדיקטטורים העומדים בראשם, ובראשם היטלר ומוסוליני. צ'פלין תוייג על ידי גורמים ציבוריים כבעל נטיות קומוניסטיות, ובנוסף לכך היה מעורב בפרשיה רומנטית עם אישה צעירה ממנו בשנים רבות. שני מאורעות אלו הובילו לירידה חדה בפופולריות שלו בשנים אלו. בשנות החמישים המוקדמות, לאחר שנפתחה נגדו חקירה על ידי ה-FBI, לא חודשה אשרת השהייה שלו בארצות הברית, מה שהוביל הלכה למעשה לגירושו ולהשתקעותו בשווייץ. צ'פלין נטש את דמות הנווד בסרטיו המאוחרים, בהם \"מסייה ורדו\" (1947), \"אורות הבמה\" (1952) ו\"מלך בניו יורק\" (1957).\nבמהלך הקריירה זכה צ'פלין בפרסים רבים, בהם שלושה פרסי אוסקר, עיטור לגיון הכבוד מטעם הממשלה הצרפתית בשנת 1971, פרס אריה הזהב בפסטיבל הסרטים של ונציה בשנת 1972, פרס מפעל חיים מטעם \"מרכז לינקולן לקולנוע\" שבניו יורק, שקרוי על שמו של צ'פלין החל משנת 1972. בשנת 1975 הוענק לצ'פלין תואר אביר (סר), כחלק ממסדר האימפריה הבריטית.",
    "pageid": 6858
  },
  {
    "title": "קוונטין טרנטינו",
    "extract": "קוונטין ג'רום טָרַנְטִינוֹ (באנגלית: Quentin Jerome Tarantino; נולד ב-27 במרץ 1963) הוא במאי, צלם קולנוע, תסריטאי, מחבר, יוצר טלוויזיה, מפיק קולנוע, סופר ושחקן אמריקאי, זוכה שני פרסי אוסקר (מתוך 8 מועמדויות). הוא ידוע כיוצר עלילות לא ליניאריות, עם מלל רב, דיאלוגים חריפים ואלימות קיצונית. מוטיב הנקמה שזור ברבים מסרטיו.",
    "pageid": 15011
  },
  {
    "title": "קרלינג",
    "extract": "קרלינג (Curling) הוא ענף ספורט קבוצתי המשלב טכניקה ואסטרטגיה. במשחק, אשר נערך על משטח קרח, מתחרות זו בזו שתי קבוצות בנות ארבעה שחקנים כל אחת, ומנסות למקם אבנים סמוך ככל האפשר למרכז ה\"בית\" של הקבוצה השנייה. המשחק פופולרי בעיקר בקנדה, בשווייץ, בצרפת ובסקוטלנד, ומהווה חלק ממשחקי החורף האולימפיים מאז 1998.\n\n",
    "pageid": 139035
  },
  {
    "title": "רוני דיילה",
    "extract": "רוני דיילה (בנורווגית: Ronny Deila; נולד ב-21 בספטמבר 1975 בפורסגרון שבנורווגיה) הוא כדורגלן עבר נורווגי וכיום מאמן מכבי תל אביב.\n\n",
    "pageid": 2512571
  },
  {
    "title": "רונן ברגמן",
    "extract": "רונן ברגמן (נולד ב-16 ביוני 1972) הוא עיתונאי ישראלי, העוסק בנושאי ביטחון לאומי בעיתונות המודפסת, בטלוויזיה ובספרי עיון; זוכה פרס סוקולוב (2017), פרס ג'ורג' פולק לעיתונות  (2024), (2025), ופרס פוליצר (2024).",
    "pageid": 221391
  },
  {
    "title": "רועי ניק",
    "extract": "רועי ניק (נולד ב-8 ביוני 1992) הוא שחקן ישראלי; זוכה פרס השחקן הראשי הטוב ביותר בטקס פרסי אופיר לשנת 2023.",
    "pageid": 1212586
  },
  {
    "title": "רותי רודנר",
    "extract": "רותי רודנר (נולדה ב־28 במאי 1968) היא תסריטאית, יוצרת תוכן ואשת תקשורת ישראלית.",
    "pageid": 1872125
  },
  {
    "title": "ריסט (סדרת טלוויזיה)",
    "extract": "\"ריסט\" היא דרמה קומית ישראלית אשר נוצרה, נכתבה ובוימה על ידי הקומיקאי אדיר מילר.\nהסדרה צולמה בקיץ 2025 בהפקת חברת ארצה הפקות, ותעלה לשידור ב-10 בפברואר 2026 בערוץ קשת 12.",
    "pageid": 2513150
  },
  {
    "title": "רסאן עליאן",
    "extract": "רסאן עליאן או ע'סאן עליאן (בערבית: غسان عليان; נולד ב-21 במרץ 1972) הוא קצין בצה\"ל בדרגת אלוף, אשר שירת כמתאם פעולות הממשלה בשטחים. קודם לכן שירת בין היתר כראש המנהל האזרחי, ראש מטה פיקוד המרכז, קצין חי\"ר וצנחנים ראשי ומפקד חטיבת גולני.\nעליאן צפוי להתמונות לתפקיד מתאם בפיקוד צפון האמון על הקשר על עם הקהילות הדרוזיות במזרח התיכון, בדגש על סוריה ולבנון.",
    "pageid": 1143614
  },
  {
    "title": "שני לוק",
    "extract": "שָׁנִי נִיקוֹל לוּק (7 בפברואר 2001 – 7 באוקטובר 2023) הייתה אמנית קעקועים ואושיית רשת גרמנייה-ישראלית, שנרצחה במהלך הטבח בפסטיבל נובה ב-7 באוקטובר 2023, וגופתה נחטפה לרצועת עזה. ב-17 במאי 2024 חולצה גופתה במהלך מבצע חילוץ ברצועת עזה.\nסרטון שהופץ ברשתות החברתיות מציג את גופתה הכמעט עירומה, מוטלת מעוותת בחלקו האחורי של רכב מסוג טנדר, כשגופתה מוצגת לראווה על ידי מחבלי חמאס כשלל מלחמה, מול המון עזתי צוהל אשר יורק על הגופה תוך כדי שגופתה נחטפת לרצועת עזה. סרטון זה היה בין הראשונים שחשפו את מעשי הזוועה של חמאס במתקפת הפתע על ישראל. הווידאו צבר פרסום במהירות והפך לסמל חזותי של היחס הברוטלי של המחבלים הפלסטינים כלפי אזרחים לא חמושים.\nסיפור חטיפתה של לוק זכה לתשומת לב גם עקב קמפיין של משפחתה, שסברה כי עודנה בחיים ומטופלת בבית חולים בעזה, עקב שיחת טלפון שאמה קיבלה מעזה. אולם בסוף חודש אוקטובר אימתה מדינת ישראל את מותה של לוק.",
    "pageid": 2334913
  },
  {
    "title": "אבי אבורומי",
    "extract": "אבי אדם אבורומי (נולד ב-16 בינואר 1996) הוא זמר-יוצר ושחקן ערבי-ישראלי.",
    "pageid": 2056258
  },
  {
    "title": "אבי טולדנו",
    "extract": "אברהם (אבי) טולדנו (נולד ב-4 באפריל 1948) הוא זמר-יוצר, שחקן ומלחין ישראלי. ייצג את ישראל באירוויזיון 1982.",
    "pageid": 251762
  },
  {
    "title": "אדולף היטלר",
    "extract": "אדולף היטלר (בגרמנית: Adolf Hitler‏; 20 באפריל 1889 – 30 באפריל 1945) היה פוליטיקאי, מדינאי ופושע מלחמה אוסטרי-גרמני-נאצי, שכיהן כקנצלר והפיהרר של גרמניה הנאצית בשנים 1933–1945, ומנהיג המפלגה הנאצית משנת 1921 ועד להתאבדותו בפיהררבונקר בברלין. היטלר חולל את מלחמת העולם השנייה והיה אחראי להשלכות הנאציזם שכללו השמדה שיטתית ומאורגנת של שישה מיליון יהודים בשואה על פי \"הפתרון הסופי\". כמו כן גרם להשמדת מיליוני בני אדם נוספים, לחורבן מדינות רבות באירופה, לפשעים נגד האנושות ולפשעי מלחמה. את רעיונותיו הגזעניים, האנטישמיים והלאומניים הקיצוניים, שזר היטלר באידאולוגיה של הנאציזם, שהוא היה מנסחה הראשי ואשר משתקפת בספרו \"מיין קאמפף\".\nהיטלר נולד בחבל דובר־הגרמנית של האימפריה האוסטרו־הונגרית, ועבר לגרמניה ב־1913. בעת מלחמת העולם הראשונה שירת בצבא הגרמני כחייל ועם סיומה עבר לשרת כסוכן סמוי במעקב אחר התארגנויות מרקסיסטיות. ככזה הזדמן לאספה של \"מפלגת הפועלים הגרמנית\", התאגדות זעירה שרעיונותיה מצאו חן בעיניו. באמצעות כישרונו הרטורי התקדם בה עד שמונה ליושב ראש בזמן ששמה כבר שונה ל\"מפלגת הפועלים הגרמנית הנאציונל־סוציאליסטית\". היטלר הנהיג ניסיון הפיכה צבאית כושל נגד ממשלת בוואריה, נאסר ושהה בכלא במשך שמונה חודשים, אותם ניצל לכתיבת \"מיין קאמפף\". לאחר שחרורו שיקם את המפלגה, תוך הכפפתה לשליטתו המוחלטת בתור \"הפיהרר\", או המנהיג. על רקע המשבר הכלכלי העולמי שפגע קשות ברפובליקה הגרמנית צברה המפלגה הנאצית כוח ותמיכה רחבה. בינואר 1933, לאחר שקיבלה המפלגה כשליש מן הקולות בבחירות לרייכסטאג, עלו הנאצים לשלטון, והיטלר מונה לקנצלר. הוא חיסל בהדרגה את הדמוקרטיה הגרמנית המפוררת בתהליך של הפיכה עצמית, ולאחר מות נשיא גרמניה הינדנבורג בשנת 1934, הפך לדיקטטור.\nכשליט גרמניה הנהיג היטלר שלטון רודני וסמכותני. הוא הכין את המדינה לקראת מלחמה כוללת מתוך שאיפה לבטל את ההפסדים הטריטוריאליים של מלחמת העולם הראשונה, וכדי להגשים את הפאן־גרמניות ברייך אחד מאוחד ולמגר את הקומוניזם. בין היתר סיפח את אוסטריה ולאחר הסכם מינכן גם השתלט בשלבים על צ'כוסלובקיה. ב־1939 פלש היטלר לפולין ובכך פתח את מלחמת העולם השנייה. ביוזמתו ובהשראתו של היטלר נערך במהלך המלחמה רצח עם של מיליוני יהודים ולא יהודים, זאת בהתאם לעקרונות הגזעניים של הנאציזם שיש לשעבד או להשמיד את אלה שכונו \"הגזעים הנחותים\".\n\"רייך אלף השנים\" שהיטלר הבטיח לגרמניה, או \"הרייך השלישי\", החזיק מעמד 12 שנים בלבד עד כניעתה של גרמניה הנאצית. רבים ברחבי העולם רואים בהיטלר ובהנהגת הרייך כאחראים לביצוע פשעי מלחמה ופשעים נגד האנושות מהקשים ביותר בהיסטוריה האנושית בכלל ובעת החדשה בפרט (גם בעקבות משפטי נירנברג). בשיא כוחה, כבשה גרמניה הנאצית את מרבית יבשת אירופה. כשבעלות הברית החלו לגבור עליה ופלשו לשטחה, שלל היטלר כל אפשרות לכניעה והורה על מלחמה טוטלית בשאיפה לניצחון או חורבן גמור. בימיה האחרונים של המלחמה הוא האשים את העם הגרמני בתבוסה והורה על החרבת ארצו עד היסוד. לקראת סיום הקרב על ברלין התאבדו היטלר ובת זוגו אווה בראון בפיהררבונקר.",
    "pageid": 1094
  },
  {
    "title": "אהוד בנאי",
    "extract": "אהוד בנאי (נולד ב-31 במרץ 1953, ט\"ו בניסן ה'תשי\"ג) הוא זמר-יוצר, גיטריסט, מוזיקאי, פזמונאי וסופר ישראלי. בן למשפחת בנאי.\n\n",
    "pageid": 85486
  },
  {
    "title": "אופק פסח",
    "extract": "אופק פסח (נולד ב-9 ביולי 2001) הוא שחקן קולנוע וטלוויזיה ישראלי.",
    "pageid": 2036589
  },
  {
    "title": "אחים ואחיות לנשק",
    "extract": "אחים ואחיות לנשק (ידוע בשמו הקודם אחים לנשק) הוא ארגון מחאה והתנדבות ישראלי שנוסד על ידי אנשי מילואים כחלק מתנועת המחאה נגד הרפורמה המשפטית שהוכרזה בינואר 2023 על ידי ממשלת ישראל השלושים ושבע.\nבמשך תשעת חודשי הפעילות הראשונים היה הארגון ממוקד במחאה, ארגון הפגנות ופעולות ישירות של הסברה, הקמת מיצגים ותליית שלטי ענק. בעקבות טבח שבעה באוקטובר ב-2023 ופרוץ מלחמת חרבות ברזל, הפסיק הארגון את ההפגנות נגד הרפורמה המשפטית, והרחיב את פעילותו להתנדבות וסיוע, שכללו הסעות, רכישה והפצת ציוד צבאי ואזרחי, ושיקום יישובי עוטף עזה שנפגעו. בפברואר-מרץ 2024 הארגון חזר להפגין למען שוויון בנטל בתגובה ל\"חוק הגיוס\".\nביוני 2023 נרשם הארגון כעמותה בשם \"אחים לנשק\". בעקבות פנייה של רשם העמותות הופרדו פעילויות העמותה בינואר 2024: פעילות ההתנדבות נותרה בעמותה המקורית ששינתה שמה לשם \"אחים ואחיות לישראל – חמ\"ל אזרחי\", ופעילות המחאה נרשמה כעמותה חדשה בשם \"אחים ואחיות לנשק – למען הדמוקרטיה\".",
    "pageid": 2243041
  },
  {
    "title": "אין ברירה אחרת",
    "extract": "אין ברירה אחרת (בקוריאנית: 어쩔수가없다) הוא סרט מותחן קומדיה שחורה דרום קוריאני משנת 2025 בבימויו של פארק צ'אן-ווק המבוסס על הרומן \"הגרזן\" מאת דונלד וסטלייק . מככבים בו לי ביונג-הון, סון יה-ג'ין, פארק הי-סון, לי סונג-מין, יאום היי-ראן וצ'ה סונג-וון.\nהסרט הוקרן בבכורה עולמית ב-29 באוגוסט 2025 בפסטיבל ונציה ה-82 במסגרת התחרות הראשית והתמודד על פרס אריה הזהב. הוא עלה לאקרנים בדרום קוריאה ב-24 בספטמבר 2025.",
    "pageid": 2475005
  },
  {
    "title": "אירינה נבזלין",
    "extract": "אירינה נבזלין (נולדה ב-1978) היא יזמת ישראלית המשמשת בתפקיד נשיאת קרן נדב, מייסדת ויו\"ר חברת Improvate. מאז יולי 2012 מכהנת גם כיו\"ר דירקטוריון אנו – מוזיאון העם היהודי.\nבשנת 2017 נבחרה על ידי ה\"ג'רוזלם פוסט\" במקום ה-46 ברשימת היהודים המשפיעים ביותר בעולם.",
    "pageid": 1418823
  },
  {
    "title": "אפרת בן צור",
    "extract": "אפרת בן צור (נולדה ב-11 באוקטובר 1968) היא שחקנית תיאטרון, קולנוע וטלוויזיה וזמרת ישראלית.",
    "pageid": 189529
  },
  {
    "title": "אריאל שרון",
    "extract": "אריאל (אריק) שרון (26 בפברואר 1928, ה' באדר ה'תרפ\"ח – 11 בינואר 2014, י' בשבט ה'תשע\"ד) היה ראש ממשלת ישראל ה-11 בין השנים 2001–2006, שר בממשלות ישראל, חבר הכנסת מטעם סיעת הליכוד, מייסד ויושב ראש מפלגת קדימה. לפני כניסתו לחיים הפוליטיים היה שרון מפקד חטיבת הצנחנים, מקים יחידה 101 ונודע בפעולות התגמול שעליהן פיקד וכמי שהכריע את הטרור ברצועת עזה בתחילת שנות ה-70 כאלוף פיקוד הדרום. במלחמת יום הכיפורים חצה עם אוגדתו את תעלת סואץ והביא למפנה העיקרי בחזית הדרום.\nהיה ממייסדי מפלגת הליכוד, שחרתה על דגלה את חזון ארץ ישראל השלמה. במשך שלושים שנות פעילותו הפוליטית בלט בגישתו התקיפה כלפי טרור ובתמיכתו במפעל ההתנחלויות ואף כונה \"אבי ההתנחלויות\". כשר הביטחון הוביל את צה\"ל למלחמת לבנון הראשונה ונמצא אחראי לטבח סברה ושתילה. כראש הממשלה הוביל במרץ 2002 את ישראל למבצע חומת מגן, ובשנים 2003–2005 הכריז והוביל את ביצוע תוכנית ההתנתקות - במסגרתה פונו כל ההתנחלויות מרצועת עזה וכן ארבע התנחלויות בצפון השומרון. לאחר ביצוע תוכנית ההתנתקות פרש מהליכוד והקים את מפלגת קדימה.",
    "pageid": 298565
  },
  {
    "title": "בני אור",
    "extract": "בני אור היא סדרת דרמת פשע ישראלית שיצרו גיא בלילה ואלעד ביטון ועלתה לשידור ב-25 באפריל 2021 ב-Yes.\nהסדרה מבוססת על אירועים אמיתיים שהתרחשו ברחוב בני אור בשכונה ב' בבאר שבע, שעל שמו היא קרויה.\nב-18 ביוני 2021, לקראת סיום שידור העונה הראשונה, הוכרז כי בזכות הצלחתה הסדרה חודשה לעונה שנייה. כמה חודשים לאחר מכן, ב-26 בדצמבר, התסריטאי והבמאי, גיא בלילה, מת בנסיבות טרגיות, לאחר שהוא וביטון כבר החלו לעבוד על העונה השנייה. כשנה לאחר מותו, בדצמבר 2022, נעשה ניסיון לחדש את העבודות – אך לאחר כשנה נוספת, בדצמבר 2023, פורסם כי ביטון ו-\"yes\" החליטו יחד לגנוז את העבודות והעונה השנייה בוטלה.",
    "pageid": 1953288
  },
  {
    "title": "ברונו מארס",
    "extract": "פיטר יוג'ין הרננדז (באנגלית: Peter Eugene Hernandez; נולד ב-8 באוקטובר 1985), המוכר בשם הבמה ברונו מארס (Bruno Mars), הוא זמר, פזמונאי ומפיק מוזיקלי אמריקאי.\nב-2009 החל לעבוד, יחד עם ארי לוין ופיליפ לורנס, בחבורת ההפקה הסמיזינגטונס. יחד עמם כתב את השיר \"Right Round\" של פלו ריידה וקשה ואת השיר \"Wavin' Flag\" של קיינאן, והשתתף כזמר אורח בשירים \"Nothin' on You\" של B.o.B, ו-\"Billionaire\" של טרבי מקוי, אותם כתבו והפיקו הסמיזינגטונס. השירים, שזכו להצלחה ברחבי העולם, נתנו תנופה לקריירת המוזיקה של מארס. ב-2010 יצא אלבום הבכורה שלו, \"Doo-Wops & Hooligans\", ממנו יצאו הסינגלים \"Just the Way You Are\", שזכה בפרס גראמי, ו-\"Grenade\".\nבקריירה המשתרעת על פני שני עשורים, אלבומיו נמכרו בלמעלה מ-150 מיליון עותקים ומארס קיבע את מעמדו כאייקון פופ וכאחד האמנים הנמכרים ביותר בכל הזמנים. תשעה משיריו הגיעו למקום הראשון בבילבורד הוט 100. הוא זכה ב-16 פרסי גראמי, 4 פרסי המוזיקה הבריטית, 11 פרסי המוזיקה האמריקאית, 13 פרסי סול טריין ומחזיק ב-4 שיאי גינס. בשנת 2011 נכלל ברשימת \"כותבי השירים הטובים ביותר\" של מגזין מיוזיק ויק וברשימת פורבס סלבריטי 100. בשנת 2019 הכתיר מגזין הבילבורד את מארס כאחד האמנים הטובים ביותר בכל הזמנים.",
    "pageid": 806758
  },
  {
    "title": "ג'ארד קושנר",
    "extract": "ג'ארד קורי קושנר (באנגלית: Jared Corey Kushner; נולד ב-10 בינואר 1981) הוא איש עסקים יהודי-אמריקאי אשר שימש כיועץ בכיר לחמיו, נשיא ארצות הברית דונלד טראמפ בקדנציה הראשונה שלו כנשיא.\nקושנר הוא הבעלים העיקרי של חברת הנדל\"ן \"קושנר נכסים\" ושל העיתון \"ניו יורק אובזרוור\". הוא נשוי לאיוונקה טראמפ, בתו של נשיא ארצות הברית דונלד טראמפ. בבחירות לנשיאות ארצות הברית 2016 התמקד בקמפיין המדיה הדיגיטלית של חותנו.\nלקושנר תפקיד מרכזי ביצירת תוכנית השלום של הנשיא טראמפ. כמו כן הנהיג והוביל את השיחות שהולידו את הסכמי אברהם בין ישראל לאיחוד האמירויות הערביות ובחריין. השתתף בשיחות המשא ומתן שהובילו לחתימת הסכם ישראל–חמאס לסיום זירת רצועת עזה במלחמת חרבות ברזל באוקטובר 2025.",
    "pageid": 1428983
  },
  {
    "title": "גרייס הופר",
    "extract": "גרייס הופר (באנגלית: Grace Murray Hopper;‏ 9 בדצמבר 1906 – 1 בינואר 1992) הייתה מדענית מחשב אמריקאית, ואדמירל משנה (Rear Admiral, תת-אלוף) בצי האמריקני. הייתה מחלוצי המחשוב, המתכנתת הראשונה על המחשב הרווארד סימן 1 ומפתחת המהדר הראשון לשפת תכנות. טביעת המונח \"לדבג\" במשמעות של \"לנפות משגיאות\" (תוכניות מחשב) מיוחסת להופר, אף על פי שהמונח היה בשימוש קודם בתעשיות אחרות.\nהופר זכתה בפרסים רבים על עבודתה, ובנוסף, קראו על שמה ספינת מלחמה אמריקנית, מחשב-על וארכיטקטורה של מעבדים גרפיים.",
    "pageid": 135935
  },
  {
    "title": "דניאלה וייס",
    "extract": "דניאלה וייס (נולדה בשם דניאלה מינץ ב-30 באוגוסט 1945) היא פעילת ימין ישראלית, מהדמויות הבולטות בהנהגת הימין ביהודה ושומרון. מייסדת תנועת נחלה ועומדת בראשה. כיהנה בתפקיד ראש המועצה המקומית קדומים משנת 1996 ועד שנת 2007, והייתה מראשי תנועת גוש אמונים. משפחת וייס הייתה אחת מעשר המשפחות הראשונות שהקימו מערבית לעיר שכם את ההתנחלות היהודית הראשונה בשומרון אחרי מלחמת ששת הימים - אלון מורה, לימים קדומים.",
    "pageid": 296789
  },
  {
    "title": "הוקי קרח",
    "extract": "הוקי קרח הוא ענף ספורט קבוצתי קצבי ומהיר, אותו משחקים תוך כדי החלקה על הקרח, בעזרת מחליקיים, ובאמצעות מקלות ייעודיים בעלי להב מעוקל, המשמשים לחבטת דסקית עשויה גומי מגופר אל תוך שער הקבוצה היריבה כדי להבקיע אותו. הקבוצה שהבקיעה יותר שערים מיריבתה היא המנצחת במשחק.\nהמשחק משוחק על משטח קרח בזירה מלבנית בעלת פינות מעוגלות, הסגורה סביבה בקירות נמוכים ועליהם לוחות עשויים זכוכית אקרילית שקופה, על מנת למנוע מהדיסקית או משחקנים שספגו תיקול להיזרק החוצה מזירת הקרח מצד אחד, ולאפשר לקהל צפייה במתרחש מצד שני. מבנה הזירה מאפשר המשך המשחק לאחר שהדיסקית פוגעת בקירות או בלוחות.\nמשחק באורך מלא, ללא הארכה, משוחק בשלושה שלישים בני 20 דקות כל אחד, וקבוצה בהרכב מלא על הקרח – אם אין שחקנים מורחקים בשל עבירות שביצעו – כוללת שוער וחמישה מחליקים (המקבילים ל\"שחקני שדה\" בענפים קבוצתיים אחרים).\nהגוף המנהל את הענף בעולם הוא פדרציית ההוקי קרח הבין-לאומית (IIHF, ראשי תיבות של International Ice Hockey Federation) בה חברות 84 מדינות. הגוף המנהל את הענף בישראל הוא התאחדות ההוקי קרח הישראלית, החברה ב-IIHF מאז 1991.\nמולדת הענף היא קנדה והוא נחשב לחלק מהותי מתרבותה, ואף נחשב בה רשמית למשחק הלאומי של החורף (לצד לקרוס שהוא הספורט הלאומי של הקיץ). הענף פופולרי גם בארצות הברית, בחלק מהמדינות הנורדיות (בעיקר בפינלנד ובשוודיה) וכן במרכז ובמזרח אירופה (בעיקר בצ'כיה, בסלובקיה, ברוסיה ובשאר מדינות ברית המועצות לשעבר). מדינות אלו שולטות בענף ההוקי קרח, כאשר מאז 1920 כל המדליות האולימפיות לגברים, למעט שש, וכל המדליות האולימפיות לנשים, למעט אחת, הוענקו לנבחרות אלו. ליגות מצליחות קיימות גם בשווייץ, בגרמניה, בבריטניה ובאוסטריה.\nהליגה הנחשבת לטובה ולפופולרית בעולם היא ליגת ה-NHL הפועלת בצפון אמריקה. נתוני הקהל במשחקיה עולים בהרבה על אלה של הליגות המובילות האחרות, ומשחקיה משודרים בטלוויזיה בלמעלה מ-130 מדינות, בנוסף לשידורים באינטרנט על ידי הליגה ושותפיה הזמינים בעשרות מדינות נוספות.",
    "pageid": 105464
  },
  {
    "title": "הילה אלרואי",
    "extract": "הילה אלרואי (נולדה ב-1972) היא עיתונאית ישראלית. החל משנת 2008, עובדת כראש דסק הבריאות בחדשות 13.",
    "pageid": 1409969
  },
  {
    "title": "היקום הקולנועי של מארוול",
    "extract": "היקום הקולנועי של מארוול (באנגלית: Marvel Cinematic Universe, מוכר גם בראשי התיבות MCU) הוא זיכיון קולנועי של סרטי גיבורי-על שמופק על ידי אולפני מארוול, המבוססים על חוברות הקומיקס של חברת מארוול קומיקס. הזיכיון כולל סרטי קולנוע וסדרות טלוויזיה נפרדים המתרחשים באותו יקום בדיוני ונמצאים על אותו ציר זמן.\nהסרט הראשון שהתחיל את היקום הקולנועי של מארוול היה \"איירון מן\" משנת 2008, כשלב ראשון בסדרת סרטים שהסתכמו בסרט \"הנוקמים\" של שנת 2012. השלב השני החל עם צאתו של הסרט \"איירון מן 3\" משנת 2013 והסתכם בצאת הסרט \"אנטמן\" משנת 2015. השלב השלישי החל עם צאתו של הסרט \"קפטן אמריקה: מלחמת האזרחים\" משנת 2016 והסתכם בסרט \"ספיידרמן: רחוק מהבית\" משנת 2019. שלושת השלבים מכונים \"סאגת האינסוף\". השלב הרביעי החל עם צאתו של הסרט \"האלמנה השחורה\" משנת 2021 והסתכם בסרט \"הפנתר השחור: ואקאנדה לנצח\" משנת 2022. השלב החמישי החל עם צאתו של הסרט \"אנטמן והצרעה: קוונטומאניה\" משנת 2023 והסתכם בסרט \"ת'אנדרבולטס\" משנת 2025. ישנו גם שלב שישי, שהתחיל עם צאת הסרט \"ארבעת המופלאים: צעדים ראשונים\" משנת 2025 ויסתכם בסרט \"הנוקמים: מלחמות סודיות\" משנת 2027. שלושת השלבים הללו מכונים \"סאגת המולטיוורס\" היקום הקולנועי החל להתרחב עם שחרורם של סרטונים קצרים למדיות הביתיות בשנת 2011, וכן בשידורן של סדרת טלוויזיה ברשתות טלוויזיה שונות. סדרות טלוויזיה נוספות נמצאות בשלבי פיתוח.\nלאחר צאת \"הנוקמים: עידן אולטרון\", היקום הקולנועי של מארוול עבר את רף ההכנסות של זיכיון סרטי \"הארי פוטר\" והפך לזיכיון הסרטים בעל ההכנסות הגבוהות ביותר בעולם. הסרטים שבעצמם התבססו על חוברות קומיקס זכו לגרסה משלהם של חוברות קומיקס וסרטים קצרים. \"הנוקמים: סוף המשחק\", שהוא הסרט הרביעי מסדרת הנוקמים של מארוול, היה הסרט בעל ההכנסות הגבוהות ביותר בהיסטוריה, לאחר שעקף את הסרט \"אווטאר\". נכון לשנת 2022, הוא הסרט השני בעל ההכנסות הגבוהות בהיסטוריה, בהפרש של כחמישים מיליון דולר מ\"אווטאר\", שהופץ להקרנה מחודשת בסין ב-2021.",
    "pageid": 1125013
  },
  {
    "title": "המוסד למודיעין ולתפקידים מיוחדים",
    "extract": "המוסד למודיעין ולתפקידים מיוחדים, הידוע יותר בשמו המקוצר: המוסד, הוא ארגון במערכת הביטחון הישראלית ואחד מהגופים החברים בקהילת המודיעין הישראלית. המוסד הוא ארגון הביון של ישראל, הממונה על איסוף מידע מסוג מודיעין אנושי ומשימות הפקת מודיעין חשאיות מחוץ לגבולות המדינה, דיפלומטיה חשאית, תפקידים מיוחדים וסיכול יעדים אזרחיים וצבאיים של האויב. למוסד מיוחסות התנקשויות בשורה של מחבלים בכירים בארגוני טרור שנלחמים נגד ישראל ופעולות נגד תוכנית הגרעין האיראנית. בניגוד לצה\"ל ולשירות הביטחון הכללי – יעדיו, מבנהו וסמכויותיו של המוסד אינם מוסדרים בחקיקה. פעילותו כפופה לנהלים שלא פורסמו מעולם. המוסד כפוף למשרד ראש הממשלה.",
    "pageid": 1605
  },
  {
    "title": "חיים רומנו (נגן)",
    "extract": "חיים רומנו (נולד ב-5 באפריל 1951) הוא גיטריסט, מוזיקאי ומפיק מוזיקלי ישראלי. במהלך שנות פעילותו, התפרסם ביכולת הנגינה הווירטואוזית שלו על גיטרה חשמלית, בוזוקי, בגלמה וכלים נוספים, ונחשב לאחד הגיטריסטים הבולטים והמשפיעים בישראל.",
    "pageid": 959944
  },
  {
    "title": "חסרי בושה",
    "extract": "חסרי בושה (באנגלית: Shameless) היא סדרת טלוויזיה אמריקאית מסוגת דרמה קומית, אשר שודרה ברשת שואוטיים. הסדרה מבוססת על הסדרה הבריטית \"לגדול בלי בושה\" ששודרה בערוץ 4 הבריטי. עלילת הסדרה מתרחשת בשכונות העוני והפשע של דרום שיקגו. בארצות הברית, עלתה הסדרה לאוויר ב-9 בינואר 2011. \nעונתה השישית של הסדרה עלתה לשידור ב-10 בינואר 2016. הסדרה חודשה לעונה שביעית, אשר עלתה לשידור ב-2 באוקטובר 2016. בדצמבר 2016 חודשה הסדרה גם לעונה שמינית, אשר עלתה לשידור ב-5 בנובמבר 2017. הסדרה חודשה גם לעונה תשיעית, אשר עלתה לשידור ב-9 בספטמבר 2018. בכך הפכה \"חסרי בושה\" לסדרת המקור ארוכת הימים ביותר בתולדות רשת \"שואוטיים\". העונה התשיעית אף כוללת 14 פרקים לעומת 12 בעונות הקודמות, ושידורה פוצל לשני חלקים. החלק הראשון שודר בספטמבר–אוקטובר 2018 והחלק השני שודר במהלך ינואר–מרץ 2019. ב-30 באוגוסט 2018, זמן קצר לפני עליית העונה התשיעית, הודיעה אמי רוסום (פיונה) כי תעזוב את הסדרה לאחר עונה זו. ב-7 באוקטובר 2018 הודיע גם קמרון מונאהן (איאן) על עזיבתו במהלך עונה זו. בינואר 2019 חודשה הסדרה גם לעונה עשירית, אשר עלתה לשידור ב-10 בנובמבר 2019, וכן נודע כי מונאהן ישוב לסדרה בעונה זו. בינואר 2020 חודשה הסדרה לעונה 11 ואחרונה. בכך השוותה הסדרה בגרסתה האמריקאית את מספר העונות של סדרת המקור הבריטית \"לגדול בלי בושה\". שידור עונה זו תוכנן תחילה לקיץ 2020, אולם הפקתה נדחתה בעקבות מגפת הקורונה, ולבסוף עלתה לשידור ב-6 בדצמבר 2020. פרק הסיום של הסדרה שודר ב-11 באפריל 2021.\nקיימים הבדלים רבים בין הדמויות ובין עלילות הסדרה הבריטית לבין זו האמריקאית, לדוגמה איאן בגרסה המקורית לא מצטרף לפנימייה צבאית ובנוסף בסדרה הבריטית פיונה וסטיב עוזבים את הסדרה בסוף עונה 2 והרבה דמויות מפתח נוספות עוזבות בהמשך הסדרה.\nהסדרה זכתה במספר מועמדויות לפרסים, ביניהם פרס אמי ופרס גלובוס הזהב, בין היתר על הופעתם של אמי רוסום, ג'ואן קיוזאק וויליאם ה' מייסי, כאשר זה האחרון זכה בפרס גילדת שחקני המסך לשחקן הטוב ביותר בסדרת דרמה לשנת 2015.\nבישראל, הסדרה שודרה בערוץ HOT3, ולאחר מכן עברה לערוץ HOT Plus (כיום \"HOT HBO\").",
    "pageid": 875833
  },
  {
    "title": "טונה (ראפר)",
    "extract": "איתי אורן זבולון (נולד ב־13 במאי 1984), הידוע בשם הבמה \"טוּנָה\", הוא ראפר ישראלי.",
    "pageid": 1335948
  },
  {
    "title": "טל מוסרי",
    "extract": "טל מוסרי (נולד ב-30 באוגוסט 1975) הוא שחקן, מנחה טלוויזיה, מדבב, כוכב ילדים וזמר ישראלי.",
    "pageid": 153549
  },
  {
    "title": "יאיר גולן",
    "extract": "יאיר גולן (נולד ב-14 במאי 1962, י' באייר ה'תשכ\"ב) הוא פוליטיקאי ישראלי ואלוף במילואים בצה\"ל, המכהן כיו\"ר מפלגת הדמוקרטים.\nבמהלך שירותו הצבאי כיהן, בין היתר, כסגן הרמטכ\"ל, מפקד פיקוד העורף ומפקד פיקוד הצפון. כיהן כחבר הכנסת בשנים 2019–2022 מטעם מפלגת מרצ וכסגן שרת הכלכלה והתעשייה בשנים 2021–2022.\nבטבח שבעה באוקטובר חילץ, כאזרח, מספר רב של נפגעים במהלך הטבח בפסטיבל הנובה.\nבמאי 2024 נבחר לראשות מפלגת העבודה, ותחת הנהגתו הגיעה המפלגה להסכמה על מיזוג עם מפלגת מרצ ליצירת המפלגה המשותפת \"הדמוקרטים\". מהמובילים הבולטים בביקורת ובמאבק הציבורי והפוליטי נגד ממשלות בנימין נתניהו.",
    "pageid": 610039
  },
  {
    "title": "ידין גלמן",
    "extract": "ידין גלמן (נולד בכ\"א בתשרי ה'תשנ\"ד, 6 באוקטובר 1993) הוא שחקן קולנוע, טלוויזיה ותיאטרון ישראלי.",
    "pageid": 2184509
  },
  {
    "title": "ינון מגל",
    "extract": "ינון אלישע מגל (נולד ב-27 באפריל 1969, ט' באייר ה'תשכ\"ט) הוא איש תקשורת, מגיש טלוויזיה ורדיו ישראלי. מגיש את \"הפטריוטים\" בערוץ עכשיו 14 ומשדר תוכנית יומית עם בן כספית בתחנת הרדיו 103fm. בעבר הגיש את מבט בערוץ הראשון והיה העורך הראשי של אתר וואלה, וכן כיהן כחבר הכנסת מטעם מפלגת הבית היהודי בכנסת העשרים.",
    "pageid": 482565
  },
  {
    "title": "יניב זגורי",
    "extract": "יניב (ניבי) זגורי (נולד ב-1973) הוא עבריין מורשע, על פי משטרת ישראל עומד בראש ארגון פשע באזור באר שבע והנגב. זגורי מקורב לשלום דומרני ועסקיו כוללים הימורים לא חוקיים, מתן הלוואות למהמרים על ספינות נופש, גביית דמי חסות, הלוואות בשוק האפור וניכיון צ'קים.\nבמשך כעשור היה זגורי היעד מספר אחד של מרחב הנגב של המשטרה, עד שנכלא ב-2009 לשבע שנים כתוצאה מעדותו של טל קורקוס, שהפך לעד מדינה. לאחר שחרורו ב-2016 עזב את ישראל לתקופה ארוכה, אך בהמשך גורש מסין לישראל והועמד לדין באישומים חדשים.\nבשנת 2018 נעצר עד תום ההליכים והוגשו נגדו כתבי אישום בגין רצח טל קורקוס, דבורה הירש ואלישע סבח.\n\n",
    "pageid": 1503535
  },
  {
    "title": "לזלי וקסנר",
    "extract": "לזלי (לס) הרברט וקסנר (באנגלית: Leslie Herbert Wexner; נולד ב-8 בספטמבר 1937) הוא נדבן ואיש עסקים יהודי-אמריקאי ומייסד קרן וקסנר.",
    "pageid": 1847080
  },
  {
    "title": "לי בירן",
    "extract": "לי (ליבי) בירן (נולד ב-16 בדצמבר 1989) הוא זמר, מוזיקאי, שחקן, במאי, מפיק ומלחין ישראלי. הוא התפרסם כאשר הגיע למקום השני בתוכנית המציאות \"כוכב נולד 6\".",
    "pageid": 693925
  },
  {
    "title": "מאזן פוקהא",
    "extract": "מאזן פוקהא (בערבית: مازن فقهاء; 1979 – 24 במרץ 2017) היה מחבל פלסטיני, בכיר בגדודי עז א-דין אל-קסאם של חמאס, שנידון בישראל לתשעה מאסרי עולם, שוחרר בעסקת שליט, ונהרג בעזה בידי מתנקש.",
    "pageid": 1470681
  },
  {
    "title": "מונטנגרו",
    "extract": "מוֹנְטֵנְגְרוֹ (מאיטלקית: Montenegro, [monteneɡro] ‏‏Ⓘ‏; במונטנגרית: Црна Гора או Crna Gora, מבוטא \"צְרְנָה גוֹרָה\", [t͡sr̩̂ːnaː ɡǒra] ‏‏Ⓘ‏; באופן מילולי: \"הר שחור\") היא רפובליקה פדרלית במערב הבלקן שבדרום מזרח אירופה, הגובלת בקרואטיה במערב, בבוסניה והרצגובינה בצפון-מערב, בסרביה בצפון-מזרח, בקוסובו במזרח, באלבניה בדרום ובים האדריאטי בדרום-מערב.\nמונטנגרו הייתה מדינה עצמאית בשנים 1878–1918 תחת שלטונו של ניקולה הראשון. אחר כך הצטרפה מונטנגרו ליוגוסלביה, ולאחר שזו התפרקה בתחילת שנות התשעים, נשארה מונטנגרו רק עם סרביה באיחוד הפדרלי, סרביה ומונטנגרו. בשנת 2006 פרשה מונטנגרו מהאיחוד עם סרביה, והכריזה שוב על עצמאותה. בשנת 2017 הצטרפה מונטנגרו לברית נאט\"ו.",
    "pageid": 24024
  },
  {
    "title": "מיקי שמו",
    "extract": "מיקי שמו (נולד ב-9 בדצמבר 1969) הוא שף קונדיטור ישראלי ומבעלי רשת \"SHEMO הקונדיטוריה\".",
    "pageid": 945534
  },
  {
    "title": "מירב כהן",
    "extract": "מירב כהן (נולדה ב־י\"ז באלול ה'תשמ\"ג, 26 באוגוסט 1983) היא חברת הכנסת מטעם יש עתיד, המכהנת כיושבת ראש הוועדה לקידום מעמד האישה ולשוויון מגדרי. בעבר כיהנה כיושבת ראש הוועדה המיוחדת לטיפול בשורדי השואה, וכן כיהנה כשרה לשוויון חברתי בממשלת ישראל.\nלפני הצטרפותה למפלגת יש עתיד הייתה חלק ממפלגת כחול לבן. טרם כניסתה לפוליטיקה הארצית שימשה מנכ\"לית ארגון \"אמון הציבור\", כיהנה כחברת מועצת עיריית ירושלים, והייתה ממייסדי תנועת התעוררות בירושלים.",
    "pageid": 1061442
  },
  {
    "title": "מכבי תל אביב (כדורגל)",
    "extract": "מכבי תל אביב הוא מועדון כדורגל ישראלי מהעיר תל אביב, שנחשב למועדון הכדורגל המוביל והמעוטר בישראל, ומשחק בליגת העל. המועדון הוקם בשנת 1906 והוא נמנה עם המועדונים הוותיקים ביותר בליגה הבכירה בארץ ישראל כשהשתתף בעונת הבכורה, ומאז 2009 הוא בבעלות המיליארדר היהודי-קנדי מיטשל גולדהאר. המועדון חבר מן המניין בארגון המועדונים האירופיים.\nמכבי תל אביב היא הקבוצה המעוטרת ביותר בכדורגל הישראלי. הקבוצה מובילה את טבלת הקבוצות הזוכות באליפות המדינה עם 26 אליפויות ואת טבלת הזוכות בגביע המדינה עם 24 גביעים, מתוכם שבעה נלקחו בעונת דאבל (אליפות וגביע) ואחד בעונת טרבל (אליפות, גביע המדינה וגביע הטוטו, 2014/2015). כמו כן, מובילה הקבוצה גם את טבלת הזוכות בגביע הטוטו לליגת העל, עם 9 זכיות. מכבי תל אביב זכתה פעמיים בגביע אסיה לקבוצות, והיא הקבוצה היחידה בישראל ששיחקה בליגה הראשונה בכל עונותיה ומעולם לא ירדה לליגת המשנה.\nאצטדיון בלומפילד הוא אצטדיונה הביתי של מכבי תל אביב. צבעי הקבוצה הם צהוב וכחול. כינוייה הבולטים של הקבוצה הם \"מכבי\" ו\"הצהובים\".\nמכבי תל אביב היא אחת משלוש הקבוצות הישראליות שהעפילו לשלב הבתים של ליגת האלופות ומשחקת כדרך קבע במפעלים האירופיים.",
    "pageid": 584855
  },
  {
    "title": "מעגל הגיר הקווקזי",
    "extract": "מעגל הגיר הקווקזי (בגרמנית: Der Kaukasische Kreidekreis) הוא מחזה מאת ברטולט ברכט, שנכתב בזמן שבו ברכט חי בגלות בארצות הברית ב-1944.\nהמחזה נכתב בסגנון אפי, ונחשב למחזה קלאסי. במקור הוצג המחזה לראשונה במאי 1948 באנגלית (במכללה בשם קרלטון קולג' במינסוטה). ב-1949 פורסם לראשונה בשפת המקור - בגרמנית - במסגרת כתב עת ספרותי בשם Sinn und Form. רק ב-9 בנובמבר 1954 הוצג לראשונה על גבי במות גרמניות - ב-Theater am Schiffbauerdamm שבברלין. השחקנית הראשית בהפקה זו הייתה בת זוגו של ברכט, השחקנית הלנה וייגל.\nהוא מתרחש בגאורגיה הפאודלית, שבהרי קווקז, בתקופת מלחמתה של איראן נגד הממלכה המאוחדת של גאורגיה. הוא שואל האם הצדק המשפטי הוא מוסרי והאם זכות הקניין, שעומדת במרכז חיינו, עדיפה על הצדק.",
    "pageid": 105902
  },
  {
    "title": "מעיין אדם",
    "extract": "מעיין אדם (נולדה ב-18 במאי 1987) היא עיתונאית, פובליציסטית, מגישת טלוויזיה ושדרנית רדיו ישראלית.",
    "pageid": 1566734
  },
  {
    "title": "מרגו רובי",
    "extract": "מרגו אליס רוֹבי (באנגלית: Margot Elise Robbie; נולדה ב-2 ביולי 1990) היא שחקנית קולנוע אוסטרלית. הייתה מועמדת לשלושה פרסי אוסקר; לשחקנית הטובה ביותר על תפקידה בסרט \"אני, טוניה\" לשנת 2017 ולשחקנית המשנה הטובה ביותר על תפקידה בסרט \"פצצה\" לשנת 2019. היא מוכרת בתפקידה בתור ברבי בסרט \"ברבי\", וכדמותה של הארלי קווין בסרטים \"יחידת המתאבדים\", \"ציפורי הטרף: והארלי קווין המהממת\" ו\"יחידת המתאבדים 2\".",
    "pageid": 1169836
  },
  {
    "title": "משה איבגי",
    "extract": "משה איבגי (נולד ב-29 בנובמבר 1953) הוא שחקן, במאי, תסריטאי ומנחה טלוויזיה ישראלי. פעילותו בתחומים אלה נמשכה 38 שנים וכללה הופעות רבות בתיאטרון, הופעות בסדרות טלוויזיה, ובכלל זה תפקיד ראשי בסדרה \"הבורר\", וכן ב-60 סרטי קולנוע. במהלך הקריירה שלו זכה בפרסים רבים, בהם שלושה פרסי אופיר.\nבשנת 2016 התלוננו מספר נשים שאיבגי הטריד אותן מינית, ובהמשך הוא הורשע בעבירות של מעשה מגונה והטרדה מינית ונידון ל-11 חודשי מאסר בפועל, מתוכם ריצה חמישה חודשים וחצי ושוחרר במרץ 2022.",
    "pageid": 131376
  },
  {
    "title": "נדב גדג'",
    "extract": "נדב גדג' (נולד ב-2 בנובמבר 1998) הוא זמר ושחקן ישראלי, זוכה העונה השנייה של תוכנית המציאות \"הכוכב הבא\", ונציג ישראל באירוויזיון 2015, בו סיים במקום התשיעי.",
    "pageid": 1251021
  },
  {
    "title": "נועה קירל",
    "extract": "נועה קירל (נולדה ב-10 באפריל 2001) היא זמרת-יוצרת, שחקנית ופרזנטורית ישראלית; יצגה את ישראל באירוויזיון 2023 עם שירה \"Unicorn\", שהגיע למקום השלישי בתחרות. קירל זכתה בתארים \"זמרת השנה\" ו\"אשת השנה\" של גלגלצ ארבע שנים ברציפות.",
    "pageid": 1332589
  },
  {
    "title": "ניב סולטן",
    "extract": "ניב שוויצר ברדוגו סולטן (נולדה ב-16 בספטמבר 1992) היא שחקנית ודוגמנית ישראלית. זוכת פרס האקדמיה לטלוויזיה לשנת 2020 בקטגוריית \"השחקנית הראשית הטובה ביותר בסדרת דרמה\" על כיכובה בסדרת הריגול \"טהרן\" מבית כאן 11.",
    "pageid": 1352434
  },
  {
    "title": "סיף אל-אסלאם קדאפי",
    "extract": "סיף אל-אסלאם מועמר אל-קדאפי (בערבית: سيف الإسلام معمر القذافي; ‏25 ביוני 1972 – 3 בפברואר 2026) היה בנו של מועמר קדאפי, שליט לוב לשעבר, שנחשב תקופה מסוימת ליורשו ולממשיך דרכו. היה אדריכל במקצועו, וניהל אורח חיים ראוותני עד נפילת שלטונו של אביו.",
    "pageid": 869435
  },
  {
    "title": "ספק שירותי הזרמת מדיה",
    "extract": "ספק שירותי הזרמת מדיה (שירות סטרימינג) הוא שירות מבוסס מנויים המציע הזרמת מדיה מקוונת של סרטים ותוכניות טלוויזיה. מרבית השירותים הללו הם בבעלות אולפן קולנוע גדול. שירותי הסטרימינג החלו כתוסף להצעות Blu-ray והתפתחו מאז.\nמשתמשי קצה של ספק שירותי הזרמת מדיה משתמשים בחיבור אינטרנט להזרמת תוכן לנגן המדיה, המחשב, הטלפון הנייד והטלוויזיה החכמה כדי לנגן תוכן וידאו דיגיטלי ללא טעינת הקובץ כולו. ללא חיבור לאינטרנט או ללא מערכות חומרה או תוכנה תואמות לא ניתן להזרים תוכן וידאו דיגיטלי מספקי שירותי הזרמת מדיה.\nשירותי הזרמת מדיה הפופולריים ביותר כוללים את Crunchyroll, DC Universe, Disney +‏, Funimation, ‏HBO Max, Hulu, Netflix, Prime Video‏, VRV, יוטיוב פרימיום ואתרים אחרים שמזרימים סרטי קולנוע ותוכניות טלוויזיה.",
    "pageid": 1847180
  },
  {
    "title": "עומר אדם",
    "extract": "עומר אדם (נולד ב-22 באוקטובר 1993) הוא זמר-יוצר ישראלי.",
    "pageid": 2259941
  },
  {
    "title": "פודינג שחור",
    "extract": "פודינג שחור הוא סוג של נקניקיית דם שמקורה בבריטניה ובאירלנד. הוא מיוצר מדם חזיר, מבשר בקר, משעורה, מלחם מסובין ומשבבי שיבולת שועל. הריכוז הגבוה של הדגנים בפודינג השחור, וכן עשבים שונים דוגמת נענע הכדורים, מבדילים אותו מנקניקיות דם שנאכלות במקומות אחרים בעולם.",
    "pageid": 533844
  },
  {
    "title": "קרב רודף קרב",
    "extract": "קרב רודף קרב (באנגלית: One Battle After Another) הוא סרט מותחן-פעולה אמריקאי בבימויו של פול תומאס אנדרסון, שגם כתב את התסריט והשתתף בהפקה. מככבים בו לאונרדו דיקפריו, רג'ינה הול, אלנה חיים, שון פן, ווד האריס, טייאנה טיילור ובניסיו דל טורו.\nהסרט עלה לאקרנים בישראל ב־23 בספטמבר 2025 ובארצות הברית ב־26 בספטמבר.\nהסרט היה מועמד לתשעה פרסים בטקס פרסי גלובוס הזהב ה-83, ומתוכם הוא זכה בארבעה. הוא קיבל את מספר המועמדויות הגבוה ביותר מכל סרט אחר.",
    "pageid": 2416329
  },
  {
    "title": "שאול טשרניחובסקי",
    "extract": "שאול גוטמנוביץ' טְשֶׁרְנִיחוֹבְסְקִי (או צרניכובסקי בכתב רוסי: Саул Гутманович Черниховский; י\"ט באב תרל\"ה, 20 באוגוסט 1875 – ט\"ו בתשרי (א' סוכות) תש\"ד, 14 באוקטובר 1943) היה רופא, משורר עברי ומתרגם, מגדולי המשוררים העבריים. מזוהה עם שירת הטבע, הושפע רבות מתרבות יוון העתיקה.\nארכיונו מופקד במכון גנזים ארכיון הסופרות והסופרים העבריים בישראל, שממוקם בבית אריאלה שבתל אביב.",
    "pageid": 11583
  },
  {
    "title": "שושנה דמארי",
    "extract": "שושנה דמארי-בשמי (י\"ד בניסן ה'תרפ\"ג, 31 במרץ 1923‏ – ט\"ז בשבט ה'תשס\"ו, 14 בפברואר 2006) הייתה זמרת, אמנית ושחקנית ישראלית, כלת פרס ישראל לזמר עברי לשנת ה'תשמ\"ח (1988), שזכתה לכינוי \"מלכת הזמר העברי\".\nדמארי, שהתפרסמה כזמרת בארץ ישראל עוד בטרם קום המדינה, נהנתה מפופולריות ארוכת שנים; ואף שיריה \"כלניות\", \"צריך לצלצל פעמיים\", \"אור\" ורבים אחרים, הפכו לנכסי צאן ברזל של הזמר העברי.",
    "pageid": 71300
  },
  {
    "title": "תומר גלאם",
    "extract": "תומר גלאם (נולד ב־15 בדצמבר 1975) הוא ראש עיריית אשקלון, סגן יו\"ר השלטון המקומי ויו\"ר איגוד ערים לאיכות הסביבה נפת אשקלון.\n\n",
    "pageid": 1645054
  },
  {
    "title": "תנוחות מין",
    "extract": "תנוחות מין הן תנוחות המשמשות בעת קיום יחסי מין. קיים מגוון גדול של תנוחות מין, אותן ניתן לחלק לשלוש קטגוריות עיקריות: תנוחות הכרוכות בחדירה (משגל נרתיקי או יחסי מין אנאליים), תנוחות שאינן כרוכות בחדירה (חיכוך של איברי המין) ותנוחות הכרוכות ביחסי מין אוראליים.",
    "pageid": 956352
  },
  {
    "title": "אורנה בנאי",
    "extract": "אורנה בנאי (נולדה ב-25 בנובמבר 1966) היא שחקנית וקומיקאית ישראלית, זוכת פרס האקדמיה לטלוויזיה. שימשה בעבר חברת מועצת עיריית תל אביב-יפו.",
    "pageid": 46332
  },
  {
    "title": "אייל גולן",
    "extract": "אייל גולן (נולד ב-12 באפריל 1971, י\"ז בניסן ה'תשל\"א) הוא זמר ישראלי.\nגולן, אשר נחשב לפורץ דרך במוזיקה המזרחית, זכה לפרסום בשנת 1997, לאחר שיצא אלבומו השלישי, בלעדייך, בהפקתם של תמיר קליסקי וזאב נחמה מאתניX. עם מכירות של קרוב ל-400,000 עותקים, הפך האלבום לנמכר ביותר בישראל אי פעם. באותה שנה היה גולן הזמר הראשון מז'אנר זה שזכה בתואר זמר השנה במצעד הפזמונים העברי השנתי של רשת ג', ושירו \"דמעות\" היה לשיר המזרחי הראשון, שזכה בתואר \"שיר השנה\".\nשיריו ואלבומיו של גולן זכו להצלחה מסחרית בעשור הראשון ובעשור השני של המאה ה-21. הוא מכר בישראל יותר משלושה מיליון אלבומים וב-2012 היה הזמר המצליח בישראל מבחינה כלכלית. הוא זכה חמש עשרה פעמים בתואר \"זמר השנה\", שתים עשרה פעמים בתואר \"שיר השנה\", פעמיים בתואר \"זמר העשור\" וכן בתואר \"הזמר של המדינה\" לרגל חגיגות ה-70 של ישראל.\nגולן היה שחקן כדורגל בליגה א' בקבוצת הפועל מרמורק מרחובות. ביוני 2014 רכשו הוא ושותפיו העסקיים את הבעלות על המועדון. בשנת 2011 הואשם בעבירות מס, ולאחר שהודה באשמה נגזרו עליו עבודות שירות ומאסר על תנאי. בשנת 2013 היו גולן, אביו וגברים אחרים בסביבתו חשודים בבעילה אסורה בהסכמה של קטינות. הפרשה קיבלה את השם \"משחקי חברה\". המשטרה החליטה בשנת 2014 שלא להעמיד את גולן עצמו לדין; אביו הורשע ונגזרו עליו שנתיים מאסר. עם זאת, הפרשה נשארה גם לאחר מכן בתודעה הציבורית וביקורת ציבורית המשיכה להשמע כנגד התנהלותו.",
    "pageid": 701434
  },
  {
    "title": "אלי לוזון",
    "extract": "אלי לוזון (נולד ב-13 בינואר 1966) הוא זמר ישראלי, פסנתרן ומלחין.",
    "pageid": 105490
  },
  {
    "title": "אריק איינשטיין",
    "extract": "אָרִיק אַייְנְשְׁטֵייְן (3 בינואר 1939, י\"ב בטבת ה'תרצ\"ט – 26 בנובמבר 2013, כ\"ד בכסלו ה'תשע\"ד) היה זמר-יוצר, שחקן, קומיקאי ותסריטאי ישראלי, מחלוצי הרוק הישראלי ואחד האמנים הישראלים הפופולריים והמשפיעים בכל הזמנים. פועלו האמנותי נחשב לאחד מאבני היסוד של התרבות הישראלית. היה חבר בלהקות הנח\"ל, בצל ירוק, שלישיית גשר הירקון והחלונות הגבוהים, וחלק מחבורת לול. שיתופי הפעולה שלו עם שלום חנוך ולהקת הצ'רצ'ילים הניבו את אלבומי הרוק הראשונים בישראל.\nאיינשטיין נחשב לאחד הזמרים הישראלים החשובים ביותר ואף זכה למעמד פולחני בתרבות הישראלית.",
    "pageid": 32528
  },
  {
    "title": "ארמגדון",
    "extract": "ארמגדון (מיוונית קוינה: Ἁρμαγεδών, נהגה \"הרמגדון\". ההגייה והכתיב הנפוצים הגיעו מהתעתיק הלטיני, Armagedōn) הוא נבואה ומקום בברית החדשה, המיוחסים להתכנסות צבאות לקרב אחרית הימים לפני התרחשות יום הדין, שבמהלכו יחרב העולם המוכר כיום. על פי פרשנויות של זרמים מסוימים בנצרות, רק מאמיניו של ישו יישארו בחיים לאחר הארמגדון וימשיכו את מנהגיו ואת דרכו.\nהמילה \"ארמגדון\" היא שיבוש יווני של השם \"הר מגידו\", שהוא למעשה האתר הארכאולוגי תל מגידו בישראל (הבנוי משכבות של התיישבות אנושית לאורך שנים) ולא הר. המונח פורש במגוון רחב של פרשנויות; פשוטו כמשמעו (תל מגידו) או כשם סמלי שמתאר מקומות אחרים. \"ארמגדון\" משמש כיום כמונח גנרי לכל תרחיש של \"סוף העולם\", כולל השמדת כדור הארץ או הכחדת האנושות. בתאולוגיה האסלאמית, ארמגדון מוזכר בחדית' כ\"ארמגדון הגדול ביותר\" או כ\"אל-מלחמה אל-כוברא\" (בערבית: الملحمة الكبرى, \"המלחמה הכבירה\"). מונח זה מקביל למלחמת גוג ומגוג ביהדות. בקרב חלק מן הנוצרים האוונלגיסטים כיום, יש חשיבות מיוחדת לקרב ארמגדון כאירוע שיתרחש בעתיד הקרוב.",
    "pageid": 715221
  },
  {
    "title": "ג'וי ריגר",
    "extract": "ג'וי ריגר (נולדה ב-3 במרץ 1994) היא שחקנית, מדבבת וזמרת ישראלית. זוכת פרס האקדמיה לטלוויזיה.",
    "pageid": 1236204
  },
  {
    "title": "דוד בן-גוריון",
    "extract": "דָּוִד בֶּן־גּוּרְיוֹן (גְּרין; ‏‏Ⓘ‏; 16 באוקטובר 1886, י\"ז בתשרי ה'תרמ\"ז – 1 בדצמבר 1973, ו' בכסלו ה'תשל\"ד) היה פוליטיקאי ומדינאי ישראלי שכיהן כראש הממשלה הראשון של מדינת ישראל.\nבן־גוריון היה איש העלייה השנייה, ממנהיגי תנועת העבודה, חבר במפלגות פועלי ציון ואחדות העבודה, מזכירה הכללי השני של ההסתדרות הכללית של העובדים בארץ ישראל ומנהיגה הראשון של מפלגת מפא\"י.\nבתפקידיו כיושב ראש הנהלת הסוכנות היהודית ויושב ראש ההנהלה הציונית, עמד בראש הנהגת היישוב העברי בארץ ישראל בתקופת המנדט הבריטי, ובתפקידו כיושב ראש מנהלת העם מילא תפקיד מרכזי בניסוח מגילת העצמאות, היה הראשון לחתום עליה והכריז ב־14 במאי 1948 על הקמת מדינת ישראל. עם הקמת המדינה החל לפעול למען הממלכתיות, ובזמן מלחמת העצמאות החליט על פירוק המחתרות, וחתם על הפקודה להקמת צה\"ל. על מנת לקיים צבא ממלכתי אחד, הורה על הפגזת האונייה אלטלנה ועל פירוק מטה הפלמ\"ח.\nהוא הנהיג את מדינת ישראל כראש הממשלה וכשר הביטחון במשך עשור וחצי עד 1963 (מלבד פסק זמן בן כשנתיים, בשנים 1953–1955). כראש הממשלה הראשון היה אחראי במידה רבה על עיצוב דמותה הדמוקרטית של ישראל, על אופי יחסי הגומלין בין מגזרים שונים בחברה הישראלית, ועל עיצוב מנגנוני הביצוע של רבים ממשרדי הממשלה. במהלך כהונתו נחתם הסכם השילומים עם גרמניה המערבית, נערכה מלחמת סיני, הוקם הכור הגרעיני בדימונה, ונקלטו מאות אלפי עולים. לאחר התפטרותו מראשות הממשלה ופרישתו ממפא\"י, הקים ב־1965 את רשימת פועלי ישראל (רפ\"י). ב־1970 פרש מהחיים הפוליטיים. הוא נפטר בגיל 87 ונקבר לצד רעייתו פולה.",
    "pageid": 360
  },
  {
    "title": "דנה זרמון",
    "extract": "דנה זרמון (נולדה ב-22 בנובמבר 1992) היא יוצרת תוכן ואשת עסקים בתחומי הלייף סטייל והאופנה, דוגמנית, ומנחה ישראלית. השתתפה בתוכנית הדוקו-ריאליטי \"itgirls\" בהוט.",
    "pageid": 1598154
  },
  {
    "title": "דנה פאן לוזון",
    "extract": "דנה פאן-לוזון (נולדה ב-22 ביוני 1978) היא עיתונאית, מגישת טלוויזיה, ומדריכת פילאטיס ישראלית.",
    "pageid": 1966956
  },
  {
    "title": "דנה פרידר",
    "extract": "דנה פרידר (נולדה ב-19 בפברואר 1987) היא רקדנית, שחקנית, דוגמנית, זמרת ומנחת טלוויזיה ישראלית. זוכת שני פרסי טקס נבחרי הילדים בקטגוריית \"שחקנית השנה\" ב-2010 וב-2011.",
    "pageid": 512637
  },
  {
    "title": "דני שושן",
    "extract": "דני שושן (נולד ב-1945) הוא מוזיקאי, כותב פזמונים, מלחין, זמר ונגן גיטרה בס ישראלי של מוזיקת רוק, שפעל בישראל החל משנות ה-60 של המאה העשרים. היה חבר, בין היתר, בלהקות רוק, מן הראשונות שפעלו בישראל, כמו: הנסיכים, האריות והצ'רצ'ילים. בשנות האלפיים היה חבר בהרכב \"אפטר מידנייט\" ובהמשך הוביל את ההרכב \"הלג'נדרס\" (Legends 7), כלהקת מחווה ל\"איגלס\".",
    "pageid": 2475715
  },
  {
    "title": "הטירון (סדרת טלוויזיה)",
    "extract": "הטירון (באנגלית: The Rookie) היא סדרת דרמת פשע משטרתית אמריקאית. הסדרה עוקבת אחרי חייו של ג'ון נולן, קבלן שיפוצים בן 45, אב לילד בקולג', שמחליט, מיד לאחר גירושיו, ובעקבות שוד בנק בו היה מעורב כקורבן, להתגייס למשטרת לוס אנג'לס כטירון הכי מבוגר במשטרה. הסדרה מופקת ומשודרת על ידי רשת הטלוויזיה ABC. הפרק הראשון בסדרה שודר ב-16 באוקטובר 2018. הסדרה מבוססת על קצין במשטרת לוס אנג'לס, ויליאם נורקרוס, שעבר ללוס אנג'לס ב-2015 והצטרף למשטרה באמצע שנות ה-40 לחייו.\nהעונה השנייה עלתה ב־29 בספטמבר 2019, העונה השלישית עלתה ב-3 בינואר 2021, העונה הרביעית עלתה ב-26 בספטמבר 2021, העונה החמישית עלתה ב-25 בספטמבר 2022, העונה השישית עלתה ב-20 בפברואר 2024, העונה השביעית עלתה ב-7 בינואר 2025, והעונה השמינית עלתה ב-6 בינואר 2026. הסדרה משודרת ביותר מ-180 מדינות ברחבי העולם, בין היתר בישראל ב-Yes ובנטפליקס.\nבסדרה מככבים נייתן פיליון, אליסה דיאז, ריצ'רד טימותי ג'ונס, מליסה אוניל, טייטוס מייקין ג'וניור, אפטון ויליאמסון, מרסדס מייסון, מקיה קוקס, ברנט האף, שון אשמור, ג'נה דוואן, ליסת' צ'אבז, מתיו גלייב, ברנדון ג'יי מקלארן, ברידג'ט ריגן, אריק וינטר וטרו ולנטינו.\nלסדרה קיימת סדרת ספין אוף: הטירון: סוכנת חדשה.",
    "pageid": 1683576
  },
  {
    "title": "הירש גולדברג-פולין",
    "extract": "הירש גולדברג-פולין (3 באוקטובר 2000 – 29 באוגוסט 2024) היה אזרח ישראלי-אמריקאי שנפצע ונחטף על ידי מחבלי ארגון הטרור חמאס מהטבח בפסטיבל נובה, כחלק ממתקפת הטרור של חמאס על ישראל ב-7 באוקטובר 2023. ב-29 באוגוסט 2024 נרצח בשבי חמאס.",
    "pageid": 2335239
  },
  {
    "title": "הכוכב האדום בלגרד (כדורסל)",
    "extract": "הכוכב האדום בלגרד (בסרבית: КК Црвена звезда) היא קבוצת כדורסל סרבית מעיר הבירה בלגרד, המתמודדת בליגת העל הסרבית, בליגה האדריאטית וביורוליג.\nאולם הבית של הקבוצה הוא היכל אלכסנדר ניקוליץ', אך משחקים בעלי צפי לקהל רב נערכים בבלגרד ארנה.",
    "pageid": 926065
  },
  {
    "title": "המנון צרפת",
    "extract": "לה מרסֵיֶיז (בצרפתית: La Marseillaise) הוא ההמנון הלאומי של צרפת.",
    "pageid": 8409
  },
  {
    "title": "המשחקים האולימפיים",
    "extract": "המשחקים האולימפיים הם אירוע עולמי של תחרויות ספורט רב-ענפיות הנערך אחת לשנתיים – פעם משחקי קיץ ופעם משחקי חורף. לאחר המשחקים האולימפיים מתקיימים המשחקים הפאראלימפיים (מהמילה היוונית \"Para\", ליד) בהשתתפות ספורטאים בעלי מוגבלויות. במשחקים האולימפיים משתתפים טובי הספורטאים מכל העולם, והם נחשבים במרבית הענפים האולימפיים לאירוע השיא העולמי של אותו ספורט.\nכיום נערכים המשחקים האולימפיים העיקריים בקיץ מדי ארבע שנים, ומשחקי החורף המצומצמים יחסית נערכים שנתיים לאחר מכן. משחקי הקיץ הם האירוע הספורטיבי הגדול ביותר בעולם מבחינת היקף ההשתתפות. היקף הצפייה במשחקים בכלי התקשורת נחשב השני בגודלו לאחר היקף הצפייה במשחקי גביע העולם בכדורגל (המונדיאל).\nהמונח \"אולימפיאדה\" התייחס בעבר לתקופה בת 4 השנים שבין המשחקים האולימפיים, אך כיום הוא משמש בקרב דוברי עברית לתיאור האירוע עצמו, ובהשאלה כדי לציין אירועים תחרותיים כלל-עולמיים נוספים. באנגלית נפוץ המונח \"The Olympics\" (\"האולימפיים\") כהתייחסות לאירוע ולמשחקים.\nלשלושת המתחרים המובילים בתחרויות השונות מוענקות מדליות כשהמדליה החשובה ביותר היא זהב ואחריה, בסדר יורד, המדליות כסף וארד. קבלת מדליה כשלעצמה נחשבת להישג יוקרתי, אולי החשוב ביותר בעולם הספורט, והיא מזכה את המקבל גם בתואר \"אלוף אולימפי\".\nבענפי הלחימה כמו ג'ודו, אגרוף, טאקוונדו והיאבקות מחולקות שתי מדליות ארד.",
    "pageid": 9813
  },
  {
    "title": "הצילו (סרט, 2026)",
    "extract": "הצילו (באנגלית: Send Help) הוא סרט מותחן אימה אמריקאי עתידי בבימויו של סם ריימי על פי תסריט מאת דמיאן שאנון ומארק סוויפט. מככבים בו רייצ'ל מקאדמס ודילן או'בריאן ועלילתו עוסקת בעובדת והבוס שלה שנתקעים על אי בודד לאחר התרסקות מטוס, ומנסים לשרוד בזמן שהמתח ביניהם גובר.\nהסרט יעלה לאקרנים בארצות הברית ב-30 בינואר 2026 ובישראל ב-29 בינואר.",
    "pageid": 2510243
  },
  {
    "title": "זוהר ארגוב",
    "extract": "זוהר ארגוב (16 ביולי 1955, כ\"ו בתמוז ה'תשט\"ו – 6 בנובמבר 1987, י\"ד בחשוון ה'תשמ\"ח) היה זמר ישראלי, נחשב לאחד מגדולי זמרי המוזיקה המזרחית ולאחד האמנים המשפיעים ביותר בזמר העברי.\nארגוב מוזכר כאחד האחראים להכרה במוזיקה הים תיכונית כחלק מההוויה הישראלית. מכונה \"קול מלאך\", \"הזמיר\" ו\"המלך\". עם זאת, ארגוב הוא דמות שנויה במחלוקת, בשל התמכרותו לסמים והעבירות הפליליות שבהן הורשע, בהן אונס.\nמבקר המוזיקה בן זילכה תיאר את חשיבותו המוזיקלית כך: ”ארגוב הוא פורץ דרך אמנותי בסדר גודל של יוצרים ידועי שם מהתרבות הפופולרית המערבית, גאונים מוזיקליים שמעט מאוד מהמהפכה שלהם הייתה קשורה ליד המקרה.”",
    "pageid": 30894
  },
  {
    "title": "חוה אורטמן",
    "extract": "חווה אורטמן (נולדה ב-13 ביוני 1951) היא שחקנית ישראלית ומורה למשחק ובימוי בבית הספר לאמנויות הבמה בסמינר הקיבוצים ובבית הספר לביטוי בימתי \"הדרך\" בהנהלת אייל כהן.",
    "pageid": 767446
  },
  {
    "title": "חטיבת הצנחנים",
    "extract": "חטיבת הצנחנים (חטיבה 35) היא חטיבת צנחנים סדירה בצה\"ל, הכפופה לעוצבת האש ומהווה חלק מחיל הרגלים והצנחנים. בראש החטיבה עומד קצין בדרגת אלוף-משנה. מפקד החטיבה הנוכחי הוא אל\"ם רועי צוויג-לביא.\nחטיבת הצנחנים היא חטיבה התנדבותית בצה\"ל ומוגדרת כחטיבה מוצנחת, מוטסת ורכובה. החטיבה מתניידת על גבי האמרים וכלי רכב מיוחדים אחרים בהתאם לאופי הפעילות ותוואי השטח. יכולות אלו משפיעות על המקום והאופן בו יופעלו כוחות החטיבה בפעילות מבצעית ובמלחמה.\nמהחטיבה צמחו עשרה רמטכ\"לים: מרדכי גור, רפאל איתן, משה לוי, דן שומרון, אמנון ליפקין-שחק, שאול מופז, משה יעלון, בני גנץ, אביב כוכבי והרצי הלוי. שבעה מתוכם (איתן, ליפקין-שחק, מופז, יעלון, גנץ, כוכבי והלוי) אף כיהנו כמפקדי החטיבה.\nבמסגרת החטיבה פועלים ארבעה גדודים: גדוד 890 (\"אפעה\"), גדוד 101 (\"פתן\"), גדוד 202 (\"צפע\") וסיירת 5135 (\"שרף\").",
    "pageid": 16196
  },
  {
    "title": "טימותי שאלאמה",
    "extract": "טימותי הַאל שָׁאלַאמֶה (באנגלית: Timothée Hal Chalamet; נולד ב-27 בדצמבר 1995) הוא שחקן יהודי-אמריקאי-צרפתי, זוכה פרס גילדת שחקני המסך ופרס גלובוס הזהב. היה מועמד לפרס אוסקר לשחקן הטוב ביותר בגיל 22 עבור משחקו בסרט \"קרא לי בשמך\", תפקיד שעליו קיבל מועמדויות גם לפרס גלובוס הזהב, לפרס באפט\"א, לפרס גילדת שחקני המסך ולפרסים נוספים.\n\n",
    "pageid": 1553910
  },
  {
    "title": "יאשיהו פינטו",
    "extract": "הרב יאשיהו יוסף פינטו (נולד ב-א' בתשרי ה'תשל\"ד, 27 בספטמבר 1973) הוא רב חרדי-ספרדי, ראש מוסדות \"שובה ישראל\" באשדוד ובארצות הברית. הוא עומד בראש קהילה עולמית המונה למעלה מ-60 ישיבות ומוסדות חינוך וחסד. באפריל 2015 הורשע במתן שוחד ובשיבוש הליכי משפט ונידון לשנת מאסר בפועל. באפריל 2019 מונה לראש מערך הכשרות של הקהילה היהודית במרוקו.",
    "pageid": 686994
  },
  {
    "title": "יהודה לוי (שחקן)",
    "extract": "יהודה לוי (נולד ב-29 ביוני 1979) הוא שחקן, זמר, רקדן, דוגמן ומנחה טלוויזיה ישראלי. זוכה שני פרסי האקדמיה לטלוויזיה, פרס מסך הזהב ופרס השחקן הטוב ביותר בפסטיבל סירייס מאניה , צרפת.",
    "pageid": 434316
  },
  {
    "title": "יוטיוב",
    "extract": "יוּטְיוּבּ (באנגלית: YouTube) הוא אתר אינטרנט לאחסון ושיתוף סרטוני וידאו שהוקם על ידי חברה אמריקאית באותו שם. יוטיוב הוקמה בפברואר 2005, על ידי צ'אד הארלי, סטיב צ'ן וג'אווד כרים, שלושתם עובדים לשעבר של חברת PayPal. בנובמבר 2006, רכשה גוגל את החברה תמורת 1.65 מיליארד דולר, ויוטיוב הפכה לחברת בת של גוגל.\nבאתר מגוון רחב של סרטונים המועלים על ידי אנשים פרטיים וחברות מדיה תאגידיות. בתכנים הזמינים נמצאים וידאו קליפים, קליפים של פרקי תוכניות טלוויזיה, קטעי וידאו הכוללים שירים, סרטים תיעודיים, הקלטות שמע, קדימוני סרטים, שידורים חיים ותכנים נוספים. יוטיוב מקיימת שיתופי פעולה עם חברות מדיה המאפשרות צפייה ישירה בחלק משידוריהם באתר יוטיוב.\nיוטיוב מפיקה רווחים מפרסומות דרך התוכנית \"Google AdSense\" בהתאם לתוכן האתר וסוג קהל היעד. רוב סרטוני הווידאו הנמצאים באתר ניתנים לצפייה בחינם, אך יש סרטונים הנכללים במסגרת ערוצי פרימיום הדורשים תשלום. האתר כולל גם שירותים נוספים בתשלום, בהם השכרת סרטים אינטרנטיים ו\"יוטיוב רד\" (\"יוטיוב האדום\") – שירות המציע גישה נטולת פרסומות לאתר.\nיוטיוב היא חלק מתרבות האינטרנט בחברה המודרנית. סרטונים רבים נצפים בכל רחבי העולם מדי יום ביומו, וחלקם זוכים לפופולריות רבה ולמספר צפיות רב. החשיפה הרבה לה זוכה האתר חורגת מתחום האינטרנט, ויוצרת תהודה והשפעה תקשורתיות ענפות – הכוללות את אמצעי המדיה הכתובים והמשודרים, כמו גם השפעה חברתית הכוללת חשיפה לתכנים, דעות והשקפות עולם שונות, הקובעות והמעצבות את דעת הקהל ואת אירועי האקטואליה במציאות היומיומית, מעבר לגבולות האתר הווירטואליים. יוטיוב שינתה את הרגלי הצפייה של המשתמשים והגולשים באתר, באופן שהרגיל את הקהל הרחב לצפות בקטעי וידאו קצרים - בדרך כלל באורך של דקות ספורות, מגמה שהלכה וצברה תאוצה בחלוף הזמן.",
    "pageid": 219699
  },
  {
    "title": "יוסי בנאי",
    "extract": "יוסי בנאי (13 באפריל 1932, ז' בניסן ה'תרצ\"ב – 11 במאי 2006, י\"ג באייר ה'תשס\"ו) היה זמר, שחקן קולנוע ותיאטרון, פזמונאי, סופר, קומיקאי, קריין, תסריטאי ובמאי תיאטרון ישראלי. חתן פרס ישראל לתיאטרון לשנת תשנ\"ח (1998) ופרס התיאטרון הישראלי לשנת 2004. בנאי נחשב לאחד מגדולי אמני הבמה של ישראל.",
    "pageid": 31943
  },
  {
    "title": "יורם הלוי",
    "extract": "יורם הלוי (נולד ב-1963) הוא אלוף בצה\"ל המשרת כמתאם פעולות הממשלה בשטחים. הוא ניצב בדימוס במשטרת ישראל, שכיהן כמפקד הימ\"מ, להב 433, משמר הגבול, מחוז דרום ומחוז ירושלים. בשנים 2024–2025 כיהן כיו\"ר הרשות הלאומית לבטיחות בדרכים.\n\n",
    "pageid": 719514
  },
  {
    "title": "יניב פולישוק",
    "extract": "יניב (פולי) פולישוק (נולד ב-27 ביוני 1969) הוא שחקן, כוכב ילדים, תסריטאי וקומיקאי ישראלי. הוא ידוע בעיקר בשל גילום דמותו של גרי מנדלבאום ב\"הפיג'מות\" וב\"מנדלבאום בלש פרטי\" וכאחד מיוצריה ושחקניה של \"סברי מרנן\".\n\n",
    "pageid": 376864
  },
  {
    "title": "יריבות לוהטת",
    "extract": "יריבות לוהטת (באנגלית: Heated Rivalry) היא סדרת טלוויזיה קנדית מסוגת דרמת ספורט רומנטית. הסדרה נוצרה, נכתבה ובוימה על ידי ג'ייקוב טִירְנִי , בהתבסס על סדרת הספרים \"Game Changers\" מאת רייצ'ל רִיד . הסדרה מגוללת את סיפורם של שני שחקני הוקי קרח יריבים, שיין הולנדר (הדסון ויליאמס) ואיליה רוזנוב (קונור סטורי), אשר מאחורי האיבה שביניהם מסתתר רומן סודי סוער.\nהסדרה עלתה לשידור בקנדה ב-28 בנובמבר 2025, בשירות הזרמת המדיה המקומי קרייב (Crave), ובמקביל הופצה באזורים נוספים בעולם על גבי פלטפורמות אחרות, בהן HBO Max (במדינות באמריקה, באירופה ובאסיה) וסקיי (בריטניה, אירלנד וניו זילנד). הסדרה זכתה לביקורות חיוביות, ובפרט לשבחים על ביצועיהם של השחקנים הראשיים ועל הכימיה שביניהם. ב-12 בדצמבר, נודע כי הסדרה תחודש לעונה שנייה.\nהסדרה עלתה לשידור בישראל ב-23 בינואר 2026 ב-HBO Max.",
    "pageid": 2501505
  },
  {
    "title": "מאיה קיי",
    "extract": "מאיה קרברושיץ' (נולדה ב-29 ביולי 2002), המוכרת בשם הבמה \"מאיה קיי\", היא דוגמנית, פרזנטורית ואושיית רשת ישראלית.",
    "pageid": 2290768
  },
  {
    "title": "מונדיאל 2026",
    "extract": "מונדיאל 2026 (באנגלית: 2026 FIFA World Cup; בספרדית: Copa Mundial de la FIFA de 2026; בצרפתית: Coupe du monde de la FIFA de 2026) יהיה טורניר גביע העולם בכדורגל לנבחרות גברים של פיפ\"א ה-23, שעתיד להתקיים בקיץ 2026. הטורניר יתקיים ב-16 ערים בשלוש מדינות באמריקה הצפונית: ארצות הברית, מקסיקו וקנדה, כאשר רבע הגמר, חצי הגמר והגמר, יתקיימו בארצות הברית בלבד. טורניר זה יהיה הראשון לכלול 48 נבחרות.\nהצעתן של ארצות הברית, מקסיקו וקנדה גברה על הצעה של מרוקו במהלך הצבעה בקונגרס ה-68 של פיפ\"א שנערך במוסקבה. זהו המונדיאל הראשון מאז מונדיאל 2002 שנערך ביותר ממדינה אחת, והראשון אי פעם שנערך בלמעלה משתי מדינות. מקסיקו, שאירחה בעבר את מונדיאל 1970 ומונדיאל 1986, תהפוך למדינה הראשונה שמארחת את המונדיאל שלוש פעמים. ארצות הברית אירחה בעבר את מונדיאל 1994.\nב-18 במאי 2023 פורסם הלוגו הרשמי של הטורניר, שעוצב על ידי לוסיו בוסקרדין. באוקטובר 2025 הוצג כדור המשחק מדגם \"טריונדה\".",
    "pageid": 1475022
  },
  {
    "title": "מוריס ראוול",
    "extract": "מוריס ז'וזף ראוול (בצרפתית: Maurice Joseph Ravel‏; 7 במרץ 1875 – 28 בדצמבר 1937) היה מלחין צרפתי, נחשב לאחד משני המלחינים המרכזיים בזרם האימפרסיוניסטי של המוזיקה הצרפתית (ביחד עם קלוד דביסי).",
    "pageid": 1257
  },
  {
    "title": "מיקי הרן",
    "extract": "מרים (מיקי) הרן (נולדה ב־13 בספטמבר 1949) היא כימאית ישראלית המכהנת כיו\"ר מרכז ויץ לפיתוח בר קיימא. בעבר הייתה יושבת ראש המועצה הישראלית לצרכנות ומנכ\"לית המשרד להגנת הסביבה.",
    "pageid": 748495
  },
  {
    "title": "מקום שמח",
    "extract": "מקום שמח היא סדרת דרמה קומית ישראלית שנוצרה על ידי נועה קולר ורם נהרי, שגם ביים את הסדרה. במרכז הסדרה סיפורה של ורד, אישה במשבר גיל ה-40, המטפלת באימה נעמי חולת הסוכרת, ומתמודדת עם בעיות בחיי הנישואים עם בעלה בן, בזמן שיותם, מנחה סדנאות רוחניות, נכנס אל חייה. הסדרה משודרת החל מ-2 בנובמבר 2025 בכאן 11.\nב-26 בנובמבר 2025 פורסם שהסדרה תחודש לעונה נוספת.\nשם הסדרה \"מקום שמח\" לקוח מהעולם הטיפולי, ומסמל מקום מוכר ובטוח, בו מטופלים מתבקשים להיזכר, על מנת להרגיע חרדה.",
    "pageid": 2406823
  },
  {
    "title": "נאוה ברק-זינגר",
    "extract": "נָאוָה ברק-זינגר (נולדה ב-8 באפריל 1947) היא אשת חינוך ופעילה חברתית ישראלית. נשיאת עמותת עלם, ומשמשת בתפקידים ציבוריים נוספים. הייתה אשתו של אהוד ברק בשנים 1969–2003, ובכך הייתה גם רעיית ראש ממשלת ישראל בשנים 1999–2001.",
    "pageid": 1491394
  },
  {
    "title": "נועה ירון-דיין",
    "extract": "נועה ירון-דיין (נולדה ב-1 במרץ 1972) היא סופרת ישראלית, ובעבר מנחה בטלוויזיה ומגישה ברדיו. ירון-דיין חזרה בתשובה והצטרפה לחסידות ברסלב.",
    "pageid": 374370
  },
  {
    "title": "נועה מרציאנו",
    "extract": "נועה מרציאנו (12 באוקטובר 2004 – 9 בנובמבר 2023) הייתה חיילת בצה\"ל בדרגת רב-טוראי, ששירתה כתצפיתנית בגדוד 414 של חיל הגנת הגבולות. מרציאנו נחטפה לרצועת עזה ממוצב נחל עוז במהלך טבח שבעה באוקטובר ב-7 באוקטובר 2023, ונרצחה בשבי בבית החולים שיפא. גופתה חולצה על ידי כוחות צה\"ל והובאה לקבורה בישראל בנובמבר 2023.",
    "pageid": 2500483
  },
  {
    "title": "נועם בנאי",
    "extract": "נועם בנאי (נולד ב-14 בנובמבר 1991) הוא זמר-יוצר ישראלי. בנם של הזמר מאיר בנאי ושל ענת בנאי.",
    "pageid": 1803822
  },
  {
    "title": "סקלטון",
    "extract": "סְקֵלֵטוֹן הוא ענף ספורט חורף בו מתחרה יחיד גולש במסלול מתוחם על מזחלת כשהוא שוכב על בטנו עם ראשו קדימה. \nהענף הוא ספורט אולימפי החל מאולימפיאדת סולט לייק סיטי (2002). קודם לכן נכלל במשחקי החורף האולימפיים באולימפיאדת סנט מוריץ (1928) ובאולימפיאדת סנט מוריץ (1948) כענף בו התחרו גברים בלבד. יחד עם ענף המזחלות מאורגן הספורט תחת התאחדות ה-IBSF. \nמהירות הסקלטון נמוכה מזו של הלוז' אך המזחלת יכולה להגיע עד לכ-140 קילומטר לשעה. מזחלות סקלטון מודרניות עשויות בבסיסן מסיבי פחמן בתוך מסגרת מפלדה. אין בלמים או הגאים על המזחלת והניווט מתבצע על ידי הזזת הגוף של הנוסע.\nיחד עם הנוסע והציוד שלו, המשקל המקסימלי המותר הוא 115 ק\"ג לגברים ו-92 ק\"ג לנשים כאשר מתוך זה, משקלה המקסימלי של המזחלת הוא 33 קילוגרם לגברים ו-29 קילוגרם לנשים. מגבלת המידות זהה לנשים וגברים: אורך בין 80 ל-120 ס\"מ וגובה בין 8 ל-20 ס\"מ. \nמדידת הזמן מתחילה כאשר הנוסע עובר מרחק של 15 מטר מנקודת הזינוק, כאשר הנוסע יכול לדחוף את המזחלת עד מרחק של 65 מטר מקו הזינוק. אורך המסלול הוא בין 1,200 ל-1,500 מטר.",
    "pageid": 1561277
  },
  {
    "title": "עדנה מושנזון",
    "extract": "עדנה מושנזון (24 בספטמבר 1945, י\"ז בתשרי ה'תש\"ו – 5 בפברואר 2026, י\"ח בשבט ה'תשפ\"ו) הייתה אוצרת ויועצת בענייניי אמנות ומוזיאולוגיה, זוכת פרס האוצרות של משרד המדע, התרבות והספורט לשנת 2008.\n\n",
    "pageid": 1937642
  },
  {
    "title": "עודד קטש",
    "extract": "דוד עודד קטש (נולד ב-10 באוקטובר 1974) הוא כדורסלן עבר ומאמן כדורסל ישראלי, המשמש כמאמנה של מכבי תל אביב מליגת העל והיורוליג. קטש נחשב לאחד מגדולי שחקני הכדורסל הישראלי בכל הזמנים, ולאחד משחקני הכדורסל המובילים באירופה מאמצע שנות ה-90 ועד תחילת שנות האלפיים.",
    "pageid": 45753
  },
  {
    "title": "פרשת ילדי תימן",
    "extract": "פרשת ילדי תימן היא פרשת היעלמותם של פעוטות בני עולים חדשים, כשני שלישים מהם מיהדות תימן, בין השנים 1948–1954. ברוב המקרים הילדים אושפזו במחנות עולים או בבתי חולים, להוריהם נאמר כי הם נפטרו ונקברו, אולם רבים מן ההורים ואחרים מפקפקים בכך וטוענים כי הילדים נלקחו מהם, ביוזמה מקומית או באופן ממוסד.\nחלק גדול מהילדים נעלמו על רקע עליית עולי תימן שהתרחשה במחצית 1949. ישראל, שנוסדה שנה קודם לכן, קלטה אז עשרות אלפי עולים מתימן באופן חפוז ומאולתר, בשל תנאי המחיה הקשים במחנות המעבר בתימן. אחוז גבוה מבין הילדים והתינוקות שהגיעו היו במצב בריאותי גרוע וחלקם סבל מתת-תזונה. בישראל התקיימו תנאים קשים, של צנע ומחסור בתשתיות רפואיות ולוגיסטיות. אלה, יחד עם קשיי שפה וזיהוי, הביאו לכך שלעיתים נותק קשר בין ילדים ואף מבוגרים לבין משפחתם, בזמן שאושפזו בבתי חולים. העדר חקיקה ראויה, נורמות מעקב אדמיניסטרטיבי, קשיי שפה ויחס מתנשא של חלק מצוותי הרפואה, הובילו במקרים רבים, לקבורה ללא ידיעת ההורים. נוספו על כך בעיות של עומס ואי סדרים ברישום הרפואי וברישומי הקבורה.\nנסיבות הפרשה הצטרפו לתחושה קשה ששררה בקרב העולים, שעל רקע פרשות קודמות כפרשת מקוב ותימני כנרת, יחס הממסד למועמדי העלייה במחנה חאשד בעדן והחינוך האחיד במעברות שהוליד כפייה אנטי-דתית לא הייתה משוללת יסוד, בנוגע ליחס מפלה על בסיס עדתי, וגזעני מצד הממסד והחברה. צווים להתייצבות בלשכת הגיוס, שנשלחו לבתי ההורים כעבור 16–17 שנים, כאשר הגיעו הילדים לכאורה לגיל 18, העלו שוב את העניין לסדר היום הציבורי והוצגו כהוכחה כי הילדים עודם בחיים. בעקבות הלחץ הציבורי החליטה ממשלת ישראל ב-1967, על הקמת ועדת חקירה פרלמנטרית, ועדת בהלול-מינקובסקי. לאחר ביקורות קשות על תפקוד ועדה זו, הוקמה בשנות ה-80 ועדת שלגי, שגם היא ספגה ביקורת ציבורית קשה. ב-1995 הוקמה ועדת חקירה ממלכתית בראשות יהודה כהן, שבהמשך הוחלף בידי יעקב קדמי. הוועדה פרסמה את מסקנותיה ב-2001. כל הוועדות קבעו, כי רובם המכריע של הילדים אכן נפטרו. נגד הוועדות נטען שהן אימצו בקלות רבה מדי מסמכים ועדויות על פטירת הילדים. למרות חקירתן של שלוש ועדות חקירה ועמותות פרטיות בנושא, עד היום לא התגלה אף לא מקרה אחד מובהק שבו מי מהילדים המדוברים נלקח לאימוץ ללא ידיעת הוריו, או ללא שנעשו מאמצים ניכרים למצוא את הוריו.\n342 תלונות על ילדים שנעלמו הוצגו בוועדת בהלול-מינקובסקי. ועדת שלגי דנה ב-505 מקרי היעלמות (301 תלונות נוספו ל-342 התלונות שהונחו בפני ועדת החקירה הראשונה) ובפני ועדת קדמי, הוצגו כ-800 מקרי היעלמות (כ-450 תלונות נוספו ל-505 התלונות שהונחו בפני ועדת החקירה השנייה). לפי ועדת קדמי, כשני שלישים מהתלונות התייחסו לילדים ממוצא תימני, רובם של שליש הילדים הנותר בתלונות היו יהודים שעלו ממדינות במזרח התיכון, וכ-30 ילדים היו ממוצא אירופאי או אמריקאי. בשנים מאוחרות יותר התגלו מקרים נוספים של ילדים ממוצא אשכנזי.\nארבע תאוריות מרכזיות נשמעו בעניין גורל הילדים. האחת היא חטיפה ממסדית שאורגנה \"מגבוה\", כדי לספק ילדים לזוגות אשכנזים אזרחי ישראל או תושבי חוץ. בשנות ה-90 עמדה תאוריה זו בבסיסה של פרשת עוזי משולם. תלמידיו של משולם טענו בזכות תיאוריה אחרת, לפיה הילדים אינם אמנם בחיים אולם הם הועברו לחו\"ל לשם ניסויים. סברה זו נבדקה על ידי ועדת קדמי ונפסלה. תאוריה שלישית גורסת כי אכן היו מקרים של אימוצים בלתי חוקיים ללא ידיעת ההורים, אבל אין מדובר בתוכנית ממסדית אלא בתופעה שנוהלה בערוצים מקבילים, בחסות העלמת עין ואדישות ממסדית, ומתוך אווירה תרבותית שראתה באימוצים כאלה סיוע לילד שהגיע ממשפחה נחשלת. לפי תאוריה רביעית, המכונה \"ממסדית\", לא היו דברים מעולם. רוב הילדים מתו, למעט מקרים בודדים שנבעו מטעויות אנוש ובלבול, שנבעו מהנסיבות שתוארו לעיל. כך הסיקו שלוש ועדות החקירה. ועדת החקירה הממלכתית מצאה 69 מקרים שבהם לא נמצאו ראיות לכך שהילדים נפטרו. משכך, לגבי מקרים אלו עדיין קיימת גם האפשרות של \"מסירה מזדמנת לאימוץ\" (היינו, מקרה מצומצם של התיאוריה השלישית).\nבפברואר 2021 החליטה ממשלת ישראל להביע צער על האירועים ולהקצות פיצויים בסך של 150–200 אלף ש\"ח למשפחות של 1,050 הילדים שוועדות החקירה קבעו כי נסיבות פטירתם לא נמסרו למשפחות בזמן אמת או שמקום קבורתם לא אותר.",
    "pageid": 286635
  },
  {
    "title": "צופית גרנט",
    "extract": "צוּפית גרנט-רנד (שמה המקורי: צופיה אלישיב; נולדה ב-13 בנובמבר 1964) היא עיתונאית, מנחת טלוויזיה ושחקנית ישראלית.",
    "pageid": 246699
  },
  {
    "title": "צרוליד",
    "extract": "צרוליד (Cereulide) הוא רעלן שמיוצר על ידי חיידקי Bacillus cereus, B. megaterium ומינים קרובים. זהו ציטוטוקסין רב עוצמה שפוגע במיטוכונדריה. הוא גורם לבחילות והקאות.\nצרוליד פועל כיונופור בעל זיקה גבוהה לקטיוני אשלגן. חשיפה לצרוליד גורמת לאובדן פוטנציאל הממברנה ולניתוק הזרחון החמצוני במיטוכונדריה. משוער כי הבחילות וההקאות נגרמות כתוצאה מקישור והפעלה של צרוליד לקולטני 5-HT3, מה שמוביל לגירוי מוגבר של העצב התועה.\nצרוליד הוא דודקדפסיפפטיד מעגלי הדומה לוולינומיצין; הוא מכיל שלוש חזרות של ארבע חומצות אמינו : D- Oxy - Leu —D- Ala —L-Oxy- Val —L-Val. הוא מיוצר כפפטיד לא ריבוזומלי (NRPS) ב- B. cereus .\nנבגי זנים של B. cereus, המייצרים צרולידים, ומינים קשורים, עמידים בחום פי כמה וכמה בהשוואה לנבגים של זנים שאינם מייצרים צרולידים. הרעלן פעיל גם לאחר חימום באוטוקלב, בישול או אפייה.",
    "pageid": 2512600
  },
  {
    "title": "קרן מור",
    "extract": "קרן מור-נוי (נולדה ב-18 במרץ 1964) היא שחקנית, פרזנטורית וקומיקאית ישראלית, זוכת שני פרסי התיאטרון הישראלי, פרס מסך הזהב ופרס האקדמיה הישראלית לטלוויזיה.",
    "pageid": 101057
  },
  {
    "title": "ראשון לציון",
    "extract": "רִאשׁוֹן לְצִיּוֹן היא העיר החמישית בגודלה בישראל. העיר ממוקמת במישור החוף, בין חלקו הדרומי של גוש דן לאזור הצפוני של שפלת יהודה, גובלת עם בת ים בצפון-מערב, חולון בצפון, בית דגן בצפון-מזרח, פלמחים בדרום-מערב, נס ציונה בדרום, צריפין ובאר יעקב במזרח ומשתרעת לאורך הים התיכון ממערב. העיר חלק מגוש דן וחברה בארגון פורום ה-15.[דרוש מקור: מקור]\nהעיר נוסדה ב-31 ביולי 1882, ט\"ו באב תרמ\"ב, והוכרזה כעיר בשנת 1950. היא הוקמה כמושבה חקלאית ציונית; היא המושבה הראשונה שהקימו אנשי העלייה הראשונה. בראשון לציון עוצב דגל ישראל; חודשה התרבות העברית – בייחוד בשפה ובחינוך. ב-1920 הוכרזה כמועצה מקומית וב-1950 הוכרזה כעיר ואם בישראל. בסוף המאה ה-20 התרחבה העיר מערבה וצפונה וגדלה באופן ניכר, והפכה לאחת הערים הגדולות בישראל.",
    "pageid": 5720
  },
  {
    "title": "רמת צבי",
    "extract": "רָמַת צְבִי הוא מושב ברמת יששכר (בין עפולה לבית שאן), השייך למועצה אזורית הגלבוע. הוקם בשנת 1942 על ידי צעירים יוצאי אירופה חברי ארגון הגליל.",
    "pageid": 106217
  },
  {
    "title": "שי גולדן",
    "extract": "שי גוֹלדֶן (נולד ב-7 באפריל 1971) הוא סופר, עיתונאי, מגיש טלוויזיה ורדיו ושחקן ישראלי.",
    "pageid": 899786
  },
  {
    "title": "שירת הים",
    "extract": "שִירַת הַיָּם היא אחת מהשירות שבתורה, ומופיעה בספר שמות פרק ט\"ו. על פי המסופר בתורה, השירה נאמרה לאחר שים סוף נבקע לשניים, בני ישראל עברו בו והמצרים טבעו בו. שירת הים מסודרת בספר התורה בצורה מיוחדת של שירה: אריח על גבי לבנה.\nהשירה נאמרת מדי יום בתפילת שחרית בסופם של פסוקי דזמרא. מלבד זאת, היא נקראת בשביעי של פסח, וכן בסדר הקריאה הרגיל. בקרב עדות שונות יש מנהגים של אמירת השירה ברוב עם בליל שביעי של פסח, לרוב בחצות הלילה.",
    "pageid": 62683
  },
  {
    "title": "שלומי יפרח",
    "extract": "שלומי יפרח (נולד ב-6 במרץ 1996) הוא שחקן ישראלי. הוא ידוע בעיקר בשל גילום דמותו של מאור עזרא בסדרת הדרמה \"השוטרים\".",
    "pageid": 2297451
  },
  {
    "title": "תל אביב-יפו",
    "extract": "תל אביב–יפו (בערבית: تل أَبيب-يافا), המוכרת לרוב כתל אביב, היא עיר במחוז תל אביב שבישראל, השוכנת במישור החוף הדרומי, המרכזית מבין ערי גוש דן והשנייה בגודל אוכלוסייתה בישראל. תל אביב חברה בארגון פורום ה-15. העיר שוכנת לחוף הים התיכון. בשטחה זורמים נחל הירקון ונחל איילון. היא גובלת ממערב בים התיכון; מדרום בערים בת ים וחולון ובבית הספר מקוה ישראל; ממזרח בערים רמת גן, גבעתיים, בני ברק ופתח תקווה; ומצפון בערים רמת השרון והרצליה. ראש עיריית תל אביב-יפו הנוכחי הוא רון חולדאי.\nתל אביב היא מטרופולין המהווה את מרכז הכלכלה, התרבות, התקשורת והאמנות של ישראל. שוכנים בה מרכזי המערכת הבנקאית של ישראל, הבורסה לניירות ערך, שגרירויות ונציגויות בין-לאומיות, מערכות העיתונים הגדולים בישראל, התיאטרון הלאומי, התזמורת הפילהרמונית, בית העצמאות (בו הוכרז על הקמת המדינה) ומרכזי תרבות ארציים נוספים. \"העיר הלבנה\" בתל אביב הוכרה בשנת 2003 כאתר מורשת עולמית.\nתל אביב-יפו מוגדרת כ\"עיר עולם בהתהוות\". העיר היא אחת הערים המתוירות בישראל, עם כמיליון וחצי תיירים זרים בשנה.\nלתל אביב תפקיד מרכזי בהוויה הישראלית. רבים מהאירועים ההיסטוריים והמחאתיים שעיצבו את זהותה ואופייה של המדינה מראשית דרכה ועד היום התרחשו בה.\nבעיר מתגוררים (נכון לשנת 2023) 476,126 תושבים, ומספר התושבים לקמ\"ר הוא 9,204 איש. באותה עת התגוררו במחוז תל אביב 1,460,300 איש, ואוכלוסיית המטרופולין מנתה מעל 3,918,800 נפש. בתל אביב פועלים (נכון לשנת 2015) למעלה מ-70 אלף בתי עסק המהווים 13 אחוז מכלל העסקים בישראל. בעיר בולטת תופעת היוממות הגדולה בישראל – כ־64% מהעובדים בתל אביב גרים מחוצה לה.\nעיר הנמל העתיקה יפו הייתה ראשיתה של העיר תל אביב-יפו. יפו נחשבת לאחת מערי הנמל העתיקות בעולם; היא נזכרת בתנ\"ך, לרבות בסיפור יונה בן אמיתי, ובמקורות קדומים אחרים, ובמשך דורות שימשה שער כניסה ימי לארץ ישראל. לבד מיפו התקיימו לאורך ההיסטוריה מספר ניכר של יישובים בשטחה של תל אביב. בראשית המאה ה־19 גדלה האוכלוסייה היהודית ביפו, וברבע האחרון של המאה ה-19 החלה התיישבות יחידים מחוץ לחומות יפו ולאחריה הקמת שכונות חדשות, כמו שכונות נווה צדק, מחנה יהודה, נווה שלום, יפה נוף וכרם התימנים מצפון ליפו.\nתל אביב זכתה לכינוי \"העיר העברית הראשונה\" מכיוון שהייתה המיזם היהודי הראשון לבניית עיר בארץ ישראל בתקופת שיבת ציון המודרנית. היה זה מיזם חדשני של ציבור מאורגן, שחלקו אנשי היישוב הישן וחלקו אנשי היישוב החדש בשיתוף עם מוסד ציוני בראשית דרכו – קרן קיימת לישראל. המטרה המוצהרת הייתה להקים עיר עברית לצד יפו הערבית, אך בתוך כארבעה עשורים צמחה תל אביב לכרך שהיה גדול פי כמה מיפו. רשויות המנדט הבריטי העניקו לתל אביב מעמד של עיר בינואר 1934. העיר תל אביב סימלה את התרבות העברית המתחדשת במולדת העם היהודי.\nב־1949, לאחר הקמת מדינת ישראל, אוחדו מוניציפלית שתי הערים ונוצרה עיריית תל אביב-יפו המנהלת את העיר המאוחדת, אף שבמובנים מסוימים עדיין נהוג להתייחס ליפו ולתל אביב כאל שתי ישות עירוניות נפרדות. בשנת 2009 חגגה העיר מאה שנה להיווסדה.",
    "pageid": 7779
  },
  {
    "title": "אברהם לינקולן",
    "extract": "אברהם לינקולן (באנגלית: Abraham Lincoln; ‏‏Ⓘ‏, נהגה: אֵיְבְּרֵהָם לִינְקְן; 12 בפברואר 1809 – 15 באפריל 1865) היה הנשיא ה-16 של ארצות הברית, ממרץ 1861 ועד הירצחו באפריל 1865. נחשב לאחד הנשיאים החשובים והמשפיעים ביותר בתולדות ארצות הברית. ביטל את העבדות בארצות הברית וחיזק את אחדותה במלחמת האזרחים האמריקאית.\nלינקולן נולד בעוני בקנטקי וגדל במערב הישן. הוא התמחה בעצמו והפך לעורך דין, חבר פרלמנט של מדינת אילינוי ונציג בסנאט. לאחר שהתרעם על חוק קנזס-נברסקה משנת 1854, שאישר את העבדות, הפך למנהיג המפלגה הרפובליקנית. הוא הגיע לקהל ארצי בעימותים בסנאט בשנת 1858 נגד נציג המפלגה הדמוקרטית סטיבן דאגלס לינקולן ניצח בבחירות לנשיאות בשנת 1860, והפך לנשיא הרפובליקני הראשון. ניצחונו הניע את רוב מדינות העבדות להתחיל להתנתק ולהקים את מדינות הקונפדרציה. חודש לאחר שלינקולן נכנס לנשיאות, כוחות הקונפדרציה תקפו את פורט סאמטר ופתחו את מלחמת האזרחים האמריקאית.\nכרפובליקני מתון, לינקולן נאלץ להתמודד עם דעות פוליטיות סותרות מצד סיעות שנויות במחלוקת במהלך מאמץ המלחמה. לינקולן פיקח מקרוב על האסטרטגיה והטקטיקות במאמץ המלחמתי, כולל בחירת גנרלים, ויישם מצור ימי על נמלי הדרום. ב-19 בנובמבר 1863, הוא נשא את נאום גטיסברג, שהפך לאחד הנאומים המפורסמים ביותר בהיסטוריה האמריקאית. הוא קידם את התיקון השלושה עשר לחוקת ארצות הברית, אשר ביטל בשנת 1865 את העבדות. לאחר שנבחר מחדש בשנת 1864, הוא ביקש לרפא את האומה מוכת המלחמה באמצעות שיקום.\nב-14 באפריל 1865, חמישה ימים לאחר כניעת הקונפדרציה, לינקולן השתתף בהצגה בתיאטרון פורד בוושינגטון הבירה, כאשר נורה למוות על ידי שחקן התיאטרון ג'ון וילקס בות', אוהד הקונפדרציה.  לינקולן זכור כגיבור לאומי בזכות מנהיגותו בתקופת המלחמה ובזכות מאמציו לשמר את האיחוד ולבטל את העבדות. הוא נחשב לעיתים קרובות כאחד כנשיאים הגדולים ביותר בהיסטוריה האמריקאית, אם לא הגדול ביותר.",
    "pageid": 11063
  },
  {
    "title": "אדם (זמר)",
    "extract": "חיים אדם כהן (1 במאי 1960 – 27 ביוני 2024), הידוע בשם הבמה אדם, היה זמר-יוצר ושחקן ישראלי. במרוצת השנים הוציא שבעה אלבומי אולפן, שני אוספים ושני אלבומי הופעה. הוא החל את דרכו כרקדן שליווה את הופעתו של יזהר כהן באירוויזיון 1985. בשנת 1987 הוציא לאור את אלבום הבכורה שלו \"סוד\". האלבום נבדל מן הפופ המקומי של התקופה בזכות סגנון שירתו הייחודי של אדם וקולו העמוק והמחוספס. האלבום נמכר בלמעלה מ-45,000 עותקים בחודשים הראשונים להפצתו, וכלי התקשורת בישראל גילו בזמר התעניינות רבה. אדם זכה בתואר \"זמר השנה\" של רשת ג' באותה שנה וב-1988.\nבשנת 1991 הוא השתתף לראשונה בקדם-אירוויזיון עם השיר \"יחד נעמוד\", שכתב אורי סלע על פי לחן של הנרי ברטר. הוא הגיע למקום השני, אחרי אורנה ומשה דץ ושירם \"כאן\". לאחר שנתיים ניסה את מזלו פעם נוספת עם השיר \"עד\", שכתבו והפיקו אהוד מנור וקובי אשרת. \"עד\" הגיע למקום השלישי, אחרי \"ריח וצבע\" של דורון מזר ו\"שירו\" של להקת שירו ושרהל'ה שרון.\nבשנת 1999 פורסם אלבומו החמישי \"סוד האחד\". יצירה זו הייתה שונה מאוד מקודמותיה: את מקומם של שירי פופ-דאנס, שהפכו ללהיטי מועדונים, תפסו שירים מספר הזוהר ומתורת הקבלה. האלבום לא זכה להצלחה וסימן את תחילת ההפסקה הארוכה שלקח אדם מעולם המוזיקה. אלבומו השישי \"רגעים קטנים\" יצא לאור לאחר 11 שנים. ארבע שנים אחר כך פורסם אלבום ההופעה הראשון שלו, \"LIVE זאפה – הלהיטים הגדולים\". בשנת 2019 הוציא אדם את אלבום האולפן האחרון \"גאולה\". שנה לפני מותו הועלה לשירותי הזרמת המוזיקה אלבום הופעה נוסף בשם \"לייב בגריי 2023\".",
    "pageid": 107997
  },
  {
    "title": "אדם אדלמן",
    "extract": "אדם אדלמן (באנגלית: Adam (AJ) Edelman; נולד ב-14 במרץ 1991) הוא ספורטאי אולימפי ישראלי ממוצא אמריקאי המייצג את ישראל בענף מזחלות בובסלי וסקלטון.",
    "pageid": 1556627
  },
  {
    "title": "איחוד האמירויות הערביות",
    "extract": "אִחוּד הָאֵמִירוּיוֹת הָעַרְבִיּוֹת או הָאֵמִירוּיוֹת הָעַרְבִיּוֹת הַמְאֻחָדוֹת (בערבית: الإمارات العربية المتحدة, בליטון: (ער') al-ʾImārāt al-ʿArabiyya al-Muttaḥida, בתעתיק: אל-אִמַארַ֫את אל-עַרַבִּ֫יַּה אל-מֻתַּ֫חִדַה), בעברית גם: איחוד האמירויות או האמירויות המאוחדות ולעיתים רק האמירויות (בערבית: الإمارات), ידועה גם בראשי התיבות UAE של שמה באנגלית: United Arab Emirates), היא פדרציה ומדינת מדבר הנמצאת בצפון-מזרח חצי האי ערב (דרום מערב אסיה) שבמפרץ הפרסי וגובלת בשתי מדינות ערביות: עומאן וערב הסעודית.\nהאסלאם היא הדת הרשמית והערבית היא השפה הרשמית. המדינה חברה בארגון לשיתוף פעולה אסלאמי. מאגרי הנפט והגז הטבעי של איחוד האמירויות הערביות הם השישי והשביעי בגודלם בעולם, בהתאמה.\nהמדינה קיבלה עצמאות מהממלכה המאוחדת ומחוף שביתת הנשק ב-1971.\nאיחוד האמירויות הערביות היא פדרציה הכוללת שבע אמירויות מונרכיות: דובאי, אבו דאבי, עג'מאן, פוג'יירה, ראס אל-ח'ימה, שארג'ה ואום אל-קיוין.",
    "pageid": 23084
  },
  {
    "title": "אלבניה",
    "extract": "רפּוּבְּלִיקַת אַלְבַּנְיָה (באלבנית: Republika e Shqipërisë, [ɾɛpuˈblika ɛ ʃcipəˈɾisə]) ובקיצור אַלְבַּנְיָה (באלבנית: Shqipëri/Shqipëria; באלבנית גגית (אלב'): Shqipni/Shqipnia/Shqypni/Shqypnia) היא מדינה בדרום-מזרח אירופה. אלבניה גובלת במדינות מונטנגרו בצפון, קוסובו בצפון-מזרח, מקדוניה הצפונית במזרח, יוון בדרום, וחוף הים האדריאטי במערב. רוב אזרחי אלבניה הם מוסלמים-סונים, ומיעוטם הם נוצרים-רומים-קתולים או נוצרים-אורתודוקסים-מזרחיים. אלבניה היא גם חברה בארגון לשיתוף פעולה אסלאמי. אלבניה היא מולדת העם האלבני. עיר בירתה היא טירנה. בשנת 2009 הצטרפה אלבניה לברית נאט\"ו.",
    "pageid": 12612
  },
  {
    "title": "אסון אולמי ורסאי",
    "extract": "אסון אולמי ורסאי (מכונה בקיצור: אסון ורסאי) היה אירוע שהתרחש בליל 24 במאי 2001 (ג' בסיוון תשס\"א) באולמי האירועים \"ורסאי\" באזור התעשייה תלפיות בירושלים, בעיצומה של חתונת בני הזוג אסף וקרן דרור, סמוך לשעה 22:43 בלילה. בעת הריקודים, קרס לפתע חלק גדול מרצפת הרחבה שבקומה השלישית, ומאות אורחים כולל החתן והכלה נפלו שלוש קומות. 23 מאורחי החתונה נפלו אל מותם וכ־380 אורחים נוספים נפצעו. בעוד שהחתן לא נפגע באסון, הכלה עצמה נפצעה ושברה את האגן.\n\nאת החילוץ ואת הפינוי לאחר האירוע ניהל פיקוד העורף, בשיתוף עם כבאות והצלה ומשטרת ישראל. הצעות למתן עזרה ניתנו על ידי מדינות שונות בעולם, אך בסופו של דבר הן נדחו. \n\nהאסון הכה בתדהמה את הציבור בישראל, משום שהיה מן החמורים שבאסונות הבנייה בתולדות המדינה, בגלל כמות הנפגעים הרבה וכן משום שתועד במצלמת וידאו ושודר לאחר מכן ברשתות טלוויזיה בישראל ובעולם.\nבעקבות האסון חוקקה הכנסת את חוק סיוע לנפגעי קריסת הרצפה באולמי ורסאי, התשס\"ב–2002, שקבע כי תוקם ועדה מיוחדת בענייני הטיפול בנפגעי האסון ובפיצויים. בראש הוועדה עמד השופט אפרים לרון. כמו כן הוקמה ועדת חקירה ממלכתית בראשות השופט בדימוס ורדימוס זיילר, שתכליתה הייתה לדון בעניין בטיחות מבנים ומקומות המשמשים ציבור.\nבעקבות האסון בני הזוג עזבו את הארץ ועברו להתגורר בארצות הברית.",
    "pageid": 103424
  },
  {
    "title": "אצטדיון בראל",
    "extract": "אצטדיון בראל הוא אצטדיון כדורגל הממוקם בנוף הגליל, אשר הוקם בשנת 1965 ומשמש כמגרשה הביתי של קבוצת הכדורגל הפועל נוף הגליל. האצטדיון מכיל 5,200 מקומות ישיבה הנפרשים על פני שלושה יציעים.\nהאצטדיון נוסד בשם אצטדיון גרין. בדצמבר 2025 שם האצטדיון שונה לאצטדיון בראל, למשך שש שנים, כשם חברת נותנת החסות \"קבוצת הנדל\"ן בראל\".",
    "pageid": 717275
  },
  {
    "title": "אשת חיל",
    "extract": "אֵשֶׁת חַיִל הוא שיר הלל לאישה, החותם את ספר משלי. השיר מתאר ומשבח את האישה האידיאלית, וכתוב באקרוסטיכון אלפביתי. פרשנויות שונות ניתנו לגבי מושא השיר, החל מאשה מסוימת לא־נודעת, דרך נשים שונות במקרא, עבור בדמות האישה האידיאלית וכלה באלגוריה לתורה לנפש האדם, או לשבת המלכה.\nהחל מהמאה ה־16 נתקבל המנהג לשיר שיר זה בליל שבת. השיר מושר אחרי אמירת הפיוט \"שלום עליכם\", ולפני קידוש סעודת ליל שבת ברוב תפוצות ישראל.",
    "pageid": 377257
  },
  {
    "title": "אתגר קרת",
    "extract": "אֶתְגָּר קֶרֶת (נולד ב-20 באוגוסט 1967) הוא סופר, מחזאי, תסריטאי, במאי, קומיקסאי, פזמונאי ושחקן קולנוע ישראלי. חתן פרס אקו\"ם למפעל חיים וזוכה פרס ספיר. פרופסור חבר במחלקה לספרות עברית באוניברסיטת בן-גוריון בנגב וראש המחלקה של תוכנית MFA בכתיבה יוצרת ב-Jewish Theological Seminary בניו-יורק. בסוף 2025 הוכתר הניוזלטר השבועי שלו [באנגלית] בעשיריה הפותחת של סופרי הFICTION בפלטפורמת Substack.",
    "pageid": 21867
  },
  {
    "title": "בונז",
    "extract": "בּוֹנְז (באנגלית: Bones; בעברית: עצמות) היא סדרת דרמה המשכית משטרתית אמריקאית בכיכובם של אמילי דשנל ודייוויד בוריאנז, שעלתה לשידור ברשת FOX ב-13 בספטמבר 2005 וירדה משידור ב-28 במרץ 2017 לאחר 12 עונות. הסדרה מבוססת על חייה של אנתרופולוגית משפטית קתי רייקס, סופרת ובעצמה מפיקה בתוכנית. שם הדמות הראשית בסדרה, טמפרנס ברנן, נקראת על שם הדמות הראשית מסדרת ספרי ספרות בלשית של רייקס. בהתאם, ברנן היא סופרת של סדרת ספרי מתח מצליחה אשר עוסקת בחייה של אנתרפולוגית משפטית בשם קתי רייקס. הסדרה שודרה בארץ בערוץ סטאר וורלד עד 2009. החל מ-2010 שודרה בערוץ HOT Zone.",
    "pageid": 360945
  },
  {
    "title": "ביל קלינטון",
    "extract": "ויליאם ג'פרסון \"ביל\" קלינטון (באנגלית: William Jefferson \"Bill\" Clinton; נולד ב-19 באוגוסט 1946) הוא פוליטיקאי אמריקאי שכיהן כנשיאה ה-42 של ארצות הברית.\nקלינטון, שכיהן קודם לכן כמושל ארקנסו, כיהן כנשיא למשך שתי קדנציות בין השנים 1993–2001. כחבר המפלגה הדמוקרטית, נמנה אידאולוגית עם \"הדמוקרטים החדשים\" , ותוכניות רבות שלו זוהו עם המרכז הפוליטי ועם דרך הממשל הפילוסופית הדרך השלישית. קלינטון נבחר ב-1992, בהביסו את הנשיא המכהן ג'ורג' בוש האב. בעת בחירתו בגיל 46, היה לנשיא השלישי הצעיר בהיסטוריה והראשון שנולד בדור הבייבי בום. ארבע שנים לאחר מכן היה קלינטון לדמוקרט הראשון שנבחר לשתי כהונות מאז פרנקלין דלאנו רוזוולט. קלינטון נודע, בין היתר, בסגנון הפופוליסטי בו ניהל את מערכות הבחירות.\nתקופת נשיאותו של קלינטון עמדה בסימן של צמיחה כלכלית מואצת לצד היותה של ארצות הברית המעצמה העולמית היחידה עקב התמוטטות ברית המועצות וסיומה של המלחמה הקרה. בשונה מקודמו, קלינטון פעל לערב כוחות אמריקאים במלחמות יוגוסלביה, מאמץ שבא לידי ביטוי בתיווך האמריקאי בהסכם דייטון ובפעולה צבאית במסגרת מבצע כוח מאוחד. קלינטון נמנע ממדיניות רגולטורית ונתן יד חופשית לכלכלת לסה פר. במהלך כהונתו התפתחה בועת הדוט-קום אשר התפוצצה לקראת סיום כהונתו. לאורך נשיאותו מדד המניות עלה ב-15.2% בממוצע בכל שנה, שני רק לנשיאותו של קלווין קולידג'. בתחילת כהונתו שאף לקדם סדרת חקיקות שאפתניות, מתוכן הוא הצליח להעביר את חקיקת אכיפת החוק הגדולה ביותר בהיסטוריה, אך כשל בניסיונו לקדם רפורמת בריאות לאומית. לאחר שהרפובליקנים השיגו רוב בשני בתי הקונגרס בבחירות אמצע הקדנציה של 1994, התקרב קלינטון למרכז הפוליטי, ונמנע מקידום חקיקות מרחיקות לכת לכל אורך כהונתו.\nשמו הטוב של קלינטון נפגע בעקבות פרשת מוניקה לווינסקי, שערוריית ניאוף של קלינטון שבמהלך פרסומה העיד עדות שקר בשבועה ובעקבותיה עמד בפני ניסיון הדחה כושל. קלינטון הוא אחד משלושה נשיאים אמריקאים שהועמדו להליך הדחה, לצד אנדרו ג'ונסון ודונלד טראמפ.\nקלינטון סיים את תפקידו עם שיעורי התמיכה הגבוהים ביותר לנשיא בשלב זה בכהונתו מאז מלחמת העולם השנייה, ודורג גבוה בשיעורי תמיכה ציבוריים בין נשיאי ארצות הברית. קלינטון הרבה בניסיונות לתווך בסכסוך הישראלי-ערבי ובסכסוך הישראלי-פלסטיני, דבר שבא לידי ביטוי בהסכמי אוסלו, הסכם השלום בין ישראל לירדן, הסכם ואי, הסכם שארם, ועידת שפרדסטאון, ועידת קמפ דייוויד ומתווה קלינטון.",
    "pageid": 1945
  },
  {
    "title": "בית\"ר ירושלים",
    "extract": "בית\"ר ירושלים הוא מועדון כדורגל ישראלי מירושלים, המשתייך לאגודת הספורט בית\"ר. קבוצת הכדורגל הבכירה של המועדון משחקת בליגת העל – ליגת הכדורגל הבכירה בישראל. המועדון הוקם ב-1936 והחל משנות השבעים נחשב לאחד המועדונים הבכירים והאהודים ביותר בכדורגל הישראלי. המועדון חבר שותף בארגון המועדונים האירופיים.\nבמשחקי הקבוצה השחקנים נוהגים ללבוש תלבושת צהובה-שחורה. אצטדיונהּ הביתי של הקבוצה, החל משנת 1991, הוא אצטדיון טדי, הממוקם בשכונת מלחה שבירושלים ויש בו 31,733 מקומות ישיבה. לפני כן, בשנותיה המוקדמות, משחקיה הביתיים של הקבוצה התקיימו באצטדיון ימק\"א.\nבית\"ר זכתה בשש אליפויות ישראל, שמונה גביעי מדינה, ארבעה זכיות בגביע הטוטו ושתי זכיות בתואר אלוף האלופים. בית\"ר ירושלים היא הקבוצה הראשונה בתולדות הכדורגל הישראלי ששיחקה במפעל במסגרת אירופאית, במשותף עם הפועל באר שבע, כאשר השתתפה בגביע האינטרטוטו בעונת 1976/1977.\nהחל משנת 2022 נמצא המועדון בבעלות איש העסקים ברק אברמוב.",
    "pageid": 48329
  },
  {
    "title": "בני יהודה תל אביב",
    "extract": "בני יהודה תל אביב הוא מועדון כדורגל ישראלי מהעיר תל אביב-יפו שהוקם בשנת 1935 בדרום תל אביב וממוקם בשכונת התקווה. המועדון משחק כיום בליגה הלאומית. צבעי הקבוצה הם כתום-שחור ואצטדיונה הביתי הוא אצטדיון שכונת התקווה. הקבוצה זכתה באליפות אחת בעונת 1989/1990, ארבע פעמים בגביע המדינה (1968, 1981, 2017 ו-2019) ופעמיים בגביע הטוטו (1992 ו-1997). וגביע הטוטו ללאומית (2025/2026).",
    "pageid": 34847
  },
  {
    "title": "ברוס לי",
    "extract": "ברוס לי (באנגלית: Bruce Lee‏; 27 בנובמבר 1940 – 20 ביולי 1973) או בשמו הקנטונזי לי ג'וּן פאן (סינית: 李振藩, יוטפנג: Lei5 Zan3 Faan4), היה אומן לחימה ושחקן קולנוע אמריקאי נודע ממוצא סיני. נחשב עד היום לאחד מגדולי שחקני הקונג פו בכל הזמנים.\nהפקות הסרטים בהשתתפותו, בהוליווד ובהונג קונג, הפכו את אמנויות הלחימה הסיניות המסורתיות לפופולריות מאוד בשנות השבעים של המאה העשרים. ברוס לי לא היה היחיד שעסק בהפקת סדרות וסרטים חדשניים הקשורים באמנויות לחימה באותה העת, אך מפני שסרטיו היו נגישים ומותאמים לקהל המערבי, סרטיו זכו לתפוצה ולפופולריות רבה הרבה יותר מאחרים, והשפעתו התרבותית הייתה נרחבת הרבה יותר. סגנון הסרטים והכיוון שאליו פנו נתנו את הטון לאופיים של סרטי אמנויות לחימה רבים שבאו אחריהם.",
    "pageid": 639418
  },
  {
    "title": "ג'ארד פיירסטון",
    "extract": "ג'ארד פיירסטון (באנגלית: Jared Firestone; נולד ב-30 במרץ 1990) הוא גולש מזחלות ישראלי ממוצא אמריקאי המייצג את ישראל בענף מזחלות סקלטון. עתיד לייצג את ישראל באולימפיאדת מילאנו – קורטינה ד'אמפצו (2026).\n\n",
    "pageid": 2512926
  },
  {
    "title": "גוראנים",
    "extract": "הגוראנים (בסרבו-קרואטית: Горанци, באלבנית: Goranët) הם קבוצה אתנית סלאבית-דרומית שמרבית אנשיה חיים באזור ההררי גורה (Gora) שבמשולש הגבולות של קוסובו, אלבניה ומקדוניה הצפונית. בני הקבוצה מגדירים את עצמם לעיתים גם כ-Našinci (\"אנשי-שלנו\"), ומדברים ניב סלאבי מקומי הקרוי גוראני או נאשינסקי, המשתייך למרחב הדיאלקטים הטורלאקיים.\nהגוראנים הם ברובם מוסלמים סונים, וחלק מהקהילה משתייכת למסדרים סופיים הפעילים באזור. זהותם האתנית של הגוראנים שימשה לאורך השנים נושא למחלוקת בין מדינות האזור, הן בשל השפה הייחודית שלהם והן בשל מיקומם באזור רגיש מבחינה פוליטית.",
    "pageid": 2492952
  },
  {
    "title": "דיפאק צ'ופרה",
    "extract": "דיפאק צ'ופרה (באנגלית: Deepak Chopra; בהינדי दीपक चोपड़ा; נולד ב-22 באוקטובר 1946) הוא רופא, מרפא אלטרנטיבי, סופר, ונואם בתחום הניו אייג' ממוצא הודי המתגורר בארצות-הברית. כתב ספרים רבים העוסקים בדרכים להגביר את אושרו של אדם, בעיקר בהשפעת תפיסות בודהיסטיות, וכן כתב על הקשר הרוחני בין הגוף לנפש.\nעל פי גישתו של צ'ופרה, תהליכים נפשיים הם בעלי השפעה רבה על בריאות הגוף. גישתו שואלת מונחים מתוך הרפואה המדעית ומשלבת אותם ברפואה אלטרנטיבית המבוססת בעיקרה על פילוסופיות של המזרח הרחוק. לשיטתו, חוסר שקט ולחץ נפשי הם בעלי השפעה רבה על בריאותו של האדם, ובעזרת פעילות גופנית, מדיטציה, ושינוי תפיסת החיים יכול האדם להגיע לבריאות טובה יותר ואף לעכב תהליכי הזדקנות.\nבשנת 1999 בחר בו המגזין טיים לאחד ממאה הגיבורים החשובים של המאה ה-20. כיום, צ'ופרה הוא בעל מספר ספרים רבי-מכר ברחבי העולם. כמו כן, לצ'ופרה קו מוצרי בריאות משלימים אלטרנטיביים, והוא נוהג להעביר הרצאות וסדנאות.",
    "pageid": 1185206
  },
  {
    "title": "דרגות משטרת ישראל",
    "extract": "משטרת ישראל היא ארגון היררכי בעל סולם דרגות ופיקוד. כל מתגייס חדש מתחיל את שירותו בדרגה מסוימת ומטפס בסולם הדרגות בהתאם לכישוריו ובהתאם לקורסים וההכשרות שעבר.\nדרגות משמר הגבול, שהוא חיל בתוך משטרת ישראל, זהות לאלה של המשטרה. עם זאת, ניתן להבחין ביניהן לפי צבע הרקע של הדרגה, התואם להבדל בצבעי מדיהם.",
    "pageid": 453027
  },
  {
    "title": "האי (סדרת טלוויזיה)",
    "extract": "האי היא סדרת דרמה ומדע בדיוני ישראלית לילדים ונוער, אשר שודרה בערוץ הילדים החל מ-28 באוקטובר 2007 ועד לסיומה ב-1 במרץ 2010 בחברת HOT. הסדרה מציגה את סיפורם של חבורת ילדים שייעודם הוא להציל את העולם מאסטרואיד שאמור לפגוע בכדור הארץ ב-9 בספטמבר 2009. את הסדרה יצר וכתב גיורא חמיצר והיא בוימה על ידי עופר ויצמן.\nשיר הנושא של הסדרה, \"כאילו אין מחר\", נכתב על ידי גיורא חמיצר, הולחן על ידי דני רייכנטל ובוצע על ידי השחקנית והזמרת דנה ברגר (משחקת בסדרה בתפקיד סילביה).\nהסדרה הופקה בעלות של כ-150 אלף שקל לפרק בממוצע, והיא אחת מסדרות הילדים שהופקו בעלות הגבוהה ביותר בישראל. היא זכתה בפרס האקדמיה לטלוויזיה בקטגוריית תוכנית לילדים ונוער הטובה ביותר לשנת 2008. כוכב הסדרה יון תומרקין זכה בפרס שחקן השנה בטקס נבחרי ערוץ הילדים על תפקידו בסדרה שלוש פעמים.\n\n",
    "pageid": 439627
  },
  {
    "title": "הבחירות לנשיאות ארצות הברית 1992",
    "extract": "הבחירות לנשיאות ארצות הברית ב-1992 נערכו ב-3 בנובמבר 1992. בבחירות התמודדו שלושה מועמדים מרכזיים: הנשיא הרפובליקני המכהן, ג'ורג' הרברט ווקר בוש, מושל ארקנסו הדמוקרטי ביל קלינטון, ואיש העסקים העצמאי מטקסס, רוס פרו.\nבוש איבד תומכים שמרנים רבים עקב הפרת התחייבותו מנאומו המפורסם \"קיראו את שפתיי: לא יהיו מיסים חדשים!\", שהתקיים במסגרת קמפיין הנשיאות שלו בשנת 1988, שבו הבטיח שלא להעלות את המיסים בארצות הברית. הכלכלה הייתה במיתון, וכוחו הגדול של בוש, מדיניות החוץ, נעשה חשוב פחות לאחר פירוק ברית המועצות ותבוסת עיראק במלחמת המפרץ.\nקלינטון זכה בריבוי קולות המצביעים, ובניצחון גדול בחבר האלקטורים. הניצחון היה הניצחון הדמוקרטי הראשון מאז 1980, ובו המפלגה הדמוקרטית הצליחה לזכות שוב בצפון מזרח המדינה ובאזור הימות הגדולות, אולם זכתה רק ב-4 מדינות בדרום המדינה, ממנו הגיע קלינטון.",
    "pageid": 973913
  },
  {
    "title": "החטופים במלחמת חרבות ברזל",
    "extract": "החטופים ברצועת עזה במלחמת חרבות ברזל היו 251 אזרחים וחיילים, ישראלים ותושבים זרים, שנחטפו במהלך טבח שבעה באוקטובר שביצע ארגון הטרור חמאס, לצד פלגי טרור נוספים מרצועת עזה, ב-7 באוקטובר 2023. המתקפה החלה כאשר אלפי מחבלים פלסטינים פלשו לישראל מרצועת עזה, ותקפו יישובים רבים במערב הנגב, כמו גם אלפי משתתפים בפסטיבל המוזיקה \"נובה\", וחטפו 251 אנשים וגופות אל שטח הרצועה. רוב החטופים היו אזרחים, לרבות נשים, ילדים וקשישים, וכן עשרות עובדים זרים, ומיעוטם היו חיילי צה\"ל שנחטפו מבסיסים סמוכים לגבול. בנוסף לחטופים ממתקפת הפתע, החזיק חמאס מזה שנים בארבעה ישראלים נוספים: האזרחים אברה מנגיסטו והישאם א-סייד, וגופות החיילים הדר גולדין ואורון שאול שנחטפו במבצע צוק איתן ב-2014. בסך הכול, לאחר המתקפה החזיק חמאס ב-255 חטופים, חיים ומתים.\nבנובמבר 2023 הושג הסכם הפסקת אש שכלל שחרור 80 נשים וילדים ישראלים תמורת אסירים ביטחוניים פלסטינים, ובמקביל שוחררו 24 עובדים זרים. בינואר 2025 נחתמה עסקת שחרור שנייה, שבמסגרתה שוחררו 25 חטופים חיים, לרבות אברה מנגיסטו והישאם א-סייד, ו-5 עובדים זרים, והושבו גופותיהם של 8 חטופים; במקביל חולצה גופתו של אורון שאול בידי צה\"ל ושב\"כ. עד ספטמבר 2025 חולצו על ידי צה\"ל 8 חטופים חיים ו-50 גופות. במהלך המלחמה בוצעו גם שחרורים נקודתיים: החייל עידן אלכסנדר שוחרר כמחווה לארצות הברית, האזרח רוני קריבוי כמחווה לרוסיה, ו-4 חטופות שוחררו מטעמים הומניטריים. באוקטובר 2025 החל יישום עסקת שחרור שלישית שבה התחייב חמאס להשיב את כל החטופים והגופות שברשותו. בשלבים הראשונים הושבו 20 החטופים החיים שנותרו בשבי, ועד דצמבר הושבו 27 גופות, בהן גופתו של הדר גולדין, שנחטפה בצוק איתן. ב-26 בינואר 2026 אותרה והושבה גופתו של החטוף האחרון, רס\"ל רן גואילי, במבצע צה\"לי.\nמתוך 251 החטופים מאירועי שבעה באוקטובר, 166 שוחררו בחיים, והושבו גופותיהם של 85 חללים. מבין החללים, 44 נחטפו כגופות, ו-41 נחטפו בחיים ונהרגו או נרצחו במהלך השבי.",
    "pageid": 2267673
  },
  {
    "title": "היפופוטם",
    "extract": "הִיפּוֹפּוֹטָם מָצוּי (שם מדעי: Hippopotamus amphibius), ובשמו התקני בעברית: בְּהֵמוֹת (נקרא גם סוּס הַיְּאוֹר – מיוונית היפוס (ιππος) – סוס, פוטאמוס (πόταμος) – נהר), הוא יונק אפריקני אוכל-צמחים גדול, הוא היונק היבשתי השלישי בגודלו בעולם אחרי הפיל והקרנף. היפופוטם הוא אחד משני מינים החיים במשפחת ההיפופוטמיים (לצד היפופוטם ננסי), והמין היחיד הקיים בימינו מסוגו (בעבר היו בסוג היפופוטם מינים נוספים שחלקם היו קטנים יותר). זהו יונק מימי למחצה, החי בנהרות ובאגמים באפריקה שמדרום לסהרה, לרוב בקבוצות גדולות המונות עד 40 פרטים. במהלך היום הוא נוהג לקרר את גופו באמצעות שהייה במים או בבוץ, ובשעות בין הערביים הוא מגיח מן המים על מנת ללחך עשב. הרבייה וההמלטה עצמה מתרחשות במים, כאשר הזכרים הטריטוריאליים משתלטים על רצועת נהר. בניגוד לאופי פעילותם המימית, פעילותם היבשתית מתאפיינת בהתבודדות ובסובלנות כלפי היפופוטמים אחרים (הם אינם מחזיקים בטריטוריות על היבשה).\nעל אף הדמיון החיצוני הקיים בינם לבין חזירים ומכפילי פרסה אחרים, היצורים החיים הקרובים ביותר להיפופוטמים הם הלווייתנאים, כלומר לווייתנים, דולפינים ופוקנות. אביהם המשותף של שתי הקבוצות התפצל מסדרת מכפילי הפרסה לפני כ-60 מיליון שנה. המאובנים הקדומים ביותר של היפופוטמים התגלו באפריקה, והם שייכים לאב הקדמון קניהפוטם (Kenyapotamus) שחי לפני כ-12 מיליון שנה.\nקל לזהות את ההיפופוטם בשל גופו הגדול דמוי החבית, פיו הגדול ושיניו הגדולות, גופו חסר-השיער ורגליו הקצרות והשמנות. הוא דומה בגודלו לקרנף רחב-שפה, ורק הפילים גדולים ממנו. למרות מראהו המגושם, מסוגל ההיפופוטם להשיג אדם בריצה בקלות יחסית. בריצה למרחקים קצרים הוא מסוגל להגיע למהירות של 40 קילומטרים בשעה, מהר יותר מאצן אולימפי. ההיפופוטם הוא מבעלי החיים המסוכנים והתוקפניים ביותר, ונחשב לאחד המסוכנים ביותר באפריקה. מספרם של ההיפופוטמים בטבע הוערך בשנת 2005 בכמות שבין 125,000 ל-150,000 פרטים, מהם כ-40 אלף בזמביה, ובין 20 ל-30 אלף בטנזניה. ושאר הפריטים מפוזרים ברחבי אפריקה שמדרום לסהרה. בנוסף להם קיימות כמויות גדולות של היפופוטמים החיים בשבי ברחבי העולם. הם נמצאים באיום מתמיד בשל הפגיעה בבתי הגידול שלהם, וכן מצד ציידים שצדים אותם באופן בלתי חוקי בשל בשרם, עורם וניביהם.",
    "pageid": 1497
  },
  {
    "title": "וודו דאדי",
    "extract": "יותם ג'ונתן רבינו (נולד ב-23 ביוני 2000), הידוע בשם הבמה \"וודו דאדי\", הוא זמר, ראפר, מוזיקאי, מפיק מוזיקלי ושחקן ישראלי.",
    "pageid": 2130781
  },
  {
    "title": "ופיק ספא",
    "extract": "ופיק ספא (בערבית: وفيق صفا, תעתיק מדויק: ופיק צפא; נולד ב-1960) הוא איש ביטחון לבנוני ובכיר לשעבר בארגון הטרור והמיליציה חזבאללה. היה מקורב למזכ\"ל הארגון חסן נסראללה, ונשוי לאחותו. הוא שימש כראש מנגנון ביטחון הפנים המרכזי ומפקד היחידה לקשרי חוץ, ולעיתים כונה \"שר הביטחון\" או \"שר הפנים\" של חזבאללה.\nבמסגרת תפקידו האחרון עד להתפטרותו בפברואר 2026, היה אחראי על ביטחון הפנים בארגון ועל הקישור והתיאום בין שירותי הביטחון הלבנונים לחזבאללה, וכן עסק מטעם הארגון בפרויקטים מיוחדים.",
    "pageid": 1843659
  },
  {
    "title": "חמי רודנר",
    "extract": "חיים (חֶמי) רוּדנר (נולד ב-28 באוקטובר 1964) הוא זמר-יוצר ומוזיקאי ישראלי.\nהתפרסם בתחילת הקריירה כסולנה של להקת הרוק \"איפה הילד?\", ומאוחר יותר פתח גם בקריירת סולו.",
    "pageid": 53091
  },
  {
    "title": "ט\"ו בשבט (מועד)",
    "extract": "ט\"וּ בשבט או ראש השנה לאילן או ראש השנה לאילנות הוא ראש השנה היהודי למניין שנות פירות האילן בארץ ישראל. למניין זה חשיבות רבה למצוות התלויות בארץ המצריכות הבחנה בין פירות השנה החדשה לפירות השנה שקדמה לה. מועד זה נקבע על ידי חז\"ל בחמישה עשר בחודש שבט, בין היתר מכיוון שלטענתם מתאריך זה כבר ניתן לומר שירדו גשמים רבים בארץ ישראל, ולכן יש להתייחס אל הפירות החונטים מכאן ואילך כגדלים מכוח גשמי השנה החדשה.\nנהוג להרבות ביום זה באכילת פירות העץ, במיוחד מפירות העצים שנשתבחה בהם הארץ, ויש הנוהגים לערוך בו \"סדר ט\"ו בשבט\" (על פי נוסח \"תיקון פרי עץ הדר\", נוסחים מודרניים או מסורות קהילתיות אחרות). מאחר שמרבית מאפייניו ההלכתיים של החג ייחודיים לארץ ישראל, הם באו לידי ביטוי בקהילות ישראל בגולה ברמז וסימן בלבד. יש שנהגו לאכול פירות שגדלו בגולה המזכירים את פירות הארץ ולכוון לפירות ארץ ישראל, ויש שנהגו לאכול מפירות שהובאו משומרים מהארץ כגון בצורת פירות יבשים.\nבשל מרכזיותו של התאריך בהקשר לחיבת הארץ וקדושתה, זכה יום זה למשמעויות רבות לאורך השנים. בתקופת העליות שלפני קום המדינה ראו בט\"ו בשבט חגיגה בסימן התעוררות האומה לתחיית היישוב בארץ ישראל. בתקופה זו התחדש מנהג נטיעת העצים בט\"ו בשבט, שהפך לסמל העיקרי של המועד בתרבות הציונית. במאה ה-21 רבים בחברה הישראלית נוהגים לציין את ט\"ו בשבט כמעין חג טבע ומרבים לעסוק בו באיכות הסביבה.",
    "pageid": 6955
  },
  {
    "title": "טל ברקוביץ'",
    "extract": "טל ברקוביץ' (27 באוגוסט 1984 – 29 בינואר 2026) הייתה שחקנית ודוגמנית ישראלית, בעלת קריירה בין-לאומית.\n\n",
    "pageid": 1093587
  },
  {
    "title": "יאפא",
    "extract": "יאפא היא סדרת דרמת מתח ישראלית שנוצרה על ידי ליאורה קמינצקי, שגם ביימה אותה ביחד עם מיכאל מאיר. הסדרה מגוללת את סיפורו של אמיר, שוטר קהילתי ביפו, החוקר ירי בנערה יהודייה, חושף רומן מעורב, ומסתבך עם משפחות הפשע בעיר. הסדרה משודרת החל ב-21 בדצמבר 2025 בכאן 11.",
    "pageid": 2504726
  },
  {
    "title": "יהונתן אדירי",
    "extract": "יהונתן אדירי (נולד ב-12 בפברואר 1982) הוא יזם היי־טק ישראלי ויזם ציבורי, המשלב בין שירות ציבורי (יועץ מדיני וטכנולוגי לנשיא המדינה שמעון פרס) ויזמות טכנולוגית בתחום הבינה המלאכותית ששינתה את עולם הרפואה. הוא מייסד חברת \"הלת'י - Healthy.io\" , חברה לשירותי בריאות המציעה בדיקות קליניות ושירותים מרחוק המופעלים על ידי טכנולוגיית טלפון חכם. בשנת 2024, ייסד את תנועת \"עלינו – הנכדים המייסדים\", השואפת להניע שיח ציבורי חדש בישראל במטרה להביא לשינוי בנושאים של חברה ומדינה.",
    "pageid": 2445487
  },
  {
    "title": "יועז הנדל",
    "extract": "יועז הנדל (נולד ב-22 במאי 1975, י\"ב בסיוון ה'תשל\"ה) הוא יו\"ר מפלגת המילואימניקים, כיהן כשר התקשורת וכחבר הכנסת. הנדל משרת במילואים בתפקיד מג\"ד \"בארי\", הגדוד אותו הקים במהלך מלחמת חרבות ברזל. הוא יזם ושותף בקרן השקעות בתחום הדיפנס טק, דוקטור להיסטוריה, ובעבר שימש מרצה במחלקה למדע המדינה באוניברסיטת בר-אילן. לפני כניסתו לפוליטיקה היה איש מערכת הביטחון, פובליציסט, מגיש רדיו וטלוויזיה וראש המכון לאסטרטגיה ציונית.",
    "pageid": 795395
  },
  {
    "title": "יורוליג",
    "extract": "יורוליג (באנגלית: EuroLeague), היא ליגת כדורסל אירופית פרטית לקבוצות הבכירות ביותר ביבשת. משנת 2001, היורוליג מנוהל ומאורגן על ידי חברת יורוליג בסקטבול. נחשבת לליגה השנייה בטיבה בעולם, אחרי ליגת ה-NBA.\nבשנת 2001, היורוליג החליפה את המפעל פיב\"א יורוליג (בעבר גביע אירופה לאלופות, או פשוט גביע אירופה, ובשנותיו האחרונות נקרא סופרליג), אשר היה מנוהל על ידי פיב\"א משנת 1958.\n21 מועדונים שונים זכו ביורוליג, 14 מהם זכו בתואר יותר מפעם אחת. המועדון המצליח ביותר במפעל הוא ריאל מדריד, עם אחת עשרה זכיות.",
    "pageid": 11058
  },
  {
    "title": "יערה פלציג",
    "extract": "יערה פֶּלציג (נולדה ב-28 באוגוסט 1988) היא שחקנית תיאטרון, טלוויזיה וקולנוע ישראלית.",
    "pageid": 985689
  },
  {
    "title": "ירושלים",
    "extract": "יְרוּשָׁלַיִם (‏‏Ⓘ‏; בערבית: ‏‏Ⓘ‏, נהגה אל־קֻדְס [משמעות מילולית: הקדושה או מקום הקודש]; או לחלופין أُورُشَلِيم, אוּרֻשַׁלִים) היא בירתה של מדינת ישראל, והעיר הגדולה ביותר בה. היא שוכנת בהרי יהודה, על קו פרשת המים הארצי של ארץ ישראל, בין הים התיכון וים המלח, ברום ממוצע של 820 מטר מעל פני הים. בירושלים שוכנים על פי חוק מוסדות הממשל של ישראל: הכנסת, בית המשפט העליון, משכן הנשיא, בית ראש הממשלה, המטה הארצי של המשטרה ורוב משרדי הממשלה. נכון לסוף מאי 2024, מתגוררים בה כמיליון תושבים.\nהעיר מקודשת לשלוש הדתות האברהמיות: היהדות, הנצרות והאסלאם. היא הייתה המרכז הדתי והמדיני של חיי העם היהודי בימי קדם: בה שכן בית המקדש, והיא הייתה בירת ממלכת יהודה תחת בית דוד ושוב בימי בית חשמונאי ובית הורדוס. העיר שימשה מושא כמיהתו וכיסופיו של העם היהודי בגלות, והיא מוזכרת בהבלטה בסידור התפילה היהודי, בתפילות הנאמרות מדי יום, כמו תפילת שמונה עשרה וברכת המזון. משום חשיבותה הדתית לשלוש הדתות המונותאיסטיות הייתה לאורך הדורות מוקד למאבקים ולסכסוכים.\nירושלים החלה כיישוב סמוך למעיין הגיחון, באתר המכונה כיום \"עיר דוד\", כבר בתקופה הכלכוליתית, אם כי צביונה העירוני ניכר בעיקר מתקופת הברונזה התיכונה. עד לאמצע תקופת הבית הראשון, ושוב עד אמצע תקופת הבית השני, היה מוקד היישוב בגבעה זו, וממנה התפשטה העיר אל הר ציון ואל תחומי העיר העתיקה של ימינו, בעוד שליבה המדיני והדתי של העיר שכן בהר הבית. ערב חורבן ירושלים בשנת 70 לספירה הגיעה העיר לשיא גודלה ההיסטורי, שעמד בעינו עד לסוף המאה ה-19. בתקופה שבין שני מועדים אלה נתחמה ירושלים לשטח המוקף כיום בחומות העיר העתיקה, ורק בסוף המאה ה-19 החלה הקמתן של שכונות חדשות מחוץ לחומות. בראשית המאה ה-21 מאכלסות שכונות אלו את הרוב המוחלט של תושבי העיר. ב־1981 הוכרזה העיר העתיקה של ירושלים כאתר מורשת עולמית על ידי ארגון אונסק\"ו, וב־1982 היא נכנסה לרשימת האתרים בעולם הנמצאים בסיכון בשל מה שהארגון מכנה כ\"חשש מאובדן משמעותי של אותנטיות היסטורית ומשמעות תרבותית, העדר מדיניות שימור והשפעות של תכנון העיר\".",
    "pageid": 325
  },
  {
    "title": "מאור זגורי",
    "extract": "מאור זגורי (נולד בשם מאור מימון זגורי ב-5 במרץ 1981) הוא במאי, מחזאי, תסריטאי, שחקן ומורה למשחק ישראלי.",
    "pageid": 874151
  },
  {
    "title": "מגי אזרזר",
    "extract": "מרגלית \"מָגי\" אזרזר-סבג (נולדה ב-10 בספטמבר 1986) היא שחקנית, זמרת  וקומיקאית ישראלית. זוכת פרס התיאטרון הישראלי ושני פרסי האקדמיה לטלוויזיה בקטגוריית השחקנית הטובה ביותר.",
    "pageid": 1011248
  },
  {
    "title": "מכבי חיפה (כדורגל)",
    "extract": "מכבי חיפה הוא מועדון כדורגל ישראלי מהעיר חיפה המשחק בליגת העל הישראלית. המועדון הוקם בשנת 1913, והוא נמנה עם המועדונים הוותיקים ביותר בליגה הבכירה בארץ ישראל (השתתף בעונת הבכורה 1931/1932). החל משנת 1992 הוא מנוהל על ידי איש העסקים יעקב שחר, שמכהן כנשיא המועדון. המועדון כולל גם קבוצות נוער, נערים וילדים ובתי ספר לכדורגל.\nצבע התלבושת הביתית הקבועה של המועדון הוא ירוק, ולאורך השנים שולב בה גם הצבע הלבן. החל משנת 1955 ועד 2014 ערכה הקבוצה את משחקי הבית שלה באצטדיון קריית אליעזר. החל מעונת 2014/2015 משחקת הקבוצה באצטדיון סמי עופר.\nברוב התארים שלו זכה המועדון החל משנות השמונים של המאה ה-20, והוא הפך לאחד מהמובילים בכדורגל הישראלי. המועדון זכה לאורך שנותיו ב-15 אליפויות ישראל, בשישה גביעי מדינה, בחמישה גביעי טוטו ובחמישה גביעי אלוף האלופים. כמו כן, הוא הגיע להישגים רבים במפעלים האירופיים: הוא המועדון הישראלי הראשון בתולדות הכדורגל הישראלי שהעפיל לשלב הבתים של ליגת האלופות (בעונת 2002/2003), הראשון שהעפיל בפעם השנייה לשלב זה של המפעל (בעונת 2009/2010) והיחיד שהעפיל שלוש פעמים (פעם נוספת ב-2022/2023). בנוסף, הוא המועדון היחיד שהעפיל לרבע גמר גביע אירופה למחזיקות גביע (בעונת 1998/1999). המועדון חבר שותף בארגון המועדונים האירופיים.",
    "pageid": 1739
  },
  {
    "title": "מכבי תל אביב (כדורסל)",
    "extract": "מכבי תל אביב הוא מועדון כדורסל ישראלי מהעיר תל אביב שנוסד בשנת 1932, זהו מועדון הכדורסל המוביל והמעוטר ביותר בתולדות הכדורסל בישראל ואחד מהידועים והמובילים ביותר באירופה בכל הזמנים.\nהקבוצה זכתה 57 פעמים באליפות ליגת העל הישראלית (שיא אליפויות), 46 פעמים בגביע המדינה (שיא זכיות), 11 פעמים בגביע הליגה, 6 פעמים בגביע היורוליג, פעם אחת באליפות הליגה האדריאטית וכן פעם אחת בגביע הבין-יבשתי ומחזיקה בשיא התארים לקבוצת כדורסל בישראל בכל הזמנים. מכבי תל אביב היא הקבוצה היחידה בישראל ששיחקה בליגה הראשונה בכל עונותיה ומעולם לא ירדה לליגה השנייה.",
    "pageid": 70854
  },
  {
    "title": "מלחמת העולם השנייה",
    "extract": "מלחמת העולם השנייה הייתה עימות צבאי עולמי, שנמשך בין השנים 1939–1945 והמלחמה הגדולה ביותר בהיסטוריה האנושית. היא הקיפה כמעט את כל העולם, כללה את גיוסם של מאות מיליוני בני אדם והובילה לכ-80 מיליון אבדות בנפש, יותר מבכל מלחמה אחרת. כמעט כל מדינות העולם השתתפו במלחמה, בצורה ישירה או עקיפה. המלחמה התחוללה באזורים נרחבים על פני כדור הארץ, יותר מבכל מלחמה אחרת: בסין, דרום-מזרח אסיה, המזרח התיכון, צפון ומרכז אפריקה, במזרח אירופה, בסקנדינביה, במערב אירופה, באיי האוקיינוס השקט ואיי יפן וכן בים – באוקיינוסים האטלנטי, השקט וההודי, בים התיכון, השחור והצפוני ואף באוקיינוס הקרח הצפוני. לחימה עזה התנהלה גם במרחבים האוויריים השונים. לקראת סוף המלחמה נעשה השימוש הראשון והיחיד בנשק גרעיני למטרות צבאיות – הפצצת הערים היפניות הירושימה ונגסאקי.\nבזירה האירופית החלה המלחמה ב-1 בספטמבר 1939 עם פלישת גרמניה הנאצית לפולין, והסתיימה ב-8 במאי 1945 עם חתימת גרמניה הנאצית על חוזה הכניעה הסופי. בזירה האסייתית מקובל לראות את תחילת המלחמה עם הפלישה היפנית לסין ופרוץ מלחמת סין–יפן השנייה ב-7 ביולי 1937, והסתיימה ב-15 באוגוסט 1945 עם כניעת האימפריה היפנית לארצות הברית, לאחר הטלת שתי פצצות האטום בידי ארצות הברית ב-6 וב-9 באוגוסט. \"ילד קטן\" על העיר היפנית הירושימה. ו\"איש שמן\" על העיר נגסאקי. ב-2 בספטמבר (של אותה שנה) נערכה כניעתה הרשמית של יפן לבעלות הברית ואיתה סיומה הרשמי של המלחמה.\nבמהלך מלחמת העולם השנייה התרחשה גם השואה – רצח עם שיטתי בו נרצחו על ידי הנאצים ועוזריהם כשישה מיליון יהודים מאירופה ומצפון אפריקה. המלחמה העולמית אפשרה לנאצים להחריף באופן קיצוני את פעולותיהם נגד היהודים. לפני המלחמה התמקדה מדיניותה של גרמניה הנאצית בעיקר באפליית יהודים ובעידוד הגירתם. בזמן המלחמה, לאחר שכבשו שטחים נרחבים באירופה, עברו הנאצים לפעולות חריפות הרבה יותר כלפי היהודים: ריכוזם בגטאות ובמחנות, ושילוחם למחנות השמדה לצורך רצח עם שיטתי והשמדה המונית, שבוצעו מתוך קנאות אידאולוגית אנטישמית קיצונית. מלבד היהודים, הנאצים רצחו גם מיליוני לא־יהודים במלחמת העולם השנייה, בהם צוענים, גרמנים בעלי מוגבלויות ופגועי נפש, אזרחים פולנים, הומואים, לסביות ושבויי מלחמה מברית המועצות.\nהצדדים הלוחמים נחלקו לשני מחנות: מדינות הציר ובעלות הברית. המדינות העיקריות במחנה הציר היו גרמניה הנאצית, איטליה הפשיסטית והאימפריה היפנית. המדינות העיקריות במחנה בעלות הברית היו בריטניה, צרפת, ברית המועצות, ארצות הברית, והרפובליקה הסינית. צרפת חדלה להיות חלק מבעלות הברית בעקבות תבוסתה לגרמניה במאי 1940 לאחר ההפסד במערכה על צרפת וכינון ממשלת וישי (עם זאת, כוחות צרפתיים קטנים המשיכו להילחם לצד בעלות הברית במסגרת צבא צרפת החופשית), וחזרה למחנה בעלות הברית לאחר ששוחררה מהכיבוש הגרמני בקיץ 1944. ברית המועצות חתמה על הסכם אי לוחמה עם גרמניה הנאצית ב-23 באוגוסט 1939 (הסכם ריבנטרופ מולוטוב) וחברה למחנה בעלות הברית רק לאחר הפלישה הגרמנית לשטחה ב-22 ביוני 1941 כחלק ממבצע ברברוסה. ארצות הברית הצטרפה למלחמה רק לאחר המתקפה היפנית על בסיס בנמל פרל הארבור ב-7 בדצמבר 1941. סין נלחמה נגד הכיבוש היפני כבר החל מ-1937 במסגרת מלחמת סין–יפן השנייה, שהייתה אחת מזירות מלחמת העולם השנייה.\nמדינות נוספות חברו למדינות הציר או לבעלות הברית ממניעים שונים, דוגמת כיבוש, איום או שותפות אידאולוגית. מספר מדינות נותרו נייטרליות, דוגמת שווייץ ושוודיה. הגורם הישיר לפרוץ המלחמה היה מדיניותן התוקפנית של מדינות הציר, ובעיקר גרמניה הנאצית בראשות אדולף היטלר.\nהמלחמה התנהלה במספר זירות עיקריות: זירת מזרח אירופה (החזית המזרחית במלחמת העולם השנייה), זירת מערב אירופה (החזית המערבית במלחמת העולם השנייה), זירת הים התיכון (שכללה את המערכות בבלקן, בצפון אפריקה, בסיציליה ובאיטליה), זירת האוקיינוס השקט, המערכה בסין (מלחמת סין-יפן השנייה), וזירת דרום-מזרח אסיה.\nבשלב הראשון של המלחמה (1939–1942) זכו מדינות הציר בשורה של הצלחות והשתלטו על שטחים נרחבים באירופה ובאסיה. גרמניה הנאצית (בסיוע מוגבל של איטליה, רומניה, הונגריה, בולגריה ופינלנד) כבשה את רוב שטח אירופה היבשתית, כולל חלק גדול משטח ברית המועצות האירופאית, ואיימה על מעמדה של האימפריה הבריטית באגן הים התיכון. במקביל השתלטה האימפריה היפנית על שטחים נרחבים בסין, דרום מזרח אסיה, ומזרח האוקיינוס השקט. החל מהמחצית השנייה של שנת 1942 הצליחו כוחות בעלות הברית לבלום את התקדמות כוחות הציר ולאחר מכן לעבור למתקפת נגד. בשלב השני של המלחמה (1943–1945) נדחקו כוחות הציר בהדרגה מהשטחים שכבשו בראשית המלחמה, בלחץ צבאות בעלות הברית, שנהנו מעדיפות גדולה על הצד השני בכל הפרמטרים, ובסופו של דבר הובסו ואולצו להיכנע ללא תנאים.\nהתוצאות העיקריות של המלחמה היו: כיבוש הרייך הגרמני השלישי (שכלל את שטח גרמניה, אוסטריה וחלק מפולין של ימינו) ופירוק האימפריה היפנית על ידי בעלות הברית, חלוקת גרמניה, הפיכת שתי המנצחות הגדולות של המלחמה – ארצות הברית וברית המועצות – למעצמות-על, פירוק האימפריות הקולוניאליסטיות של מספר מדינות אירופאיות, ובראשן בריטניה, באסיה ובאפריקה, וחלוקת העולם בין שני גושים פוליטיים יריבים (המלחמה הקרה) : הגוש המערבי, שכלל את ארצות הברית, מערב אירופה, רוב אמריקה הלטינית, יפן, אוקיאניה ועוד, ומולו הגוש המזרחי, או הגוש הקומוניסטי, שכלל את ברית המועצות, גרורותיה במזרח אירופה, סין הקומוניסטית ועוד.\nהיקף ההרס והמוות שגרמה המלחמה, הוביל להקמת גופים בין-לאומיים, כגון האו\"ם, שנועדו לפעול על מנת למנוע עימותים צבאיים ולשמור על יחסי השלום בין מדינות העולם. כתוצאה מהניצחון במלחמה, במועצת הביטחון של האו\"ם עד היום שמור מקום קבוע וזכות וטו לחמש המדינות המובילות מבעלות הברית.",
    "pageid": 329
  },
  {
    "title": "מריה קארי",
    "extract": "מַרָיה קארי (באנגלית: Mariah Carey; נולדה ב-27 במרץ 1969) היא זמרת-יוצרת, פזמונאית, מלחינה, מפיקה מוזיקלית ושחקנית אמריקאית. מאז יצא לאור אלבומה הראשון בראשית שנות ה-90, הפכה לאחת הזמרות המצליחות והמפורסמות ביותר בעולם. מספר השירים שלה שדורגו במקום הראשון במצעד הבילבורד הוט 100 גדול משל כל אמן אחר בהיסטוריה, פרט לביטלס, והיקף מכירות אלבומיה ושיריה נאמד בכ-200 מיליון עותקים.\nבמהלך הקריירה שלה, זכתה קארי במספר רב של פרסים, ביניהם תשעה-עשר פרסי מוזיקת העולם, חמישה פרסי גראמי, אחד-עשר פרסי המוזיקה האמריקאית, שלושים ואחת פרסי BMI פופ מיוזיק וארבעה-עשר פרסי המוזיקה של בילבורד. בשנת 1998, זכתה בתואר \"האמן הנמכר ביותר בשנות התשעים\" ובשנת 2000, בתואר \"האמן-הנשי הנמכר ביותר של המילניום\". שניהם מטעם פרסי מוזיקת העולם. בשנת 2019, שירה \"All I Want for Christmas Is You\" כבש את פסגת מצעד הבילבורד הוט 100, דבר אשר הפך אותה לאמן הסולו עם מרבית השירים בפסגת המצעד. השיר כבש את פסגת המצעד 25 שנים מצאתו המקורית, שיא היסטורי גם כן. בנוסף לכך, הפך השיר לשיר חג המולד השני בהיסטוריית המצעד, אשר כבש את הפסגה. בין היתר, הפכה קארי לאמנית השנייה המבוגרת ביותר אחרי שר, אשר הצליחה לכבוש את פסגת המצעד. עם 97 שבועות, קארי נהפכה לאמנית עם מרבית השבועות בצמרת המצעד הסינגלים האמריקאי בילבורד הוט 100.\nקארי ידועה בזכות מנעד חמש האוקטבות שלה וביכולתה לשיר תווים גבוהים במיוחד, הן בצלילי חזה והן בצלילי ראש, בהן השליטה שלה מעוררת התפעלות ונחשבת לנדירה. כמו כן, היא מכונה \"ציפור השיר העליון\" על ידי ספר השיאים של גינס.",
    "pageid": 213669
  },
  {
    "title": "נושאת מטוסים",
    "extract": "נושאת מטוסים (נומ\"ט) היא אוניית מלחמה עצומת ממדים, המשמשת כשדה תעופה נייד לכלי טיס. אורכה של נושאת מטוסים נע בין מעט יותר מ-100 מטר ומגיע עד ליותר מ־300 מטרים בדגמים הגדולים יותר (בעיקר נושאות המטוסים האמריקניות), והיא נושאת בעיקר מטוסי יירוט ותקיפה, אך גם מסוקים ומטוסים ללוחמה אלקטרונית. על נושאת מטוסים גדולה משרתים אלפי מלחים, והיא כוללת כל מה שנדרש כדי לקיים עיר קטנה, כולל תחנת טלוויזיה, רדיו פנימי, עיתון ובתי תפילה.\nבעקבות מלחמת העולם השנייה, נושאות המטוסים נחשבות לאוניות המלחמה העיקריות בחילות הים שמפעילים אותן, בזכות חשיבותם של מטוסי הקרב. נושאות המטוסים נחשבות לפגיעות בגלל גודלן, ולכן הן שטות בליווי כלי שיט נוספים, כחלק מקבוצת קרב, הכוללת גם משחתות, פריגטות, צוללת אחת או שתיים, נחתות וספינות סיוע לוגיסטי. צי כזה משמש כזרוע אסטרטגית לתקיפת מטרות הרחק מחופי המדינה. ארצות הברית מפעילה מספר קבוצות קרב מסוג זה ברחבי העולם.\nהמדינות המפעילות כיום (2022) נושאות מטוסים הן ארצות הברית, איטליה, בריטניה, צרפת, ספרד, רוסיה, סין והודו.",
    "pageid": 12797
  },
  {
    "title": "סקווים",
    "extract": "סקווים (שם מדעי: Sequoioideae) היא תת-משפחה של עצים במשפחת הברושיים (Cupressaceae). בעבר שויכה למשפחת הטקסודיים, אך בעקבות מחקרים נבלעה משפחה זו בתוך הברושיים. תת-המשפחה כוללת שלושה סוגים, שבכל אחד מהם יש מין יחיד. \nשלושת המינים הם:\n\nסקוויה ענקית (Sequoiadendron giganteum), הנקראת גם \"סקוויון ענק\" ו\"סקוויית ההרים\" - שם הסוג סקווידנדרון (Sequoiadendron).\nסקוויה נאה (Sequoia sempervirens) הנקראת גם \"סקוויית החוף\" ומשמעות שמה המדעי היא \"סקוויה ירוקת עד\" - שם הסוג הוא סקוויה (Sequoia).\nמטסקוויה (Metasequoia glyptostroboides) שמשמעות שמה המדעי היא \"בעל איצטרובל מגולף\" - שם הסוג מטהסקוויה (Metasequoia).\nעצי הסקוויה הם הגדולים שבצמחים, והם שוברים שיאים רבים בממדיהם, הן בגובה והן בנפח. הם אף מהמובילים בתוחלת חייהם, כאשר גילם יכול להאריך לעד כ-2,200 שנה. מקור השם \"סקוויה\" בשמו של ראש שבט הצ'ירוקי האינדיאני. בארצות הברית רווח השם \"רדווד\" (Redwood) כשם חליפי לעצי ה\"סקוויה\" ומקורו בצבע הגזע החום-אדמדם כצבע הקינמון.",
    "pageid": 166167
  },
  {
    "title": "סרביה",
    "extract": "הרפובליקה של סֶרְבְּיָה (בסרבית: Република Србија בכתב קירילי, Republika Srbija בכתב לטיני; מבוטא: [repǔblika sř̩bija] - רֶפּוּבְּלִיקָה סְרְבְּיָה) ובקיצור סֶרְבְּיָה (בסרבית: Србија בכתב קירילי, Srbija בכתב לטיני) היא מדינה בלקנית ללא מוצא לים. סרביה גובלת בשמונה מדינות: בהונגריה בצפון, ברומניה ובבולגריה במזרח, במקדוניה הצפונית, במונטנגרו, ובקוסובו בדרום, ובבוסניה והרצגובינה (ובתוכה עם רפובליקה סרפסקה) ובקרואטיה במערב.\nסרביה הייתה בעבר חלק מהרפובליקה הפדרלית הסוציאליסטית של יוגוסלביה. לאחר פירוק יוגוסלביה הפכה סרביה, יחד עם מונטנגרו, ל\"רפובליקה הפדרלית של יוגוסלביה\" ואחר כך ל\"איחוד המדיני של סרביה ומונטנגרו\". לאחר שגם איחוד זה התפרק בעקבות משאל עם במונטנגרו, הכריזה המדינה על עצמאותה ב-5 ביוני 2006. בפברואר 2008 הכריז מחוז קוסובו שבדרום המדינה על עצמאותו, אך זו טרם הוכרה על ידי האו\"ם.",
    "pageid": 23803
  },
  {
    "title": "ערים בישראל",
    "extract": "שיעור האוכלוסייה העירונית בישראל הוא 91%, והוא בין הגבוהים בעולם. נכון לשנת 2023, 74% מתושבי המדינה התגוררו ב-82 ערים, ו-17% נוספים ביישובים עירוניים אחרים במדינה.\nבישראל ניתן לזהות ארבע מטרופולינים עיקריות: מטרופולין תל אביב, בה מתגורר כשליש מאוכלוסיית המדינה; מטרופולין ירושלים, המשתרעת משני צידי הקו הירוק ומתגוררים בה כ-14% מהאוכלוסייה; מטרופולין חיפה, בה מתגוררים כ-9% מהתושבים ומטרופולין באר שבע, הקטנה מבין הארבע, שבה מתגוררים כ-7% מאוכלוסיית המדינה. בסך הכול, בארבע המטרופולינים מתגוררים מעל ל-60% מאוכלוסיית המדינה.\nמעמד של עיר אינו מעיד בהכרח על גודל האוכלוסייה בתחום שטח הרשות המקומית הרלוונטית. קיימות בישראל מספר מועצות מקומיות, כגון גדרה, פרדס חנה-כרכור ומבשרת ציון, אשר מספר תושביהן עולה על מספר התושבים בחלק מערי ישראל. כמו כן, בהרבה יישובים שאינם מוכרים כעיר, פרנסת התושבים אינה חקלאית ואורח חייהם הוא עירוני לכל דבר.",
    "pageid": 113604
  },
  {
    "title": "צ'אד מייקל מארי",
    "extract": "צ'אד מייקל מארי (באנגלית: Chad Michael Murray; נולד ב-24 באוגוסט 1981) הוא שחקן ודוגמן אמריקאי. הוא ידוע בעיקר בשל תפקידו בתור טריסטיאן דוגריי בסדרה \"בנות גילמור\", אוסטין איימס בסרט \"סיפורי סינדרלה\", לוקאס סקוט בסדרת הדרמה \"מגרש ביתי\" ברשת The WB, ובשל תפקידו בתור ג'ק תומפסון בסדרה \"הסוכנת קרטר\" ברשת ABC.",
    "pageid": 358006
  },
  {
    "title": "רינת מטטוב",
    "extract": "רינת מטטוב (נולדה ב-6 באוגוסט 1981) היא שחקנית ישראלית. זוכה בתואר \"שחקנית השנה\" בטקס פסטיבל חיפה להצגות ילדים.",
    "pageid": 888041
  },
  {
    "title": "רמב\"ם",
    "extract": "רבי משה בן מימון (ד'תתצ\"ח, 1138 – כ' בטבת ד'תתקס\"ה, 13 בדצמבר 1204), המכונה בדרך כלל בראשי תיבות רמב\"ם או הרמב\"ם ומוכר בערבית כאבו עמראן מוסא בן מימון אבן עבד אללה  (ابو عمران موسى بن ميمون بن عبد الله) ובלשונות אירופה כמיימונידֶס (Maimonides) היה רב ספרדי ופילוסוף, מגדולי הפוסקים בכל הדורות, מחשובי הפילוסופים בימי הביניים, איש אשכולות ורופא.\nהרמב\"ם השפיע באופן משמעותי על תרבותו של העם היהודי ועל כן הוא אחד האישים החשובים והמוערכים ביותר ביהדות. עליו נאמר \"ממשה עד משה לא קם כמשה\" והוא אף הוכתר בכינוי \"הנשר הגדול\". הרמב\"ם החזיק במשנה רציונליסטית מובהקת שבאה לידי ביטוי בכתביו.\nמעמדו של הרמב\"ם כפוסק גדול כמעט משל כל פוסק אחר. הקודקס ההלכתי שלו, \"משנה תורה\", מקיף באופן כמעט בלעדי את כל תחומי ההלכה, ומהווה מקור בסיסי בכל דיון הלכתי. על דבריו נתחבר מספר עצום של פירושים וחיבורים. רבי יוסף קארו, השתית את חיבורו \"שולחן ערוך\" בראש ובראשונה על פסקי הרמב\"ם, שאותו הוא מנה כאחד משלושת \"עמודי ההוראה\". אף שלא פרסם את פירושו לתלמוד, במהלך לימוד של כמעט כל סוגיה תלמודית, דברי הרמב\"ם, הנדלים מחיבוריו השונים, מהווים מקור חשוב בהבנת הסוגיה.\nמכתביו של הרמב\"ם בתחום ההגות הושפע כמעט כל הוגה יהודי שקם אחריו, החל מרבי מנחם המאירי, דון יצחק אברבנאל, ברוך שפינוזה, הרב אברהם יצחק הכהן קוק, ישעיהו ליבוביץ ועוד. הוכר כפילוסוף וכרופא גם בתרבויות הערביות והאירופיות והשפיע על מגוון הוגים כגון תומאס אקווינס, גוטפריד לייבניץ ואף אייזק ניוטון. על ספרו מורה הנבוכים הוציא האפיפיור הונוריוס הרביעי כתב הגנה.\nהרמב\"ם היה בקיא בספרות הפילוסופית היוונית והאמין שהידע המדעי אינו סותר את האמת המקראית. כתביו קיימים ועומדים לא רק כפירוש למקרא אלא אף כיצירות פילוסופיות בפני עצמן. כמו כן, כתביו מעידים גם על כך שהייתה לו השכלה רחבת-היקף בפיזיקה, באסטרונומיה, במתמטיקה, ברפואה ובלוגיקה של זמנו.",
    "pageid": 647251
  },
  {
    "title": "שלג 1950 בישראל",
    "extract": "בשנת 1950 אירע אירוע השלג הנרחב המשמעותי ביותר בארץ ישראל מאז החלו בה המדידות המטאורולוגיות ב-1870, אירוע שלג בסדר גודל כזה לא חזר מאז. במהלך האירוע ירד שלג כמעט בכל חלקי הארץ, כולל מישור החוף והנגב. תנאי מזג האוויר הקשים ונזקיהם הכבידו במיוחד על רבבות עולים חדשים שהגיעו באותה עת במסגרת העלייה ההמונית ושוכנו במחנות אוהלים.",
    "pageid": 1070121
  },
  {
    "title": "שמואל רוזן",
    "extract": "שמואל (שמוליק) רוזן (3 בדצמבר 1925 – 28 במרץ 2015) היה חידונאי, פזמונאי ואיש רדיו ישראלי.",
    "pageid": 4036
  },
  {
    "title": "קטגוריה:ספרי אלבר קאמי",
    "extract": "ערכים חסרים:\n\nהאדם המורד",
    "pageid": 1188065
  },
  {
    "title": "קטגוריה:שחקני קולנוע וטלוויזיה ישראלים",
    "extract": "",
    "pageid": 79203
  },
  {
    "title": "אגף המודיעין",
    "extract": "אגף המודיעין (בראשי תיבות: אמ\"ן) של צה\"ל הוא חלק מקהילת המודיעין הישראלית, האחראי על איסוף וניתוח מודיעין צבאי. אגף המודיעין פועל בתיאום ובמשולב עם שירותי המודיעין האחרים על פי הגדרת ייעודם.\nאגף המודיעין נושא באחריות למתן התרעה מפני מלחמה ומפני פעולות איבה וטרור, להערכת המודיעין הלאומית במישור הצבאי והמדיני, למתן מודיעין צבאי שוטף ולהפצתו, לביטחון המידע, ולמודיעין המסכל בצה\"ל. בראש אגף המודיעין עומד קצין בדרגת אלוף, ומפקדו הנוכחי הוא האלוף שלומי בינדר.\nאגף המודיעין מנחה מקצועית את כל גופי המודיעין בצה\"ל:\n\nגופי המודיעין בזרועות צה\"ל: להק המודיעין (למד\"ן) בחיל האוויר ומספן המודיעין (מד\"ן) בחיל הים.\nיחידות המודיעין בפיקודים המרחביים: פיקוד הצפון, פיקוד המרכז, פיקוד הדרום ופיקוד העורף; ובאוגדות והחטיבות שתחתיהם.\nלאחר מלחמת יום הכיפורים הוחלט על הפרדה בין אגף המודיעין לחיל המודיעין, אשר בראשו יעמוד קצין מודיעין ראשי, שיהיה כפוף לראש אמ\"ן ויבוא במקום תפקיד \"עוזר ראש אמ\"ן לחמ\"ן\". המטרה הייתה לאפשר לראש אמ\"ן להתמסר לנושאי המחקר, הערכת המודיעין וההתרעה, ולהסיר ממנו את הצורך לדאוג לטיפול היום-יומי בענייני הלוגיסטיקה והארגון הקשורים לניהול זרוע המודיעין בצבא.",
    "pageid": 29206
  },
  {
    "title": "אופוריה (סדרת טלוויזיה אמריקאית)",
    "extract": "אופוריה (באנגלית: Euphoria) היא סדרת נעורים אמריקאית שנוצרה על ידי התסריטאי והמפיק היהודי-אמריקאי סם לוינסון, המבוססת באופן רופף על הסדרה הישראלית באותו השם שנוצרה על ידי רון לשם, דפנה לוין וטמירה ירדני.\nהסדרה עלתה לשידור ב-16 ביוני 2019. בישראל, הסדרה משודרת ב-HOT, yes, וסלקום tv.\nעונה שלישית של הסדרה נמצאת בפיתוח והצילומים צפויים להתחיל בינואר 2025\nב-7 בנובמבר 2025 פורסם כי העונה השלישית צפויה לצאת באפריל 2026.",
    "pageid": 1715768
  },
  {
    "title": "איי מרשל",
    "extract": "רפובליקת איי מרשל (במרשלית: Aolepān Aorōkin Ṃajeḷ, הגייה במרשלית: [ɑɔlʲɛbʲænʲɑːorˠɤɡinʲ(i)mˠɑːzʲɛlˠ], באנגלית: Republic of the Marshall Islands) היא מדינת איים קטנה באוקיינוס השקט. המדינה ממוקמת מצפון לנאורו וקיריבטי, מזרחית למיקרונזיה ודרומית לאי וייק, השייך לארצות הברית.",
    "pageid": 30418
  },
  {
    "title": "אלי יצפאן",
    "extract": "אלי (אליהו) יצפאן (נולד ב-6 ביוני 1965, ו' בסיון ה'תשכ\"ה) הוא סטנדאפיסט, שחקן, קומיקאי, חקיין, מפיק ומנחה טלוויזיה ישראלי. זוכה שלושה פרסי מסך הזהב ופרס האקדמיה לטלוויזיה. בשנות ה-90 היה שותפו של מאיר סויסה לצמד הבידור \"סוויסה ויצפאן\", ומאז הופיע במספר תוכניות בידור וסאטירה, שאת חלקן אף הנחה.",
    "pageid": 65629
  },
  {
    "title": "אליזבת השנייה, מלכת הממלכה המאוחדת",
    "extract": "המלכה אליזבת השנייה (שמה הפרטי המלא: אליזבת אלכסנדרה מרי; באנגלית: Elizabeth II,‏ Elizabeth Alexandra Mary; ‏21 באפריל 1926 – 8 בספטמבר 2022) הייתה מלכת הממלכה המאוחדת של בריטניה הגדולה וצפון אירלנד ו-14 מדינות נוספות. היא כיהנה בנוסף כראש חבר העמים הבריטי, בו חברות גם מדינות שהיא לא מלכה עליהן. החל מספטמבר 2015 הפכה למלכה אשר תקופת כהונתה היא הארוכה ביותר בהיסטוריה של המלוכה הבריטית. בעת פטירתה הייתה האדם עם הוותק הרב ביותר בעולם הנושא בתואר \"ראש מדינה\".\n\nמלבד היותה ראש הממלכה המאוחדת וחבר העמים הבריטי, שימשה אליזבת המפקדת העליונה של הצבא הבריטי והמושלת העליונה של הכנסייה האנגליקנית העולמית. במקומות מסוימים היא נשאה תארים שונים, בין היתר: דוכסית נורמנדי, דוכסית לנקסטר, ראש השבטים העליונה של פיג'י ושליטת האי מאן.\nבתחילת שלטונה, בשנת 1952, היו נתונות למלכותה שבע מדינות, ולאורך כהונתה היא מלכה ב-32 מדינות שונות. במהלך כהונתה קיבלו מדינות רבות שהיו נתונות לשלטון האימפריה הבריטית עצמאות, אך חלקן הוסיפו לראות בה את מלכתן באופן סמלי עד שמינו לעצמן ראש מדינה מקומי (בדרך-כלל נשיא). 14 מדינות מלבד בריטניה הוסיפו לראות בה את מלכתן עד לפטירתה, בשנת 2022, בהן קנדה, אוסטרליה, ניו זילנד ושאר ממלכות חבר העמים הבריטי. בכל מדינה ממדינות אלו הוכר שלטונה של המלכה באופן עצמאי והיא הייתה מיוצגת בהן על ידי מושל כללי, שמונה מטעמה בהמלצת הממשלה המקומית. כל המדינות שבהן מלכה אליזבת השנייה היו חברות בחבר העמים הבריטי ואוכלוסייתן מקיפה כ-140 מיליון תושבים. בחבר העמים הבריטי חברות גם מדינות שלא היו נתונות למלכותה של אליזבת השנייה, אולם היא כיהנה גם כראש הארגון.\nסמכויותיה היו רחבות היקף להלכה, אך בפועל היא לא עשתה בהן שימוש. כמעט כל פעולותיה, בפרט בתחום הפוליטי, נעשו לצרכים סמליים וטקסיים בלבד. לדוגמה, בעת הצגת ממשלה חדשה בבריטניה, היא קראה את הנאום שכתב ראש הממשלה הנבחר. עם זאת, תחקירים שנעשו על שימוש בכוח הרשמי של המלוכה הראו שנעשה שימוש, בהקף לא ידוע, בחובת הפרלמנט לקבל את הסכמת המלוכה לדיון על הצעות חוק שנוגעות לאינטרסים או לסמכות של המלוכה כדי להשפיע על החקיקה.\nכהונתה החלה עם פטירת אביה, המלך ג'ורג' השישי, ב-6 בפברואר 1952. היא נישאה בשנת 1947 לנסיך פיליפ, שמאז נישואיהם ועד מותו נשא את תואר \"הדוכס מאדינבורו\" (ובהתאם, אליזבת הייתה גם דוכסית אדינבורו מנישואיה לפיליפ, בלי קשר לעובדת היותה מלכה), שכן במקרה שהמלכה מכהנת בתפקיד המונרך, בעלה לא נקרא \"מלך\".\nב-8 בספטמבר 2022 הלכה לעולמה בגיל 96, לאחר 70 שנות מלכות. את הכתר ירש בנה, המלך צ'ארלס השלישי.",
    "pageid": 12468
  },
  {
    "title": "אליעזר (צ'ייני) מרום",
    "extract": "אליעזר (\"צַ'ייני\") מרום (בשמו המלא: אליעזר אלפרד מרום; נולד ב-13 בנובמבר 1955) הוא אלוף במילואים בצה\"ל, שבתפקידו האחרון כיהן כמפקד חיל הים הישראלי בשנים 2007–2011. אחרי שחרורו מצה\"ל כיהן כיושב ראש מועצת רשות שדות התעופה בין השנים 2015–2018.",
    "pageid": 417231
  },
  {
    "title": "אמא קוראז' וילדיה",
    "extract": "אמא קוּרָאז' וילדיה (בגרמנית: Mutter Courage und ihre Kinder) הוא מחזה משנת 1939 מאת המחזאי והמשורר הגרמני ברטולט בּרֶכט (1898–1956), מראשי ספרות הגולים הגרמנית בתקופת גרמניה הנאצית (Exilliteratur), עם תרומה ניכרת מאת השחקנית והסופרת מרגרטֶה שטֶפין (Steffin).\nהמחזה הוא ממחזותיו הנודעים ביותר של ברכט. הוא נחשב אחד המחזות האנטי-מלחמתיים הטובים בכל הזמנים, וכאחד המחזות הגדולים ביותר של המאה ה-20.\nהמחזה זכה לארבע הפקות תיאטרוניות חשובות תחילה בשווייץ ב-1941, ובגרמניה שלאחר נפילת השלטון הנאצי בשנים 1949–1952 שנעשו בפיקוחו או בבימויו של ברכט. ב-1959–1960, מספר שנים לאחר מותו של ברכט, עובד המחזה לסרט קולנוע בכיכובה של אלמנתו הלנֶה וַייגֶל (Weigel). כן הועלה מספר פעמים בעברית בישראל.",
    "pageid": 1016884
  },
  {
    "title": "ביטקוין",
    "extract": "בִּיטְקוֹיְן (באנגלית: Bitcoin, קוד: BTC, סימול: ₿) הוא מטבע מבוזר שאינו כפוף לגוף מרכזי או למדיניות מוניטרית של בנקים מרכזיים.\nהשם Bitcoin הוא הלחם בסיסים של \"סיבית\" (באנגלית: Bit; \"בִּיט\") ו\"מטבע\" (באנגלית: Coin; קוֹיְן). הגרסה הראשונה של הפרוטוקול והתוכנה פותחה בנובמבר 2008 על ידי אדם או קבוצת אנשים המכנים עצמם סאטוֹשי נַקאמוֹטוֹ (Satoshi Nakamoto). השימוש המעשי בביטקוין נעשה בפעם הראשונה בינואר 2009.\nלהבדיל מכסף מסורתי, הביטקוין הוא מטבע שאינו תלוי בגוף מרכזי. במקום זאת, ביטקוין הוא רשומה בקובץ ציבורי המכונה \"שרשרת בלוקים\" (בלוקצ'יין), וניתן לנהל אותו או להשתמש בו בעזרת תוכנה המכונה \"ארנק\" תוך שימוש ביומן מבוזר. מערכת הביטקוין היא מערכת המבטיחה שהתשלומים יתבצעו באופן תקין כך שסכום שהועבר בתשלום אכן נגרע מהמקור והתווסף ליעד.\nהביטקוין אינו מופק או מנוהל על ידי ממשלה או בנק מרכזי של מדינה כלשהי. במקום זאת, הוא מבוסס על מנגנוני קריפטוגרפיה ורשת תקשורת עמית לעמית. תהליך הנפקת מטבעות חדשים למחזור מכונה \"כרייה\" באנלוגיה לכריית זהב. בתהליך זה יש להקדיש כוח חישוב רב בו מונפקים מטבעות חדשים הניתנים לשימוש.\nהיחס של ממשלות העולם לביטקוין הוא אמביוולנטי, ורגולטורים טוענים כי הוא משמש לפעילות בלתי חוקית. כמו כן הם מדגישים כי מדובר במסחר בסיכון גבוה במיוחד. עם זאת, מרבית המדינות לא אסרו על השימוש בו, ובאפריל 2017 הביטקוין הוכר לראשונה ביפן כאמצעי תשלום במדינה. בשנת 2021, אל סלוודור הפכה למדינה הראשונה המכירה במטבע כהילך חוקי. בינואר 2024 אישרה הוועדה לניירות ערך ולבורסות של ארצות הברית לבתי השקעות להנפיק קרנות סל מחקות ביטקוין, למעשה זהו ההיתר הראשון שבה אישרה ממשלת ארצות הברית לגופים מוסדיים לסחור ישירות בביטקוין והפיכתו לנייר ערך סחיר בוול סטריט. החל מסוף שנת 2024 מנפיקות קרנות ישראליות ניירות מחקי ביטקוין הנסחרים בבורסה הישראלית.",
    "pageid": 916501
  },
  {
    "title": "בנימין זאב הרצל",
    "extract": "בנימין זאב תאודור הרצל (בגרמנית: Theodor Herzl; בהונגרית: Herzl Tivadar; י' באייר ה'תר\"ך, 2 במאי 1860 – כ' בתמוז ה'תרס\"ד, 3 ביולי 1904) היה עיתונאי, משפטן, סופר, מחזאי ופעיל פוליטי יהודי-הונגרי, שנחשב לאבי הציונות המדינית המודרנית. הרצל ייסד את ההסתדרות הציונית העולמית וקידם את רעיון העלייה היהודית לארץ ישראל במטרה להקים מדינה יהודית. בשל פועלו הציוני, הוא מכונה \"חוזה המדינה\". הרצל מוזכר באופן מפורש בהכרזת העצמאות של מדינת ישראל ומוגדר בה כ\"אבי הרוחני של המדינה היהודית\".\nחלק מרכזי בפועלו הציוני של הרצל עד מותו (בקיץ 1904), היה בתחום הדיפלומטיה. במסגרת מסעותיו ברחבי היבשת, הביא את בשורת הציונות ליהדות אירופה, והצלחתו הייתה בעיקר במזרחה. ביוזמתו כונס הקונגרס הציוני הראשון באוגוסט 1897, והצלחת הקונגרס וכינוסו באופן קבוע הביאו את הציונות לתפקד כתנועה לאומית-מדינית ממוסדת, הן ברחבי העולם היהודי בתפוצות והן בקרב יהודי ארץ-ישראל.\nבנוסף להסתדרות הציונית, הוקמו בימיו מוסדות ציונים נוספים כגון: הקונגרס (כגרעין של פרלמנט ממלכתי), קק\"ל (כמכשיר ליצירת תשתית לחיים יהודיים בקנה מידה נרחב), אוצר התיישבות היהודים (כמכשיר פיננסי בלעדיו אין אפשרות לקדם שום יוזמה). כל אלו היו מסד להקמת מדינת ישראל.",
    "pageid": 336
  },
  {
    "title": "גביע המדינה בכדורגל",
    "extract": "גביע המדינה בכדורגל (נקרא מטעמים מסחריים גם גביע המדינה ווינר) הוא המפעל השני בחשיבותו בכדורגל הישראלי אחרי ליגת העל בכדורגל, והוא טורניר הגביע הבכיר בישראל, המאורגן תחת ההתאחדות לכדורגל בישראל. הגביע בנוי מכ-12 סיבובים בהם עשויות להשתתף כלל קבוצות הכדורגל הרשומות בהתאחדות לכדורגל החל מהליגה הנמוכה ביותר - ליגה ג' ועד הליגה הבכירה - ליגת העל, כאשר הן מתמודדות במשחק אחד בכל סיבוב בטורניר בשיטת גביע. החל מעונת המשחקים 2023/24 מחזיקת הגביע בכל עונה זוכה בכרטיס לסיבוב הראשון במוקדמות הליגה האירופית שבעונה לאחר מכן. מחזיקת הגביע הנוכחית היא הפועל באר שבע.\n\n",
    "pageid": 39615
  },
  {
    "title": "גל אמיתי",
    "extract": "גל יעקב אמיתי (נולד ב-13 ביוני 1986) הוא שחקן, מורה למשחק ומנחה טלוויזיה ישראלי.",
    "pageid": 1268772
  },
  {
    "title": "גלגל המזלות",
    "extract": "גלגל המזלות או זודיאק (מיוונית: Ζῳδιακός κύκλος, \"גלגל החיות\") הוא דימוי ציורי לרצועה מעגלית בשמיים ובה 12 \"מזלות\" שהם 12 קבוצות כוכבים. רצועה דמיונית זו נמצאת על מישור המילקה ועליה עובר מסלולה של השמש עבור צופה מכדור הארץ.\nגלגל המזלות הוא מרכיב מרכזי באסטרולוגיה, שחסידיה מאמינים שמיקום הכוכבים משפיע על המתרחש על פני כדור הארץ, או משקף אותו, ולפיכך \"המזל\" – הן במשמעות השפעות על גורלו של האדם, הן במשמעות הגורם השמימי שישפיע על חייו, נקבע על פי יום התאריך והחודש שבו נולד – ממנו ניתן לכאורה לדעת את האזור בגלגל המזלות שבו נמצאת השמש בעת הולדתו.\nבעבר נאמר שמועד מסוים בשנה הוא \"במזל\" על פי שם הקבוצה בה נמצאה השמש. אסטרולוגים עדיין משתמשים בלוח זמנים בן כ-2,000 שנה, ומאז בשל תופעת הנקיפה השמש אינה נמצאת במזל האסטרולוגי, אלא מקדימה בחודש. לדוגמה, בטווח הזמנים 20 במרץ – 19 באפריל, המוכרז כמזל טלה, נמצאת השמש במזל דגים.\nאף על פי שמסלול המילקה עובר גם דרך קבוצת נושא הנחש הושמטה זו מרשימת המזלות, אולי על מנת לשמר את החלוקה ל-12, כחלוקת החודשים ואולי מכיוון שרוב כוכבי נושא הנחש הם מעל מישור המילקה.\nגלגל המזלות שימש את האסטרונומיה במיפוי השמיים, כאשר כל אזור בשמיים מכונה על שם המזל שלו – קבוצת כוכבים נראים שעל ידי חיבור קווים ביניהם יוצרים צורות. המזלות הותאמו לתקופות בשנה על ידי ייחוס כל מזל לתקופה שבה השמש עוברת במזל, ולכן קבוצת הכוכבים שלה לא נראית במהלך הלילה, אלא רק שאר המזלות. התקופה של כל מזל נמשכת כ-30 יום, בעונת שנה קבועה, ובאורך מקביל פחות או יותר לסיבוב הירח. עם השנים השתנו הכוכבים הנראים במהלך תקופות שנה ובתרבויות השונות החסירו והוסיפו כוכבים שונים כדי להתאימן לציור הידוע ולתקופה האמורה לייצג את המזל. זיהוי המזלות עם עונות שנה ושמות המזלות ניתנו בידי בני תרבות קדומה, ונמצאים בספרות הבבלית והמצרית העתיקה בכתב יתדות ובכתב חרטומים, וכן בציורים קדומים ששרדו, והיו מרכזיים גם לאמונות של התרבות האלילית היוונית והרומית. המזלות המייצגות את חודשי השנה מרכזיות לפולקלור של תרבויות רבות, ומשמשות בהן גם כיום.",
    "pageid": 55883
  },
  {
    "title": "דני קושמרו",
    "extract": "דני קושמרו (נולד ב-10 במאי 1968) הוא עיתונאי, עורך, פובלציסט ושדרן טלוויזיה ורדיו ישראלי. מגיש את \"אולפן שישי\" וכן את \"מהדורת החדשות המרכזית\" של חברת החדשות שבערוץ 12.",
    "pageid": 187121
  },
  {
    "title": "דניאל סבג",
    "extract": "דניאל סבג (נולד ב-27 בדצמבר 1980) הוא שחקן טלוויזיה ותיאטרון ישראלי.",
    "pageid": 1275818
  },
  {
    "title": "הבונים החופשיים",
    "extract": "מסדר הבנייה החופשית (באנגלית: Freemasonry) הוא ארגון אחווה ואגודות סתרים בינלאומית. חברי המסדר מכונים הבונים החופשיים / בונים חופשיים (באנגלית: Freemasons) או לעיתים בצורה המקוצרת הבונים (באנגלית: Masons). שם התואר Masonic (מסוני/מסונית) משמש כשם תואר לתיאור דברים הקשורים לבונים החופשיים כגון \"פעילות מסונית\".",
    "pageid": 18860
  },
  {
    "title": "היית'ם בן טארק אאל סעיד",
    "extract": "היית'ם בן טארק אאל סעיד (בערבית: هيثم بن طارق آل سعيد; נולד ב-13 באוקטובר 1954[דרוש מקור]) הוא הסולטאן הנוכחי של עומאן. היית'ם ירש את התפקיד מבן דודו, קאבוס בן סעיד אאל סעיד, לאחר מותו. הוא החל בכהונתו בתפקיד ב-11 בינואר 2020. בעבר שירת היית'ם כשר המורשת והתרבות העומאני מ-2002 עד 2020.",
    "pageid": 1787816
  },
  {
    "title": "הפועל תל אביב (כדורגל)",
    "extract": "הפועל תל אביב הוא מועדון כדורגל ישראלי מהעיר תל אביב, המשחק בליגת העל. המועדון הוקם בשנת 1923, עם הקמת אגודת הפועל תל אביב, והוא אחד המועדונים הוותיקים ביותר בישראל, ומהמועדונים המייסדים של הליגה הבכירה בארץ ישראל כשהשתתף בעונת הבכורה (1931/1932). צבעי המועדון הם אדום ולבן, ומגרשה הביתי של הקבוצה הוא אצטדיון בלומפילד הממוקם ביפו.\nהפועל תל אביב שיחקה בליגה הבכירה בישראל מאז היווסדה, וירדה שלוש פעמים לליגת המשנה – בתום עונת 1988/1989, בתום עונת 2016/2017 ובתום עונת 2023/2024. המועדון הוא אחד המעוטרים ביותר בישראל, עם שלוש עשרה אליפויות (מתוכן שמונה לאחר קום המדינה), שישה עשר גביעי מדינה (מתוכם עשרה לאחר קום המדינה) וגביע טוטו אחד. המועדון זכה בדאבל ארבע פעמים (1934, 1938, 1999/2000, 2009/2010), והוא גם המועדון היחיד בישראל שזכה שלוש פעמים ברציפות בגביע המדינה (בשני רצפים שונים: 1937–1939 ו-2010–2012).\nהפועל תל אביב במפעלים הבין-לאומיים זכתה בליגת האלופות האסייתית בשנת 1967, ובסגנות ליגה זו בשנת 1970. במפעלים האירופיים, היא העפילה לשלב רבע הגמר בעונת 2001/2002 בגביע אופ\"א, אחד ההישגים הבולטים של קבוצה ישראלית כלשהי במפעלים האירופים. הפועל תל אביב היא הקבוצה הישראלית היחידה אשר סיימה במקום הראשון בשלב הבתים של הליגה האירופית (עונת 2009/2010). בעונת 2010/2011 העפילה הקבוצה לראשונה בתולדותיה לשלב הבתים של ליגת האלופות.",
    "pageid": 584844
  },
  {
    "title": "חיל האוויר הישראלי",
    "extract": "חיל האוויר הישראלי, שידוע גם בשמו המקוצר \"חיל האוויר\",  או בשמו הרשמי \"זרוע הָאוויר והֶחלל\", הוא הזרוע האווירית של צה\"ל. חיל האוויר הישראלי הוא מרכיב משמעותי בעוצמתו של צה\"ל הנחשב לחזק ביותר במזרח התיכון ולאחד מחיילות האוויר הטובים והמיומנים בעולם. בראש זרוע האוויר עומד קצין בדרגת אלוף. מפקדו הנוכחי של החיל הוא אלוף תומר בר.",
    "pageid": 516777
  },
  {
    "title": "יהונתן גפן",
    "extract": "יהונתן גפן (22 בפברואר 1947 – 19 באפריל 2023) היה משורר, מחזאי, סופר, עיתונאי, סאטיריקן, פובליציסט, עורך, תסריטאי, פזמונאי, מתרגם, קומיקאי ומנחה ישראלי.\n\nגפן נחשב לאחד המשוררים הישראלים הפוריים ביותר; הוא כתב מאות שירים ופזמונים מוכרים למבוגרים ולילדים. ספרו לילדים \"הכבש השישה עשר\" הפך לתקליט פורץ דרך ואחד הנמכרים בכל הזמנים. כמו כן, כתב סיפורת ומחזות שזכו להצלחה.",
    "pageid": 6087
  },
  {
    "title": "יוגוסלביה",
    "extract": "יוּגוֹסלביה (כתב לטיני: Jugoslavija, כתב קירילי: Југославија, \"ארץ הסלאבים הדרומיים\") היה שמן של שלוש ישויות פוליטיות שהתקיימו ברציפות, אך באופן נפרד, לאורך רוב המאה ה-20 (1918–2003) בדרום-מזרח אירופה.\nלאחר התמוטטות האימפריה האוסטרו-הונגרית בסוף מלחמת העולם הראשונה, שלושה עמים סלאביים במערב הבלקן, הסרבים, הקרואטים והסלובנים, התאחדו על מנת ליצור ממלכה עצמאית מאוחדת בשם \"ממלכת הסרבים, הקרואטים והסלובנים\", שכונתה, החל משנת 1929 ותחת המשטר הריכוזי של המלך אלכסנדר קָארָאג'וֹרְגֶ'בִיץ', \"יוגוסלביה\".\nאחרי מלחמת העולם השנייה, מ-29 בנובמבר 1945, קיבלה המדינה מבנה מדיני של פדרציה שהורכבה משש רפובליקות: סרביה, קרואטיה, סלובניה, בוסניה והרצגובינה, מונטנגרו ומקדוניה. האזורים קוסובו ווויבודינה היו חלק אינטגרלי מסרביה והפכו מאוחר יותר לאזורים אוטונומיים במסגרת סרביה, ותוך השתתפות בהנהגת יוגוסלביה.\nמבחינה פוליטית-היסטורית, מדינית ותרבותית, ניתן לחלק את ההיסטוריה של יוגוסלביה לשלוש תקופות:\n\nממלכת הסרבים, הקרואטים והסלובנים – שהחל מ-1929 נקראה ממלכת יוגוסלביה (1918–1941), והייתה איחוד של ממלכת סרביה (שהתאחדה קודם עם ממלכת מונטנגרו) עם שטחי צפון מקדוניה, קוסובו, וויבודינה, שטחי בוסניה והרצגובינה, קרואטיה וסלובניה. היא התקיימה כגוף פוליטי אחד מתום מלחמת העולם הראשונה ועד פלישתן של מדינות הציר במלחמת העולם השנייה.\nהרפובליקה הפדרלית העממית של יוגוסלביה שכונתה בהמשך הרפובליקה הפדרלית הסוציאליסטית של יוגוסלביה (1945–1992), מדינה פדרטיבית קומוניסטית שהורכבה משש רפובליקות, והתקיימה מתום מלחמת העולם השנייה ועד שנת 1992, שבה פרשו ממנה ארבע מתוך שש הרפובליקות שהרכיבו אותה – סלובניה, קרואטיה, מקדוניה, ובוסניה והרצגובינה.\nהרפובליקה הפדרלית של יוגוסלביה (1992–2006) – כללה את סרביה ומונטנגרו שנותרו לאחר פרישת ארבע הרפובליקות האחרות, והתקיימה מאז פרישתן של ארבע הרפובליקות ועד החלטת הפרלמנט היוגוסלבי להפסיק להתקיים. לאחר ההחלטה האחרונה משנת 2003, נמשך האיחוד בין שתי הרפובליקות הנותרות תחת השם סרביה ומונטנגרו, והוסכם שתינתן להן אפשרות לפרק אותו בהמשך. לאחר משאל עם שנערך בשתי הרפובליקות, הכריזה מונטנגרו באופן רשמי על עצמאותה ב-3 ביוני 2006, וסרביה הצהירה על עצמאותה יומיים לאחר מכן, ב-5 ביוני, ובכך התפרקה סופית הפדרציה היוגוסלבית כולה.",
    "pageid": 25704
  },
  {
    "title": "יום ולנטיין",
    "extract": "יום ולנטיין או יום ולנטינוס הקדוש (בלטינית: Dies sancti Valentini; באנגלית: St. Valentine's Day), החל ב-14 בפברואר,  הוא חג אהבה שמקורו במסורת הנוצרית, המצוין במדינות רבות ברחבי העולם. גם בישראל רבים מציינים את המועד כיום אהבה, בנוסף לחגיגות ט\"ו באב. יום ולנטיין החל כציון נוצרי לזכרו של ולנטינוס הקדוש, שהפך בהשראת אגדה ימי-ביניימית לפטרון האוהבים. עם השנים התחזק מעמדו של יום זה כחג אהבה, שנחוג באמצעות העברת מסרי אהבה (שירים, פרחים וכו').\nבעברית, חדר שם החג מאנגלית ולכן נהגה בצורתו זו - \"ולנטיין\". זאת על אף שבעברית נהוג לתעתק שמות קדושים משפת המקור, במקרה זה, \"ולנטינוס\" מלטינית.",
    "pageid": 50738
  },
  {
    "title": "יפית אסולין",
    "extract": "יפית אסולין (נולדה ב-8 במאי 1980) היא שחקנית וקומיקאית ישראלית.",
    "pageid": 990178
  },
  {
    "title": "לאה ינאי",
    "extract": "לאה ינאי מור (נולדה ב-2 ביוני 1981) היא רקדנית ישראלית. שימשה כסולנית הבלט הישראלי\nוכרקדנית ראשית של בלט גטבורג השוודי. במאי 2024 החלה לשפוט בעונה השלישית של \"רוקדים עם כוכבים\", לצד אנה ארונוב, דוד דביר ואלי מזרחי.",
    "pageid": 2346078
  },
  {
    "title": "לאה לופטין",
    "extract": "לאה לוּפָּטין (נולדה ב-26 ביולי 1951) היא זמרת ישראלית, שעיקר פעילותה התרכז בשנות השבעים, השמונים והתשעים.\nלופטין הייתה חברה במספר הרכבים מוזיקליים, בראשם שלישיית \"שוקולד מנטה מסטיק\", והקליטה שירים באופן עצמאי שזכו להצלחה.",
    "pageid": 386706
  },
  {
    "title": "ליגת העל בכדורגל",
    "extract": "ליגת העל בכדורגל היא ליגת הכדורגל הבכירה בישראל.\nהליגה נוסדה בתקופת המנדט הבריטי בשנת 1931, ושמה העברי היה ליגת ארץ ישראל בכדורגל.\nהליגה נקראת \"ליגת העל\" החל מעונת 1999/2000, כאשר בין השנים 1955 ל-1999 היא נקראה \"הליגה הלאומית\", ולפני כן \"הליגה הארצית\", \"הליגה הישראלית\" ו\"ליגה א'\". מכבי תל אביב היא הקבוצה היחידה המשתתפת בליגה ברציפות מאז שנת היווסדה כלומר היא הקבוצה היחידה שלא ירדה לליגת המשנה.\nהליגה נמצאת תחת אחריות ההתאחדות לכדורגל בישראל, וביחד עם הליגה הלאומית אלו שתי הליגות המקצועניות בישראל. החל משנת 2014 מנוהלות שתי הליגות הבכירות על ידי מנהלת הליגות לכדורגל.\nנכון לעונת 2025/2026, מדורגת ליגת העל הישראלית במקום ה-20 בדירוג אופ\"א בשקלול של חמש העונות האחרונות.",
    "pageid": 115210
  },
  {
    "title": "ליונל מסי",
    "extract": "לְיוֹנֵל אַנדְרֶס \"לֵאוֹ\" מֶסִי קוּצִ'יטִינִי (או לִיאוֹנֵל; בספרדית: Lionel Andrés \"Leo\" Messi Cuccittini ‏‏Ⓘ‏; נולד ב־24 ביוני 1987) הוא כדורגלן ארגנטינאי המשחק בעמדות החלוץ והקשר ההתקפי במועדון האמריקאי אינטר מיאמי ובנבחרת ארגנטינה, בהם הוא משמש כקפטן. מכונה \"הפרעוש\" (בספרדית: \"La Pulga\"), בשל זריזותו וקומתו הנמוכה. הוא זכה בשמונה כדורי זהב ושש פעמים בתואר נעלי זהב, ונבחר גם לנבחרת כל הזמנים של כדור הזהב. מסי נחשב על ידי רבים לשחקן הכדורגל הגדול בכל הזמנים.\nעד שעזב ב־2021, בילה את כל הקריירה המקצוענית שלו במועדון הקטלוני ברצלונה, עימה זכה ב־35 תארים, כולל עשר זכיות בלה ליגה, שבע זכיות בגביע המלך הספרדי וארבע זכיות בליגת האלופות. ככובש פורה ופליימייקר יצירתי, מסי מחזיק בשיאי שערים ובישולים רבים, הוא מלך השערים בכל הזמנים של הלה ליגה (474) ומלך השערים בהיסטוריה של נבחרות אמריקה הדרומית (112). מסי הבקיע 875 שערים בקריירת הבוגרים שלו, הוא סגן מלך השערים בכל הזמנים לפי הפדרציה הבין-לאומית להיסטוריה וסטטיסטיקה של הכדורגל. הוא מלך השערים עבור מועדון בודד (672) ומלך השערים של נבחרת ארגנטינה. הישגיו האישיים והקבוצתיים של מסי קיבעו את מעמדו כאחד מגדולי הכדורגלנים בכל הזמנים, ולדעת רבים גם כטוב בהיסטוריה.\nמסי נולד וגדל ברוסאריו, שם החל לשחק בילדותו במחלקות הנוער של ניואל'ס אולד בויס. בשנת 2000, בגיל 13, עבר לספרד והוחתם בברצלונה, באוקטובר 2004 שיחק לראשונה בקבוצה הבוגרת בגיל 17 בלבד. בשלוש השנים הבאות הוא ביסס את מעמדו כשחקן אינטגרלי עבור המועדון, ואף זכה בשתי אליפויות ספרד ואליפות אירופה. בהמשך שנת 2009 זכה בכדור הזהב בגיל 22 בלבד, והוא הוסיף וזכה בפרס בשלוש העונות הבאות והפך לשיאן הזכיות בו ולכדורגלן הראשון שזכה בו ארבע פעמים ברציפות.\nבעונת 2011/2012, הוא כבש 50 שערי ליגה ו־73 שערים בכל המסגרות עבור ברצלונה, שיא אירופי של כל הזמנים. במהלך שנת 2012, כבש 91 שערים ב־69 הופעות במדי ברצלונה וארגנטינה, דבר שהוכר על ידי גינס כשיא עולמי. ב־2015 זכה מסי בכדור הזהב בפעם החמישית לאחר עונת טרבל נוספת בה שבר את שיא השערים של הלה ליגה, שהחזיק מעמד 60 שנה. מסי הפך לקפטן הקבוצה ב־2018, וזכה בכדור הזהב השישי ונעל הזהב השישית שלו בסיום אותה עונה.\nב־2021, לאחר שנות שפל בברצלונה, עזב מסי את ברצלונה שלא יכלה להכיל את חוזהו מבחינה כלכלית, וחתם במועדון הצרפתי פריז סן-ז'רמן, עימה זכה באליפות צרפת בעונת 2021/2022. ב-2023 חתם במועדון אינטר מיאמי.\nכשחקן נבחרת ארגנטינה, מסי הוא מלך השערים (106) ושיאן ההופעות (180) בכל הזמנים. ברמת הנוער, מסי זכה בגביע העולם בכדורגל עד גיל 20 ב־2005, בטורניר בו היה השחקן והכובש המצטיין, ומדליית זהב אולימפית באולימפיאדת בייג'ינג. סגנון המשחק שלו, מכדרר שמאלי ונמוך קומה, גרר השוואות לבן ארצו דייגו מראדונה, שהכריז אז על מסי כיורשו.\nכקפטן הנבחרת החל מ־2011, הוביל מסי את נבחרתו לשלושה גמרים רצופים: גמר מונדיאל 2014, גמר קופה אמריקה 2015 וגמר קופה אמריקה 2016, אך היא הפסידה בכולם. לאחר ההפסד האחרון פרש מהנבחרת, אך חזר לאחר זמן קצר בעקבות לחץ כבד בארגנטינה.\nהוא הוביל את ארגנטינה להעפלה למונדיאל 2018, מקום שלישי בקופה אמריקה 2019, זכייה בקופה אמריקה 2021, בה נבחר לשחקן המצטיין והיה מלך השערים והבישולים. בשנת 2022 הוביל את נבחרתו לזכייה בפיינליסימה ובמונדיאל 2022, בו נבחר לשחקן המצטיין וזכה בנעל הכסף, עם שבעה שערים.\nמסי מעניק חסות לחברת אדידס מאז 2006. לפי העיתון פראנס פוטבול, הוא היה המשתכר הבכיר בעולם הכדורגל בחמש שנים מתוך שש בין 2009–2014 והוא דורג כספורטאי המרוויח ביותר לפי פורבס בשנים 2019 ו־2022. מסי נכלל ברשימת 100 המשפיעים בעולם של טיים מגזין בשנים 2011 ו־2012. בשנת 2020 זכה בפרס לוריוס לספורטאי השנה, והפך לספורטאי הקבוצתי הראשון שזוכה בפרס.",
    "pageid": 336762
  },
  {
    "title": "לייזה מינלי",
    "extract": "לייזה מאי מינלי (באנגלית: Liza May Minnelli; נולדה ב-12 במרץ 1946) היא שחקנית, רקדנית וזמרת אמריקאית סיציליאנית. מינלי היא בתם של השחקנית ג'ודי גרלנד ובמאי הקולנוע וינסנט מינלי. במהלך השנים זכתה מינלי בפרסים רבים, ביניהם פרס אוסקר, פרס אמי, פרס גלובוס הזהב ופרס טוני.",
    "pageid": 321833
  },
  {
    "title": "מאיר כהנא",
    "extract": "הרב מאיר דוד הכהן כהנא (בשמו האמריקאי: Martin David Kahane; נולד בברוקלין, כ\"ח בתמוז ה'תרצ\"ב, 1 באוגוסט 1932 – י\"ח בחשוון ה'תשנ\"א, 5 בנובמבר 1990) היה רב ופוליטיקאי ימני קיצוני ישראלי-אמריקאי, מייסד הליגה להגנה יהודית, וראש ישיבת הרעיון היהודי אותה הקים, פרשן מקרא ומחבר ספרי הגות, חבר הכנסת האחת עשרה מטעם מפלגת 'כך' שבראשה עמד. תנועת \"כך\" שהקים בישראל, נפסלה ב-1988 מהתמודדות בבחירות לכנסת השתים עשרה לאחר שנקבע שמטרותיה גזעניות. כהנא עצמו הורשע בפעילות טרור בישראל ובארצות הברית.\nהוא נרצח ב-1990 בניו יורק, בידי מתנקש מוסלמי, אל סייד נוסייר, בעל זיקה לאל-קאעידה. בעקבות טבח מערת המכפלה, שאירע כמה שנים אחרי הירצחו, התנועה שהקים, \"כך\", הוכרזה כארגון טרור על ידי מספר מדינות, בהן ישראל.",
    "pageid": 22137
  },
  {
    "title": "מוחמד אבו רומי",
    "extract": "מוחמד אבו רומי (בערבית: محمد ابو رومي; נולד ב-1 במרץ 2004) הוא כדורגלן ערבי-ישראלי המשחק בעמדת החלוץ והקיצוני בעירוני קריית שמונה.",
    "pageid": 2230964
  },
  {
    "title": "מי זאת? (תוכנית טלוויזיה)",
    "extract": "מי זאת? היא תוכנית מערכונים סאטירית ישראלית על עולמן הפנימי של נשים בכיכובן של מגי אזרזר, ג'וי ריגר, אושרית סרוסי ונעמה אמית. העונה הראשונה של הסדרה עלתה לשידור ב-20 באוגוסט 2024 בכאן 11.",
    "pageid": 2363236
  },
  {
    "title": "מיכל ויצמן (שחקנית)",
    "extract": "מיכל ויצמן (נולדה ב-9 בנובמבר 1982), המוכרת גם בשם הבמה \"מיכל הקטנה\", היא שחקנית, כוכבת ילדים, זמרת וסופרת ילדים ישראלית.",
    "pageid": 1055933
  },
  {
    "title": "נינט טייב",
    "extract": "נינט טייב (נולדה ב-21 באוקטובר 1983) היא זמרת-יוצרת, שחקנית, דוגמנית ושדרנית רדיו ישראלית. זוכת \"פרס מסך הזהב\" כשחקנית השנה הטובה ביותר בסדרה יומית. התפרסמה בזכות זכייתה בעונה הראשונה של תוכנית המציאות \"כוכב נולד\".",
    "pageid": 298535
  },
  {
    "title": "עופר וינטר",
    "extract": "עופר וינטר (נולד ב-3 בפברואר 1971) הוא קצין צה\"ל בדרגת תת-אלוף במילואים ששירת כמפקד עוצבת האש, המזכיר הצבאי של שר הביטחון, ראש מטה פיקוד המרכז, מפקד חטיבת גבעתי, מפקד החטיבה הצפונית ברצועת עזה, מפקד חטיבת שועלי מרום, מפקד יחידת דובדבן ומפקד גדס\"ר גבעתי.",
    "pageid": 1055217
  },
  {
    "title": "ענבל אור",
    "extract": "ענבל אור (נולדה ב-29 ביולי 1976) היא יזמת נדל\"ן ואשת עסקים, שארגנה קבוצות רכישה ויסדה חברות עסקיות, ובהן חברת אור סיטי נדל\"ן, שניתן צו לפירוקן. הורשעה בבית המשפט המחוזי בריבוי עבירות מע\"מ, עבירות מס, זיוף, קבלת דבר במרמה, אי הגשת הצהרת הון, עבירה על חוק הגנת הצרכן ועבירות מרמה בנסיבות מחמירות, ונגזרו עליה 7.5 שנות מאסר בפועל וקנס של 350,000 ש\"ח.",
    "pageid": 1366804
  },
  {
    "title": "פאודה",
    "extract": "פאודה (בערבית: فوضى, תעתיק מדויק: פַוְדָא, בתרגום לעברית: \"כאוס\", \"בלאגן\") היא סדרת טלוויזיה ישראלית מסוג דרמת-פעולה, ששידורה החל ב-15 בפברואר 2015, בערוץ yes EDGE. את הסדרה יצרו העיתונאי אבי יששכרוף והשחקן ליאור רז. השניים התבססו בין היתר גם על חוויותיהם משירותם הצבאי ביחידת דובדבן. יששכרוף משמש ככתב וכפרשן לענייני ערבים של אתר וואלה ובעבר של קול ישראל. התסריטאי הראשי של העונה הראשונה היה משה זונדר. לסדרה ייעצו בין היתר גם גונן בן יצחק, רכז ביטחון בשב\"כ לשעבר, אבירם אלעד, יוצא יחידת דובדבן, ועמוס הראל, הפרשן הצבאי של עיתון \"הארץ\".\nב-2016 זכתה הסדרה ב\"פרס האקדמיה לטלוויזיה\" בקטגוריית סדרת הדרמה הטובה ביותר וב-2017 זכתה הסדרה ב-11 קטגוריות, בהן הדרמה הטובה ביותר, הבימוי הטוב ביותר (רותם שמיר) והשחקן הטוב ביותר בדרמה/דרמה יומית (ליאור רז).\nבנובמבר 2016, נרכשה הסדרה והועלתה לשידור על ידי שירות הצפייה נטפליקס. מינואר 2017 משודרת הסדרה בערוץ הראשון, ובהמשך בערוץ כאן 11.\nב-26 בדצמבר 2019 החלו שידורי העונה השלישית, וב-13 ביולי 2022 עלתה לשידור העונה הרביעית, שעלתה לשידור בנטפליקס בינואר 2023, והגיעה למקום השביעי בדירוג העולמי של נטפליקס, ולטופ 10 ב-21 מדינות באירופה, אפריקה ואסיה.\nב-4 בספטמבר 2023, הוכרז כי הסדרה תשוב לעונה חמישית. חלקה צפוי להיות מצולם בבודפשט.",
    "pageid": 1243000
  },
  {
    "title": "פסטיגל",
    "extract": "פסטיגל הוא מחזמר ישראלי לילדים, המוצג בחג החנוכה ומופיעים בו להקות, זמרים, שחקנים, דוגמנים, בדרנים, קומיקאים, סטנדאפיסטים וכוכבי רשת. עד שנת 2014, שולבה בו גם תחרות זמר שחזרה בשנת 2025.\nהפסטיגל החל את דרכו בשנת 1981 וצבר מאז הצלחה רבה. מדי שנה הוא נערך בחיפה, בתל אביב, בירושלים ובבאר שבע.",
    "pageid": 573
  },
  {
    "title": "קופים",
    "extract": "קופים הוא שם עממי לאוסף מיני בעלי חיים מסדרת הפרימטים, אשר במובן המדעי כולל את תת-הסדרה קופים רחבי-אף ואת המשפחה קופים בעלי זנב, אך אינו כולל את קופי האדם ואת האדם עצמו, אף שהם קרובים אבולוציונית.\nכיום כוללים הקופים בהגדרתם העממית כ-150 מינים, החיים בעיקר באזורים טרופיים וסובטרופיים באסיה, אפריקה ודרום אמריקה. הם שוכני עצים במקורם ורובם חיים ביערות, אך יש ביניהם מינים שהסתגלו לחיים על הקרקע בבתי גידול פתוחים כמו סוואנה. בדומה לשאר הפרימטים מתאפיינים הקופים בגפיים ארוכות וגמישות עם חמש אצבעות בעלות ציפורניים שטוחות בכל גפה, עיניים גדולות הפונות קדימה, אפרכסות אוזן בצורת קונכייה, מיעוט צאצאים בהמלטה, וזוג פטמות על החזה. אך בהשוואה לפרימטים ממוצא עתיק יותר, בעלי אף לח, הקופים כמעט כולם פעילי יום, בעלי מוח גדול יותר יחסית לגופם, אינטליגנציה גבוהה, התנהגות חברתית מפותחת, תקופת התבגרות ארוכה של הצעירים, ויכולת ללמוד באמצעות חיקוי ההתנהגות של קופים אחרים. רובם אוכלי כול, אם כי חלקם מתמחים בתפריט צמחוני של עלים, או פירות.\nמבחינה טקסונומית, המונח \"קופים\" נחשב כיום כבלתי-תקני, משום שהוא פראפילטי, והמונחים המדעיים המדויקים לקופים הם דמויי קוף (\"Simiiformes\", מלטינית: \"בעלי צורת קוף\") או אנתרופואידים (\"Anthropoidea\", מיוונית: \"דמויי אדם\"). בניגוד למונח העממי, מונחים אלו כוללים גם את קופי האדם ואת האדם עצמו. מוצאו האבולוציוני של האדם הוא ממיני קופים קדומים בעידן האוליגוקן.",
    "pageid": 1438
  },
  {
    "title": "קרנפים (מחזה)",
    "extract": "קרנפים (בצרפתית: Rhinocéros) הוא מחזה אבסורד מאת המחזאי הרומני-צרפתי אז'ן יונסקו, העוסק בקונפורמיות. בעקבות המחזה נטבע בשפה העברית המונח \"התקרנפות\".",
    "pageid": 515378
  },
  {
    "title": "רודולף פרנץ הס",
    "extract": "רודולף פרנץ פרדיננד הֶס (בגרמנית: Rudolf Franz Ferdinand Höß; ‏25 בנובמבר 1901 – 16 באפריל 1947) היה\nקצין אס אס נאצי ומפקד מחנה ההשמדה אושוויץ, היה אחראי לרצח של מיליוני יהודים ושל מאות אלפי קרבנות בני עמים אחרים באושוויץ, במהלך השואה. הס היה מי ששימש מפקד אושוויץ לתקופה הארוכה ביותר (מ-4 במאי 1940 עד נובמבר 1943 ולאחר מכן מ-8 במאי 1944 עד 18 בינואר 1945). הוא בדק והטמיע אמצעים לביצוע שיטתי של משנתו של היטלר לרצח העם היהודי בשטחי הכיבוש הנאצי, הידוע בשם הפתרון הסופי. ביוזמת אחד הכפופים לו, קארל פריטש, הס הציג את רעיון השימוש בחומר ההדברה ציקלון בי לשימוש בתאי הגזים מה ששימש לרצח של יותר ממיליון איש.\nלאחר המלחמה נידון והורשע ברצח עם כפושע מלחמה, והוצא להורג בתלייה ב-1947 בתוך מחנה אושוויץ.",
    "pageid": 20848
  },
  {
    "title": "רוסיה",
    "extract": "רוסיה (ברוסית: Россия, בליטון (רו'): Rossiya; מבוטא: [rɐˈsʲijə] ‏‏Ⓘ‏, רָאסִיָּה), כיום מכונה הפדרציה הרוסית (ברוסית: Российская Федерация, בליטון: Rossiyskaya Federatsiya; תעתיק פונטי: [rɐˈsʲijskəjə fʲɪdʲɪˈratsɨjə] ‏‏Ⓘ‏, רַאסיִֿיְסְקֵיָה פֶדֶרָֿאצְיָה), היא המדינה הגדולה בעולם לפי שטח, המשתרעת על פני 17,125,191 קמ\"ר (מתוכם כ-13 מיליון קמ\"ר בצפון אסיה וכארבעה מיליוני קמ\"ר במזרח אירופה), ומקיפה שמינית משטח היבשה של כדור הארץ. זוהי המדינה התשיעית באוכלוסייתה והמדינה עם האוכלוסייה הגדולה ביותר באירופה[דרושה הבהרה], עם אוכלוסייה של 145.5 מיליון תושבים.\nשטחה של רוסיה משתרע על פני אחד-עשר אזורי זמן. רוסיה גובלת בשלוש-עשרה מדינות (יש לה גבול יבשתי עם נורווגיה, פינלנד, אסטוניה, לטביה, ליטא, פולין, בלארוס, אוקראינה, גאורגיה, אזרבייג'ן, קזחסטן, סין, מונגוליה וקוריאה הצפונית).\nתחת השלטון הסובייטי היא נקראה הרפובליקה הסובייטית הפדרטיבית הסוציאליסטית הרוסית (ברוסית: Российская Советская Федеративная Социалистическая Республика, בליטון: Российская Советская Федеративная Социалистическая Республика; (תעתיק פונטי: [rɐˈsʲijskəjə sɐˈvʲetskəjə fʲɪdʲɪrɐˈtʲivnəjə sətsɨəlʲɪˈsʲtʲitɕɪskəjə rʲɪˈspublʲɪkə], \"רַאסִיֿיְסְקַאיָה סוֹבְיֶֿיצְקַאיָה פֶדֶרַאטִֿיבְנַאייָה סוֹצִיאַלִיסְטִיצֶֿ'סְקַאייָה רֶסְפּֿוּבְּלִיקָה\"), בראשי תיבות: РСФСР), עם התפרקות ברית המועצות בשנת 1991 חזרה רוסיה להיות מדינה נפרדת ועם הקמתה הפכה לפדרציה עצמאית. רוב שטחה, אוכלוסייתה ותעשייתה של ברית המועצות, אחת משתי מעצמות העל, היו ברוסיה. כתוצאה מכך, לאחר פירוק ברית המועצות ירשה רוסיה את מושבה הקבוע במועצת הביטחון של האו\"ם.\nלמרות התארגנותה מחדש אחרי שנת 1991 כפדרציה רפובליקנית בעלת משטר דמוקרטי דה יורה, אופייה הדמוקרטי של המדינה הלך ונפגע בהדרגה בתחילת המאה ה-21, וזכויות האדם בה מופרות באופן תדיר. מאז שנת 2000, תחת שלטונו של ולדימיר פוטין נחשבת רוסיה למדינה בעלת משטר אוטוקרטי וסמכותני. פוטין סופג ביקורת בינלאומית חריפה בעקבות פגיעתו במתנגדי משטר, בעיתונאים, במיעוטים ובפעילי אופוזיציה וזכויות אדם.\nבירת הפדרציה והעיר הגדולה ביותר בה היא מוסקבה. סנקט פטרבורג היא המרכז התרבותי של רוסיה והעיר השנייה בגודלה. אזורים עירוניים מרכזיים נוספים כוללים את נובוסיבירסק, יקטרינבורג, ניז'ני נובגורוד וקאזאן.\nהקבוצה האתנית הדומיננטית ברוסיה הם הרוסים, ושמה \"רוסיה\" הוא גם כינוי מסורתי לארץ שבה חי והתרכז רוב העם הרוסי לאורך המאות ה-14–21. חלקים ממנו חיו גם בארצות שכנות, שבעבר היו חלק מהאימפריה הרוסית והפכו לעצמאיות במהלך המאה ה-20. ברוסיה חיות גם קבוצות שאינן מזהות עצמן עם הלאום הרוסי.\nרוסיה חברה בארגון BRICS, ומשמשת גם כמדינה משקיפה בארגון לשיתוף פעולה אסלאמי.",
    "pageid": 397
  },
  {
    "title": "שבע מצוות בני נח",
    "extract": "ביהדות, שבע מצוות בני נח הן מצוות שנצטוו עליהן כל בני האדם, ולא רק היהודים שקיבלו את תרי\"ג מצוות.\nשבע המצוות הן:\n\nחובת הקמת דינים (מערכת משפט)\nאיסור ברכת השם\nאיסור עבודה זרה\nאיסור גילוי עריות (יחסי מין אסורים)\nאיסור רצח\nאיסור גזל (לרבות גנבה וביזה)\nאיסור אכילת אבר מן החי\nלפי דברי חז\"ל, מצוות אלו ניתנו לנח ולבניו בברית הקשת המקראית, ויש מסורות לפיהן חלק מהמצוות, או כולן, ניתנו עוד לאדם הראשון. בתלמוד ובספרי הרמב\"ם ישנו עיסוק רב בפרטי שבע המצוות.\nכיום ישנם גורמים מסוימים ביהדות העוסקים בהפצת המצוות בקרב גויים. כתוצאה מפעילות זו ויוזמות עצמיות בקרב גויים, נוצרו בציבור הלא-יהודי חוגים המתכנים \"בני נח\", המקבלים על עצמם את שבע המצוות.\nיש סימן לזכירת שבע המצוות: שלוש מצוות שייהרג ובל יעבור (עבודה זרה, שפיכות דמים וגילוי עריות), א - אבר מן החי, ב - ברכת השם, ג - גזל, ד - דינים.",
    "pageid": 10930
  },
  {
    "title": "שי מגל",
    "extract": "שי מגל (נולד ב-3 בפברואר 1980) הוא איש תקשורת וניהול ישראלי. מכהן כמנכ\"ל אתר ynet, ובמסגרת זו משמש גם כיו״ר אתר הדרושים AllJobs ודירקטור באתר הספורט One, שלושתם מקבוצת ידיעות אחרונות.",
    "pageid": 1445151
  },
  {
    "title": "שיראל ברגר",
    "extract": "שיראל ברגר (נולדה ב-1990) היא שפית ישראלית, בעלת מסעדת OPA וזוכת פרס שפית השנה של מגזין טיים אאוט לשנת 2019, ופרס The One to Watch של MENA's 50 Best Restaurants לשנת 2023.",
    "pageid": 2185341
  },
  {
    "title": "שנות ה-80 (סדרת טלוויזיה)",
    "extract": "שנות ה-80 היא סדרת טלוויזיה קומית-סאטירית ישראלית, שיצרו האחים שלום אסייג ומני אסייג בשיתוף עם ליאור פריד ועלתה לשידור ב-10 באוקטובר 2013. הסדרה שודרה לראשונה בזכיינית ערוץ 2 \"רשת\" ועם סגירתו של זה המשיכה הסדרה להיות משודרת ברשת 13 עד לסיומה ב-20 באוגוסט 2020, בו שודר הפרק האחרון של הסדרה.\nהסדרה, שצילומיה התקיימו ברמלה, לוד, חיפה, נתניה, חולון, נצר סרני, גבעת ברנר ובמושב בניה, מתארת את תקופת נעוריו של שלום אסייג, ומציגה בצורה קומית את החברה שאפיינה את ישראל בשנות ה-80 של המאה ה-20. בין היתר היא עוסקת בתוצאותיה של מדיניות כור ההיתוך של מדינת ישראל בין העדות.\nביוני 2020 הוכרז רשמית כי הסדרה תגיע לסיומה עם עונתה החמישית, אחרי כשבע שנים. באוגוסט פרסם אסייג שתופק סדרת המשך: \"שנות ה-90\". זו עלתה ב-17 בפברואר 2022 וממשיכה את עלילות הדמויות בשנות ה-90. ב-5 באוקטובר 2020 נודע כי מני אסייג פרש מכתיבת המשך הסדרה ואת מקומו יתפוס אחיינו דניאל אסייג.\nבספטמבר 2019 הוכרז כי סרט קולנוע רשמי המבוסס על הסדרה עתיד לצאת לאקרנים במהלך קיץ 2020. קיומו של הסרט נתלה בגיוס תקציב מקרב מעריצי הסדרה, לאור בחירת יוצריה שלא לפנות לקרנות הקולנוע בבקשת תמיכה. בסופו של דבר הסרט הופק על ידי קרנות קולנוע והיה מבוסס על סדרת ההמשך, כאשר הוא נקרא \"ההילולה\".\nבסופו של דבר הסרט \"ההילולה\" יצא ביולי 2023 וזכה להצלחה רבה. \nסרט המשכון יצא לאקרנים ביוני 2025 בשם \"ההילולה 2 – החתונה\".",
    "pageid": 1151284
  },
  {
    "title": "שרה נתניהו",
    "extract": "שרה נתניהו (נולדה בכ\"ב בחשוון ה'תשי\"ט, 5 בנובמבר 1958) היא רעייתו של ראש ממשלת ישראל בנימין נתניהו ופסיכולוגית חינוכית במקצועה. מעמדה לצד ראש הממשלה בכהונתו הארוכה ונוכחותה במעון ראש הממשלה הקנו לה חשיפה ציבורית ותקשורתית.\nהדיון הציבורי והתקשורתי בדמותה התמקד לאורך השנים בטענות להתנהלות פוגענית שלה כלפי עובדים, טענות שמבוססות על עדויות של עובדי מעון ראש הממשלה ולשכתו ומקורבים למשפחה. לצד אלה פורסמו בעיתונות גם ראיונות וכתבות בעלי אופי אוהד כלפיה. נתניהו הורשעה בפלילים במסגרת עסקת טיעון בפרשת מעונות ראש הממשלה, ובתביעות אזרחיות חויב משרד ראש הממשלה בתשלום פיצויים לעובדיו בגין התעמרות שיוחסה לה.",
    "pageid": 921228
  },
  {
    "title": "תקבולת",
    "extract": "תִּקְבּוֹלֶת (בלועזית: פָּרָלֶלִיזְם) היא אמצעי ספרותי שרווח במיוחד בשירת המקרא, אך קיים לעיתים גם בפרוזה המקראית, בשירת ימי הביניים ובעת החדשה. שתי צלעות המקבילות זו לזו, בתוכן, בהטעמה, במקצב, בתבנית התחבירית או בחומר הסמנטי (לא כל תקבולת מתאימה בכל הקריטריונים הללו) - מכונות תקבולת. אברי התקבולת יכולים להיות שווים או שונים בגודלם או בצורתם, וההתקשרות יכולה לבוא על פי עקרונות שונים ואף על פי ניגודים.\nמטרת התקבולת היא חזרה על הנושא במילים נרדפות, שונות ופעמים רבות ציוריות במיוחד, כדי להטמיע אותו בלב השומעים, וכדי לעטר את השיר או המבע באמצעים צורניים המייפים את הטקסט ומקלים על קליטתו.\nהבישוף רוברט לאות' בספרו מ-1787 Lectures on the Sacred Poetry of the Hebrews היה בין הראשונים שהגדירו את המושג תקבולת, בזהותו שלוש צורות של תקבולות: נרדפת (סינונימית), ניגודית (אנטיתטית) ומשלימה (סינתטית).",
    "pageid": 1392226
  },
  {
    "title": "קטגוריה:מרגלים שפעלו נגד גרמניה הנאצית",
    "extract": "",
    "pageid": 662794
  },
  {
    "title": "קטגוריה:נימפות",
    "extract": "",
    "pageid": 260140
  },
  {
    "title": "קטגוריה:סופרות אנגליות",
    "extract": "",
    "pageid": 1575379
  },
  {
    "title": "קטגוריה:ראשוני הציונות",
    "extract": "בקטגוריה זו כלולים ציונים מתקופת הקונגרסים הציוניים הראשון והשני ולפניהם",
    "pageid": 535911
  },
  {
    "title": "אדון עולם",
    "extract": "\"אֲדוֹן עוֹלָם\" הוא פיוט המופיע בסידורי רבות מקהילות ישראל בטרם תפילת שחרית. המשקל הערבי מחזק את ההשערה ששיר זה חובר בימי הביניים, וסביר שנכתב בספרד או באיטליה. המחבר אינו ידוע, וחלק מהאחרונים ייחסוהו לרב שרירא גאון, לרב האי גאון, או לרב שלמה אבן גבירול. הפיוט נמצא לראשונה בסידור בן המאה ה־13, ועל־כן המחקר דחה השערות אלו.",
    "pageid": 318141
  },
  {
    "title": "אדל בספלוב",
    "extract": "אדל עבד-בספלוב (נולדה ב-27 ביוני 1993) היא ידוענית, ומעצבת תכשיטים ישראלית.",
    "pageid": 1519673
  },
  {
    "title": "אופירה אסייג",
    "extract": "אופירה אסייג (נולדה ב-6 באוקטובר 1973) היא מנחת טלוויזיה, מגישת רדיו, עיתונאית, וכתבת ספורט ישראלית. שימשה בעבר גם כמגישת תוכניות ספורט בטלוויזיה.",
    "pageid": 862228
  },
  {
    "title": "אייל זמיר",
    "extract": "אייל זמיר (נולד ב-26 בינואר 1966, ה' בשבט ה'תשכ\"ו) הוא קצין בדרגת רב-אלוף, המכהן כראש המטה הכללי ה-24 של צה\"ל. במהלך שירותו הצבאי שירת בין היתר כסגן הרמטכ\"ל, מפקד פיקוד הדרום, המזכיר הצבאי של ראש הממשלה, מפקד עוצבת געש, מפקד עוצבת עמוד האש, ראש מטה זרוע היבשה ומפקד חטיבה 7.\nב-2022 פרש מצה\"ל וכיהן כמנכ\"ל משרד הביטחון תחת שר הביטחון יואב גלנט. בשנת 2025 התמנה לראש המטה הכללי בצה\"ל. החליף בתפקידו את רב-אלוף הרצי הלוי. זמיר נכנס לתפקיד בתור מפקד הצבא השני במהלך מלחמת חרבות ברזל, ופיקד על צה\"ל במהלך מבצע עם כלביא.",
    "pageid": 679714
  },
  {
    "title": "איימי ויינהאוס",
    "extract": "איימי ג'ייד ויינהאוס (באנגלית: Amy Jade Winehouse;‏ 14 בספטמבר 1983 – 23 ביולי 2011) הייתה זמרת-יוצרת יהודייה-בריטית, שהתפרסמה בזכות סגנונה האקלקטי, הכולל תערובת של ז'אנרים רבים, בהם סול, סקא, ג'אז, ורית'ם אנד בלוז.\nאלבומה הראשון של ויינהאוס, Frank, הצליח למדי, הן מסחרית והן בקרב המבקרים במולדתה, הממלכה המאוחדת. האלבום גם היה מועמד לפרס מרקיורי. אלבומה השני, Back to Black, שיצא ב-2006, הוביל לחמש זכיות בפרס גראמי והפך אותה לאומנית הבריטית הראשונה שזכתה בחמישה פרסי גראמי, כולל שלושה מתוך הארבעה הגדולים: \"תגלית השנה\", \"הקלטת השנה\" ו\"שיר השנה\". ב-14 בפברואר 2007 זכתה בפרס המוזיקה הבריטית בקטגוריית \"הזמרת הבריטית הטובה ביותר\".\nויינהאוס נפטרה בביתה בקמדן טאון שבלונדון ב-23 ביולי 2011 מהרעלת אלכוהול.",
    "pageid": 501520
  },
  {
    "title": "איתמר בן גביר",
    "extract": "אִיתָמָר בֶּן גְּבִיר (נולד ב־6 במאי 1976, ו' באייר ה'תשל\"ו) הוא השר לביטחון לאומי, יושב ראש מפלגת עוצמה יהודית וחבר הכנסת מטעמה. עורך דין במקצועו ופעיל ימין קיצוני בישראל.\nבן גביר התמודד לכנסות ה־19 וה־21–25 ברשימות שונות מטעם מפלגת \"עוצמה יהודית\". קודם לכן שימש כעורך דין וכן יועץ התקשורת של חבר הכנסת מיכאל בן ארי ודובר תנועת \"חזית יהודית לאומית\".\nבמהלך פעילותו הפוליטית הוגשו נגדו, לדבריו, 53 כתבי אישום, שמתוכם הורשע בשמונה עבירות פליליות, בהן התפרעות, הפרעה לשוטר והסתה לגזענות, וכן שתי הרשעות בהחזקת חומר תעמולה עבור ארגון טרור ושתי הרשעות בתמיכה בארגון טרור.",
    "pageid": 487309
  },
  {
    "title": "אלבר קאמי",
    "extract": "אלבר קאמי (בצרפתית: Albert Camus, ‏‏Ⓘ‏; 7 בנובמבר 1913 – 4 בינואר 1960) היה סופר, מחזאי ופילוסוף צרפתי, יליד אלג'יריה הצרפתית. זוכה פרס נובל לספרות.\nכתביו, ובמיוחד המיתוס של סיזיפוס, נחשבים למובילים בפילוסופיית האבסורד.",
    "pageid": 1649
  },
  {
    "title": "אמנון אברמוביץ'",
    "extract": "אמנון אַבְּרָמוֹבִיץ' (נולד ב-15 בספטמבר 1951) הוא פובליציסט, עיתונאי ופרשן פוליטי ישראלי. הפרשן הפוליטי של חברת החדשות המשדרת בערוץ 12.",
    "pageid": 102279
  },
  {
    "title": "אנה זק",
    "extract": "אנה קוזנקובה (ברוסית: Анна Кузенкова; נולדה ב-12 במרץ 2001), המוכרת בשם הבמה אנה זק (Ana Zak), היא זמרת, אושיית רשת, דוגמנית ומגישה ישראלית.",
    "pageid": 1477589
  },
  {
    "title": "אסף אטדגי",
    "extract": "אסף אטדגי (נולד ב-29 בנובמבר 1975) הוא אמרגן, פזמונאי ומלחין ישראלי.",
    "pageid": 1662920
  },
  {
    "title": "ארץ נהדרת",
    "extract": "ארץ נהדרת היא תוכנית בידור סאטירית ישראלית המשודרת במסגרת \"שידורי קשת\" החל מנובמבר 2003. עד שנת 2017 שודרה התוכנית בערוץ 2, ומאז 1 בנובמבר 2017 היא משודרת בקשת 12.\nהתוכנית זכתה בשמונה פרסי האקדמיה הישראלית לטלוויזיה ברציפות בשנים 2003–2011. ב-2021 זכתה התוכנית באות אבירת איכות השלטון לשנת 2020 בקטגוריית תרבות וחינוך.",
    "pageid": 28098
  },
  {
    "title": "אשר ברש",
    "extract": "אשר ברש (16 במרץ 1889 – 4 ביוני 1952) היה סופר ומשורר עברי ישראלי יליד גליציה.",
    "pageid": 64172
  },
  {
    "title": "בין כוכבים",
    "extract": "בין כוכבים (באנגלית: Interstellar) הוא סרט מדע בדיוני אמריקאי משנת 2014 בבימוי הבמאי הבריטי כריסטופר נולאן על פי תסריט של האחים כריסטופר נולאן וג'ונתן נולאן. בסרט מככבים מתיו מקונוהיי, מייקל קיין, ג'סיקה צ'סטיין ואן האת'וויי.\nאולפני האחים וורנר, שהפיצו בעבר את סרטיו של נולאן, ניהלו משא ומתן מול אולפני סרטי פרמאונט לצורך הפצת הסרט. הסרט צולם במצלמה אנאמורפית של 35 מ\"מ כשהצילומים החלו באוגוסט 2013 באלברטה, קנדה והמשיכו באיסלנד. הסרט יצא לאקרנים בנובמבר 2014 והכניס 54 מיליון דולר בשבוע הראשון לאחר צאתו לאקרנים.\nהסרט מתאר את מסעם של קבוצת מומחים הנשלחים בחללית דרך חור תולעת, במטרה לחפש כוכב לכת ראוי ליישוב בני אדם עקב אסון אקולוגי המאיים להחריב את האנושות בכדור הארץ. תסריט הסרט נכתב בהשראת עבודתו של הפיזיקאי קיפ תורן הגורסת כי חורי תולעת מהווים שער פוטנציאלי למסע בזמן. הסרט מבוסס באופן מסוים על תורת היחסות הכללית של אלברט איינשטיין ועוסק בנושאים כגון מסע בחלל, חורי תולעת, פרדוקס התאומים והתרחבות זמן כבידתית, חורים שחורים והעברת מידע רב־ממדית באמצעות כבידה.\nעם יציאתו, הסרט זכה לשבחים נרחבים ברחבי העולם מצד מבקרי קולנוע והקהל. הסרט זכה בפרס אוסקר לאפקטים הטובים ביותר. הסרט זכה לשבחים על האפקטים פורצי הדרך שלו, המוזיקה של הנס צימר, הצילום, המשחק, הרעיון המקורי, הכתיבה ועבודת הבימוי ונחשב כאחד מסרטי המדע הבדיוני הטובים בכל הזמנים, אם כי קצב הסרט ואורכו הרב התקבלו בתגובות שליליות.",
    "pageid": 1154655
  },
  {
    "title": "בית זרע",
    "extract": "בֵּית זֶרַע הוא קיבוץ מתנועת הקיבוץ הארצי השוכן בעמק הירדן, כ-15 ק\"מ דרומית לעיר טבריה. שייך למועצה אזורית עמק הירדן. הוקם על ידי קבוצת מרקנהוף, קבוצת הכשרה מגרמניה, שעלתה על הקרקע בספטמבר 1927.",
    "pageid": 5732
  },
  {
    "title": "דניאלה לוגסי",
    "extract": "דניאלה לוגסי (נולדה ב-28 בספטמבר 1982) היא זמרת אופרה ישראלית, בקול סופרן לירי.\n\n",
    "pageid": 444727
  },
  {
    "title": "הכחשת השואה",
    "extract": "הכחשת השואה היא הטענה כי השואה לא אירעה, או כי לא הייתה בממדים המיוחסים לה על ידי ההיסטוריונים מהזרם המרכזי, או כי לא הייתה מכוונת ומאורגנת על ידי הממשלה הנאצית בגרמניה או כי לא הייתה מכוונת דווקא כלפי יהודים. להכחשת השואה מאפיינים של תאוריית קשר אנטישמית הטוענת לשכתוב ההיסטוריה על ידי ארגונים רבי השפעה.\nהכחשת השואה היא עבירה פלילית, שעונשה קנס ומאסר, בישראל, בצרפת, בגרמניה, באיטליה, באוסטריה, בספרד ובבלגיה ואסורה בעקיפין במדינות נוספות. בישראל אין לפרסם פרסומים המהווים הכחשת השואה (או מביעים אהדה לפשעי הנאצים), ועונשה של הפרת הוראה זו הוא חמש שנות מאסר, בהתאם לחוק איסור הכחשת השואה. נכון לשנת 2025, מעולם לא הורשע אדם בעבירה על חוק זה בישראל.\nיש המבדילים בין רמות שונות של הכחשת השואה, למשל הכחשה המבטלת את התרחשות השואה מכל וכל, ובין הכחשה טוענת שהתרחשה שואה, אם כי לא בממדים המדוברים, או שאיננה תופעה ייחודית ודומה למעשי טבח ורצח עם אחרים שנעשו לפניה. בנוסף להכחשת השואה בידי יחידים, היא ניכרת בעיקר בקרב קבוצות נאו נאציות וארגונים אנטישמיים, וכן בקרב גורמים מוסלמים ובמיוחד הרדיקלים שבהם.\nעל מנת להיאבק בהכחשת השואה נאספו עם השנים מסמכים, תמונות ותיעודים שונים לשם תיעוד השואה. בכלל זאת נאספו יותר מ־3,000 טונות של רשומות למשפטי נירנברג.",
    "pageid": 14063
  },
  {
    "title": "הממלכה המאוחדת",
    "extract": "הממלכה המאוחדת של בריטניה הגדולה וצפון אירלנד (באנגלית: The United Kingdom of Great Britain and Northern Ireland,‏ IPA באנגלית בריטית ב-Received Pronunciation: [ðə juˈnaɪʔɪd ˈkɪŋdəm əv ˌɡreɪʔ ˈbrɪʔn̩  ən ˌnɜːðən ˈaɪələnd]), המוכרת יותר בקיצור הממלכה המאוחדת (United Kingdom, ובראשי תיבות UK) או בריטניה (Britain), היא מדינה השוכנת באיים הבריטיים, לא הרחק מחופיה המערביים של יבשת אירופה, מול צרפת.\nהממלכה המאוחדת מהווה את הציר המרכזי של 54 מדינות חבר העמים הבריטי, שכולל את רוב המדינות שהיו בעבר חלק מהאימפריה הבריטית, ובראשן עומד המונרך הבריטי. כמו במונרכיות אחרות באירופה בימינו, סמכותו של המלך מצומצמת ביותר, ותפקידו בעיקרו טקסי, אם כי (בניגוד ליתר המונרכיות החוקתיות) בממלכה המאוחדת כל מוסדות השלטון עדיין כפופים הלכה למעשה למלך.\nהממלכה המאוחדת היא המדינה ה-22 בגודלה מבחינת אוכלוסייה, עם אוכלוסייה המוערכת בכ-65 מיליון תושבים. היא מונרכיה חוקתית עם שלטון דמוקרטי פרלמנטרי. בירתה לונדון היא עיר גלובלית חשובה ומרכז כלכלי עם אוכלוסייה של כ-10,310,000 תושבים, והרביעית בגודלה בערי אירופה. המדינה מורכבת מארבע אומות (המכונות אומות הבית, באנגלית: Home Nations), שבעבר התקיימו כמדינות נפרדות: אנגליה, ויילס, סקוטלנד וצפון אירלנד. אירלנד הייתה חלק מהממלכה בעבר, אך פרשה מהאיחוד בשנת 1921. עם זאת, חלקה הצפוני נותר בממלכה המאוחדת כישות בפני עצמה, המהווה שישית מהאי האירי.\nמאז התפרקותה של האימפריה הבריטית, הממלכה המאוחדת כבר לא נחשבת למעצמת על, אך היא בעלת אחד הצבאות הגדולים בעולם ואחת המעצמות המתועשות והחזקות בתבל. כחברת ארגון המדינות המתועשות (G7)‏ ו-G20, כלכלתה של בריטניה היא מהמשגשגות בעולם והיא המדינה בעלת התקציב השישי בגודלו בעולם, אחרי ארצות הברית, סין, יפן, גרמניה והודו. הממלכה המאוחדת היא חברה מייסדת של האו\"ם עם זכות וטו במסגרת חברותה הקבועה במועצת הביטחון, אחת החברות המייסדות של ברית נאט\"ו ואחת המדינות המחזיקות נשק גרעיני באופן רשמי.",
    "pageid": 2954
  },
  {
    "title": "הרפובליקה העממית של סין",
    "extract": "הרפובליקה העממית של סִין (בסינית מפושטת: 中华人民共和国, הגייה בסינית מנדרינית: [ʈ͡ʂʊ́ŋ.xwǎ ʐə̌n.mǐn kʊ̂ŋ.xɤ̌.kwɔ̀], בפין-יין: Zhōnghuá Rénmín Gònghéguó, בתעתיק: ג'וֹנְגְּ-חוּאָה רֵנְמִין גוֹנְגְ-חֶה-גּוּוֹ; נקראת בקיצור סין העממית, סין הקומוניסטית או רק סין) היא מדינה במזרח אסיה. אוכלוסייתה מונה כ-1.4 מיליארד תושבים, נתון הממקם אותה בתור המדינה השנייה בגודל האוכלוסין שלה (אחרי הודו). שטחה היבשתי הוא בגודל 9,596,967 קמ\"ר, נתון הממקם אותה במקום הרביעי בעולם. היא גובלת ב-14 מדינות: קוריאה הצפונית, רוסיה, מונגוליה, קזחסטן, קירגיזסטן, טג'יקיסטן, אפגניסטן, פקיסטן, הודו, נפאל, בהוטן, מיאנמר, לאוס ווייטנאם.\nהרפובליקה העממית של סין הוקמה בשנת 1949. היא מחולקת ל-33 מחוזות מנהליים. מאז, היא טוענת לריבונות על האי טאיוואן ומספר איים נוספים הנמצאים בשליטת טאיוואן, וכן סכסוך איי סנקאקו הנמצאים בשליטת יפן. המונח \"סין היבשתית\" מבדיל בין הרפובליקה הסינית שעל האי טאיוואן, לבין הרפובליקה העממית של סין. מאז 2021, גברה המתיחות בין המדינות על רקע תביעת הריבונות של סין היבשתית על טאיוואן העצמאית.\nהמשטר הסיני הוא משטר חד-מפלגתי הנשלט על ידי המפלגה הקומוניסטית של סין. זאת אף על פי שרוב החוקרים לא מגדירים אותו כמשטר קומוניסטי או סוציאליסטי, אלא כדיקטטורה.[דרוש מקור] התאגדויות הנחשבות מסוכנות עבור המשטר, כגון הפאלון גונג ותנועות לשחרור טיבט, נרדפות על ידי השלטונות, ומחבריהן נמנעות לעיתים תכופות זכויות האדם. בשנת 2018 סימן דו\"ח החירות המקוונת של Freedom House את סין כמובילה עולמית במודל שלטון טוטליטרי עדכני, אותו מאמצות מדינות נוספות המנסות להתקרב לסין.\nכלכלת סין, נכון לשנת 2018, היא הכלכלה השנייה בגודלה בעולם. למרות זאת, סין אינה חברה בארגון המדינות המתועשות הן משום שהתמ\"ג לנפש שלה נמוך בהשוואה למדינות המפותחות והן מסיבות פוליטיות אחרות. לסין יש את הצבא הגדול בעולם מבחינת כוח אדם. תקציב הביטחון של סין קטן רק מזה של ארצות הברית. בנוסף לסין יש נשק גרעיני והיא חתומה על האמנה למניעת הפצת נשק גרעיני.",
    "pageid": 1835
  },
  {
    "title": "וילאן סיפריאן",
    "extract": "וילאן סיפריאן (בצרפתית: Wylan Cyprien; נולד ב-28 בינואר 1995 בלז אבים שבגוואדלופ) הוא כדורגלן צרפתי המשחק בעמדת הקשר בקבוצת פ.צ. סיון.\n\n",
    "pageid": 1443194
  },
  {
    "title": "חטיבת כפיר",
    "extract": "חטיבת כפיר (נקראת גם חטיבה 900) היא חטיבת חיל רגלים סדירה בצה\"ל. החטיבה הוקמה בשנת 2005 והייתה תחת פיקודה של עוצבת עידן, בספטמבר 2020 החטיבה הוכפפה לעוצבת הבזק (אוגדה 99) תוך הסבה לחטיבת חי\"ר-אש.\nכפיר היא החטיבה הגדולה מבין חטיבות החי\"ר. החטיבה מורכבת מארבעה גדודים וסיירת. החטיבה מתמרנת בכלל הגזרות. חיילי החטיבה חובשים כומתה בצבעי הסוואה (מנומרת) עם סמל חיל הרגלים ונועלים נעליים אדומות.\nמפקד החטיבה מיולי 2025 הוא אלוף-משנה א'.",
    "pageid": 239868
  },
  {
    "title": "חיים יוסף דוד אזולאי",
    "extract": "הרב חיים יוסף דוד אֲזוּלַאי (בראשי תיבות: חִידָ\"א; ה'תפ\"ד, 1724 – י\"א באדר ה'תקס\"ו, 1 במרץ 1806) היה פוסק הלכה, דיין, שד\"ר ומקובל מגדולי האחרונים. חיבר עשרות ספרים בתחומים תורניים מגוונים, וכן חיבור ביבליוגרפי וחיבור אוטוביוגרפי.",
    "pageid": 22194
  },
  {
    "title": "יחידה 8200",
    "extract": "יחידה 8200 (קרי: \"שמונה מאתיים\") היא יחידה לאיסוף מודיעין אותות (סיגינט) ופענוח צפנים, השייכת לאגף המודיעין של צה\"ל. היחידה נחשבת לאחת מהיחידות הטכנולוגיות הטובות בעולם וליחידה הגדולה ביותר מבין יחידות צה\"ל. מפקד היחידה הוא קצין בדרגת תת-אלוף.",
    "pageid": 111183
  },
  {
    "title": "יצחק אברג'יל",
    "extract": "יצחק אברג'יל (נולד ב-14 בפברואר 1969) הוא עבריין ישראלי. נחשב לאחד מראשי הפשע המאורגן בישראל, ולאחד מהעבריינים הבולטים בתולדות מדינת ישראל. אברג'יל הורשע בעבירות רצח, ניסיון רצח וניהול ארגון פשע.",
    "pageid": 614913
  },
  {
    "title": "ירון זליכה",
    "extract": "יָרוֹן זלִיכַה (נולד ב-20 ביולי 1970) הוא כלכלן ישראלי, רואה חשבון, ופסיכולוג חברתי. החשב הכללי במשרד האוצר לשעבר. מכהן כנשיא המועצה האקדמית העליונה וראש בית הספר לחשבונאות, כלכלה וניהול כספים בקריה האקדמית אונו. בעל שתי פרופסורות שהוענקו לו על ידי הוועדה העליונה למינוי פרופסורים במל\"ג - פרופסור חבר לכלכלה במסלול המחקרי משנת 2013 ופרופסור חבר לחשבונאות במסלול הנלווה למומחים משנת 2010.\nהוא התמודד בבחירות לכנסת העשרים וארבע ובבחירות לכנסת העשרים וחמש כראש המפלגה הכלכלית החדשה אשר הקים, אך המפלגה לא הצליחה לעבור את אחוז החסימה ולא נכנסה לכנסת.",
    "pageid": 378317
  },
  {
    "title": "ישראל באירוויזיון",
    "extract": "ישראל השתתפה בתחרות הזמר של האירוויזיון עד כה 47 פעמים (ובגמר 40 פעמים), החל מהצטרפותה לראשונה ב-1973, כאשר הזמרת אילנית נשלחה כנציגתה בתחרות עם השיר \"אי שם\".\nמאז הצטרפותה, נעדרה ישראל מהתחרות 5 פעמים: ב-1980, 1984, 1994, 1996 וב-1997. ישראל זכתה 4 פעמים בתחרות זו ב-1978, 1979, 1998 ו-2018 ונמצאת במקום השביעי בטבלת הזכיות של התחרות בכל הזמנים.\nישראל היא אחת מארבע המדינות היחידות (האחרות הן ספרד, לוקסמבורג ואירלנד), שזכתה בתחרות פעמיים ברציפות (שנה אחר שנה)- לפחות פעם אחת (אירלנד היא המדינה היחידה שזכתה שלוש פעמים ברציפות).",
    "pageid": 444912
  },
  {
    "title": "כראמל (סדרת טלוויזיה)",
    "extract": "כראמל היא סדרת טלוויזיה לילדים ונוער המבוססת על סדרת הספרים המצליחה של מאירה ברנע-גולדברג, \"כראמל\". הסדרה שודרה לראשונה ב־2 בינואר 2022 בערוץ כאן חינוכית. ב-10 ביולי 2025 הוכרז שתהיינה חמש עונות לסדרה (כלומר שהעונה החמישית תהיה העונה האחרונה בסדרה).",
    "pageid": 2029356
  },
  {
    "title": "לוק תומפסון",
    "extract": "לוק תומפסון (באנגלית: Luke Thompson; נולד ב-4 ביולי 1988) הוא שחקן תיאטרון, קולנוע וטלוויזיה אנגלי.",
    "pageid": 1929626
  },
  {
    "title": "מבוסס על שקרים",
    "extract": "מבוסס על שקרים (באנגלית: Tell Me Lies) היא סדרת דרמה אמריקאית שנוצרה על ידי מייגן אופנהיימר ומבוססת על רומן באותו שם מאת קרולה לאברינג שיצא לאור בשנת 2018.\nהסדרה עלתה לשידור בפלטפורמת הזרמת התוכן הולו ב-7 בספטמבר 2022. בדצמבר 2024, הסדרה חודשה לעונה שלישית.",
    "pageid": 2405748
  },
  {
    "title": "מדינות ארצות הברית",
    "extract": "ארצות הברית היא פדרציה של 50 מדינות. אזרח של אחת המדינות הללו הוא בו-זמנית אזרח של המדינה שבה מקום מושבו ואזרח של האיחוד הפדרלי – ארצות הברית. כל אזרח בארצות הברית חופשי לגמרי לעבור ממדינה למדינה בלא צורך באישור ממשלתי כלשהו (למעט במקרים ספציפיים של אדם הנמצא במאסר על תנאי).\nחלוקת הסמכויות בין המדינה לפדרציה נקבעת על פי חוקת ארצות הברית. כל אחת מהמדינות, מרגע שאשררה את החוקה, העבירה חלק מסמכויותיה לשלטון הפדרלי, אך הותירה בידיה חלק מריבונותה. באופן עקרוני, תחומי המשפט (חקיקה פלילית ואזרחית וכן דיני המשפחה ודיני החברות), החינוך, הרפואה, התחבורה, התשתיות וביטחון הפנים נותרו בסמכות המדינות (אם כי – בתחומים מסוימים – במימון, לפחות חלקי, המועבר מהאוצר הפדרלי), בעוד החלטות בנוגע לסחר חוץ, חוקי הגירה, מדיניות צבאית ומדיניות בין-לאומית עברו לידי השלטון הפדרלי.\nבמהלך השנים שונתה חלוקת הסמכויות בין המדינות לבין השלטון הפדרלי, והמגמה הכללית היא של ריכוז סמכויות, דהיינו העברת יותר ויותר סמכויות מהמדינות אל השלטון הפדרלי.",
    "pageid": 51172
  },
  {
    "title": "מועמר קדאפי",
    "extract": "מֻעַמַּר אלְ-קַדַּאפִי (בערבית: ‏‏Ⓘ‏, תעתיק מדויק: מֻעַמַּר אלְקַדַּ'אפִיּ, ‏7 ביוני 1942 – 20 באוקטובר 2011), ובהגייה לובית מֻעַמַּר אלְ-גַדַּאפִי, היה שליטה של לוב בין 1969 עד להירצחו ב-2011.\nקדאפי, שנולד ליד סירת, בלוב האיטלקית, למשפחה ערבית בדואית ענייה, הפך ללאומן ערבי בזמן לימודיו בסבהא, ולאחר מכן נרשם לאקדמיה הצבאית המלכותית, בנגאזי. בתוך הצבא, הוא הקים קבוצה מהפכנית שהדיחה את המלוכה של בני מסדר הסנוסים, שנתמכו בידי המערב, בהפיכה צבאית בשנת 1969. לאחר שתפס את השלטון המיר קדאפי את לוב לרפובליקה הנשלטת על ידי מועצת הפיקוד המהפכנית שלו. הוא גירש את האוכלוסייה האיטלקית של לוב וגירש מהמדינה את הבסיסים הצבאיים המערביים שהיו בה. הוא חיזק את הקשרים עם ממשלות לאומניות ערביות – במיוחד מצרים של גמאל עבד אל נאצר – הוא תמך ללא הצלחה באיחוד מדיני פאן-ערבי. כמודרניסט אסלאמי, הוא הציג את השריעה כבסיס למערכת המשפט וקידם את הסוציאליזם האסלאמי. הוא הלאים את תעשיית הנפט והשתמש בהכנסות המדינה הגדלות כדי לחזק את הצבא, לממן מהפכנים זרים וליישם תוכניות חברתיות בדגש על פרויקטים של בניית בתים, בריאות וחינוך. ב-1973, הוא יזם \"מהפכה עממית\" עם הקמת קונגרסים עממיים-מקומיים, שהוצגו כמערכת של דמוקרטיה ישירה, אך המשיך לשמור על שליטה אישית על החלטות מרכזיות. הוא תיאר את התיאוריה הבין-לאומית השלישית שלו באותה שנה בספר הירוק.\nבשנת 1977 הפך קדאפי את לוב למדינה סוציאליסטית שכונתה \"ג'מהירייה\" (\"מדינת ההמונים\"). במהלך שנות ה-70 וה-80, סכסוכי הגבול לא מוצלחים של לוב עם מצרים וצ'אד, תמיכה בטרוריסטים ברחבי העולם ואחריות, לכאורה, להפצצת טיסה 103 של פאן אמריקן, הפכו את לוב למדינה מבודדת יותר ויותר על הבמה העולמית. מערכת יחסים של לוב עם ישראל, ארצות הברית ובריטניה הייתה עוינת במיוחד, שבין היתר כללה את מבצע קניון אל דוראדו, של הפגזות אמריקאיות בלוב בשנת 1986. מ-1999, קדאפי התרחק מהפאן-ערביות ועודד פאן-אפריקניות והתקרבות לאומות המערב; הוא היה יושב ראש האיחוד האפריקאי משנת 2009 עד 2010. בעיצומו של האביב הערבי בשנת 2011, פרצו הפגנות נגד שחיתות נרחבת ואבטלה במזרח לוב. המצב נהפך במהירות למלחמת אזרחים, שבה ברית נאט\"ו התערבה צבאית ותמכה במועצת המעבר הלאומית האנטי-קדאפית (NTC). ממשלתו של קדאפי הופלה; הוא נסוג לסירת שם נלכד, עונה ונרצח על ידי חמושים של ה-NTC.\nקדאפי שלט בפוליטיקה של לוב במשך ארבעה עשורים והיה נושא לפולחן אישיות נרחב. הוא עוטר בפרסים שונים ושובח על עמדתו האנטי-אימפריאליסטית, תמיכתו באחדות הערבית ולאחר מכן האפריקאית, וכן על פיתוח משמעותי של לוב בעקבות גילוי מאגרי נפט. מנגד, לובים רבים התנגדו נחרצות לרפורמות החברתיות והכלכליות של קדאפי; הוא הואשם לאחר מותו בהפרות שונות של זכויות אדם. הוא ספג גינוי על ידי רבים כדיקטטור שהממשל האוטוריטרי שלו הפר באופן שיטתי את זכויות האדם ומימן טרור עולמי באזור ומחוצה לה.",
    "pageid": 9599
  },
  {
    "title": "מוריה קור",
    "extract": "מוריה קור (נולדה ב-18 במאי 1982) היא עיתונאית ואשת תקשורת ישראלית, עורכת מדור הדעות של \"ישראל היום\", ומגישה תוכנית שבועית בכאן רשת ב לצד יובל אלבשן.",
    "pageid": 1714817
  },
  {
    "title": "מיכאל אלוני",
    "extract": "מיכאל מארק אלוני (נולד ב-31 בינואר 1984) הוא שחקן, מנחה טלוויזיה, במאי וסופר ישראלי.",
    "pageid": 301136
  },
  {
    "title": "מיכאל מור",
    "extract": "מיכאל מור (נולד ב-1978) הוא פושע ישראלי המוגדר על ידי משטרת ישראל כראש ארגון פשיעה ארצי שמרכזו בנהריה, ונחשב יעד מרכזי של משטרת ישראל.",
    "pageid": 1881197
  },
  {
    "title": "מתי סרי",
    "extract": "מַתִּי סֵרִי (נולד בירושלים ב-25 בדצמבר 1952) הוא שחקן, מנחה טלוויזיה, מדבב וזמר ישראלי.",
    "pageid": 338968
  },
  {
    "title": "נייג'ל הייז",
    "extract": "נייג'ל הייז-דייוויס (באנגלית: Nigel Hayes-Davis; נולד ב-16 בדצמבר 1994) הוא כדורסלן אמריקאי המשחק בעמדות הסמול פורוורד והפאוור פורוורד בפיניקס סאנס מליגת ה-NBA.",
    "pageid": 2201549
  },
  {
    "title": "עדן בן זקן",
    "extract": "עדן פסיה בן זקן (נולדה ב-8 ביוני 1994) היא זמרת-יוצרת, מלחינה ושחקנית ישראלית. התפרסמה בעקבות השתתפותה בעונתה הראשונה של תוכנית הטלוויזיה \"אקס פקטור ישראל\", בה הגיעה למקום השני. בן זקן הייתה גם שופטת אורחת בעונה השלישית.\nאלבומה הראשון, \"מלכת השושנים\", קיבל מעמד של אלבום פלטינה כפולה וזיכה אותה בתואר \"זמרת השנה\" לשנת 2015, במצעד השנתי שנערך בשיתוף פעולה בין מאקו, ערוץ 24 ותחנות רדיו אזוריות, תואר בו זכתה 4 שנים ברציפות גם במצעד השנתי של רשת כאן גימל בקול ישראל וגם בתואר \"אשת השנה\" במצעד השנתי של גלגלצ לשנים תשע\"ז ותשע\"ח. בספטמבר 2019, זכתה בן זקן בתואר \"זמרת העשור\" במסגרת מצעד העשור: פרויקט משותף של רדיו תל אביב ומאקו. בנוסף לכך זכתה בן זקן בתואר \"זמרת העשור\" ב\"מצעד העשור\" של כאן גימל. במרץ 2020, זכתה בן זקן בתואר \"הזמרת הפופולרית בישראל\" בקרב משתמשי שירות הסטרימינג Yandex.Music.",
    "pageid": 1309228
  },
  {
    "title": "עלי ח'אמנאי",
    "extract": "האייתוללה סייד עלי חוסייני חָ'אמֵנֵאִ֫י (נכתב לעיתים בטעות: חמינאי; נולד ב-19 באפריל 1939; בפרסית: آیت‌الله سید علی حسینی خامنه‌ای, ‏‏Ⓘ‏, בתעתיק מדויק: איתאללה סיד עלי חסיני ח'אמנהאי) הוא המנהיג העליון של איראן, מרג'ע תריסרי שיעי ומוביל הקו השמרני בה. לפני כן כיהן כנשיאה השלישי של הרפובליקה האסלאמית.\nח'אמנאי היה ממנהיגי המהפכה האסלאמית וממעצבי המשטר של הרפובליקה האסלאמית. בשנת 1981 נעשה נשיא איראן וכיהן בתקופת מלחמת איראן–עיראק, בעת העימות המדמם בין המשטר למוג'אהדין ח'לק, ובמהלך ההתקוממות בכורדסתאן. ח'אמנאי, מתוקף היותו איש אמונו של רוחאללה ח'ומייני, ירש אותו בתור המנהיג העליון.\nלאורך השנים ביסס ח'אמנאי את סמכותו ומשטרו והפך למנהיג המחנה השמרני. הוא וידא את קיומו של רוב חד-משמעי למחנה השמרני בפרלמנט ובנשיאות מאז תום כהונתו של מוחמד ח'אתמי כנשיא. התנגדותו למחנה הרפורמיסטי הובילה אותו לתמוך ולצדד בנשיאותו של מחמוד אחמדינז'אד, תוך זיוף תוצאות בחירות והחמרת הרודנות וחיזוק מעמדם של משמרות המהפכה.\nבעניין מדיניות החוץ, ח'אמנאי הנחה את ההתפשטות של כוח קודס, את חיזוקן ומימונן של מיליציות ברחבי המזרח התיכון, שיצרו את מה שח'אמנאי מכנה \"ציר ההתנגדות\". תוך כדי כך איראן השיגה דריסת רגל ומידה רבה של שליטה והשפעה במדינות עם אוכלוסיות שיעיות משמעותיות: בעיראק, בתימן, בסוריה ובלבנון. בהשוואה לח'ומייני, הקו שלו נגד מדינת ישראל הוא הרבה יותר תקיף ומתבטא באמירות נגדה, בסיוע נכבד לארגוני טרור הנלחמים בה ואף במעורבות שלו בעימותים ישירים עמה. ח'אמנאי הוא האחראי על תוכנית הגרעין האיראנית, שהובילה לסנקציות חריפות ולפגיעה בכלכלת איראן. התערערות הכלכלה והתגברות התסיסה האזרחית במהלך העשור השני של המאה ה-21 פגעו במעמדו של ח'אמנאי מבית, ולקראת סוף העשור שאיפותיה של איראן להפיץ את המהפכה הובילו אותה אל סף מלחמה מול ארצות הברית.",
    "pageid": 222098
  },
  {
    "title": "עמליה רוזנבלום",
    "extract": "עמליה רוזנבלום-בנאי (נולדה ב-3 באפריל 1974) היא פסיכולוגית, מטפלת זוגית, סופרת, עיתונאית ותסריטאית ישראלית.",
    "pageid": 413444
  },
  {
    "title": "פיטר מנדלסון",
    "extract": "פיטר בנג'מין מנדלסון, הברון מנדלסון (באנגלית: Peter Benjamin Mandelson, Baron Mandelson; נולד ב-21 באוקטובר 1953) הוא פוליטיקאי בריטי ממוצא יהודי, שגריר בריטניה בארצות הברית עד ספטמבר 2025.\nמנדלסון, מבכירי מפלגת הלייבור, כיהן כשר בממשלות טוני בלייר וגורדון בראון, וכארבע שנים כנציב האיחוד האירופי למסחר. קודם לכן היה חבר פרלמנט במשך 12 שנה כנציג הרטלפול. בתקשורת הבריטית מכונה לעיתים \"מנדי\".",
    "pageid": 590609
  },
  {
    "title": "פייסבוק",
    "extract": "פייסבוק (באנגלית: Facebook) היא פלטפורמת רשת המופעלת על ידי חברת מטא האמריקאית. הפלטפורמה היא הרשת החברתית המקוונת הגדולה בעולם, והיא זמינה ביותר משבעים שפות במדינות רבות ברחבי הגלובוס. ביוני 2017, דיווחה החברה על כשני מיליארדי חברים הרשומים באתר, כש-800 מיליון מהם פעילים בתדירות יומיומית. בחודש פברואר 2022 דיווחה החברה לראשונה בתולדותיה על קיטון במספר המשתמשים היומיים ביחס לרבעון הקודם. מספר המשתמשים ירד לשיעור של 2.91 מיליארד. על פי חברת דירוג האתרים אלכסה, פייסבוק הוא האתר השביעי הנצפה ביותר באינטרנט ברחבי העולם והשלישי הנצפה ביותר בישראל.\nהאתר הוקם על ידי מארק צוקרברג, אדוארדו סברין, דסטין מוסקוביץ', כריס יוז ואנדרו מקולום, בהיותם סטודנטים באוניברסיטת הרווארד, ב-4 בפברואר 2004. 28.2% ממניות החברה בבעלות צוקרברג. בתחילה התאפשר רק לסטודנטים מהרווארד להצטרף לרשת, אך ב-11 בספטמבר 2006 היא נפתחה לשימוש כלל הציבור.\nשם האתר נובע משמו של הספר המקובל במכללות ובאוניברסיטאות ברחבי ארצות הברית, המכיל את תמונות הסטודנטים, והמחולק להם בשנתם הראשונה באקדמיה על מנת שהסטודנטים החדשים יוכלו להכיר טוב יותר איש את רעהו. ספר זה מכונה \"Face Book\" (באנגלית \"ספר פנים\").",
    "pageid": 399097
  },
  {
    "title": "קובי מימון (שחקן)",
    "extract": "קובי מימון (נולד ב-3 ביוני 1980) הוא סטנדאפיסט, קומיקאי ושחקן ישראלי.",
    "pageid": 1112962
  },
  {
    "title": "קטי שטרית",
    "extract": "קטרין (קטי) פרץ-שטרית (נולדה ב-22 בינואר 1960, כ\"ב בטבת ה'תש\"ך) היא חברת הכנסת מטעם מפלגת הליכוד, ויו\"ר הוועדה לזכויות הילד של הכנסת. בעברה, שימשה כסמנכ\"לית פיתוח עסקי בקרן הון סיכון BRM, מרצה במוסדות להשכלה גבוהה, ראש מטה שר התחבורה וראש מטה שר החינוך.",
    "pageid": 1054805
  },
  {
    "title": "רננה רז",
    "extract": "רננה רז (נולדה ב-29 ביולי 1978) היא רקדנית, כוריאוגרפית, שחקנית וזמרת ישראלית.",
    "pageid": 588882
  },
  {
    "title": "שווא",
    "extract": "השווא העברי (בניקוד הטברני: סימן הניקוד \" ְ\") הוא כינוי כולל למספר תופעות בדקדוק המסורתי של השפה העברית: שני סוגי השווא העיקריים הם שווא נע, המתייחס לתנועה שנחטפה, כלומר התקצרה, ושווא נח, המתייחס להיעדר תנועה (עיצור שאחריו אין תנועה). בנוסף לשווא הנע והנח קיימים גם שווא מרחף, המתייחס למקרה גבולי בין השווא הנע והנח (ראו להלן), ושווא געיה, המייצג תנועה מלאה (ראו ניקוד טברני / סימן השווא).\nהגייתם של סוגי השוואים השונים השתנתה לאורך התקופות. בעברית מתקופות שונות שקדמו לעברית המודרנית נבדלו סוגי השוואים זה מזה גם פונולוגית, אך העובדה שבניקוד הטברני מסומנות שתי התופעות באותו סימן – שתי נקודות זו מעל זו מתחת לאות – עשויה להעיד על כך שהביצוע הפונטי (כלומר, אופן ההגייה) של שתי התופעות היה בתקופה מסוימת דומה או זהה, ובעברית מודרנית התפצלותו הפונמית של השווא לשני אופני הגייה שונה מהחלוקה המסורתית לשווא נע ושווא נח, באופן שבו גם שווא נח וגם שווא נע נהגים לחלופין כמו סגול או אינם נהגים (ראו טבלה: דוגמאות לאופני הגיית השווא בעברית ישראלית).",
    "pageid": 84519
  },
  {
    "title": "שולי רנד",
    "extract": "שָלוֹם (שוּלִי) יוֹסֵף רַנְד (נולד ב-6 בפברואר 1962, ב' באדר א' ה'תשכ\"ב) הוא שחקן קולנוע ותיאטרון, במאי, תסריטאי, מלחין, פזמונאי וזמר ישראלי. זוכה שני פרסי אופיר בשנים 1992 ו-2004 ובפרס שר החינוך לתרבות יהודית בתחום מפעל חיים לשנת 2016.\nגם לאחר שחזר בתשובה והפך לחסיד ברסלב ממשיך רנד להשפיע על התרבות הישראלית הכללית. בין יצירותיו המפורסמות ביותר הסרט \"האושפיזין\" (בתסריט שלו ובכיכובו), המהווה פריצת דרך של הקולנוע היהודי הדתי לזרם המרכזי. בתחום המוזיקלי, אלבום המוזיקה שהוציא, \"נקודה טובה\", הפך לאלבום פלטינה, לאחר שמכר בתוך כמה חודשים כ-50,000 עותקים.",
    "pageid": 100235
  },
  {
    "title": "שחר חסון",
    "extract": "שחר חסון (נולד ב-11 בספטמבר 1976) הוא קומיקאי, סטנדאפיסט, שחקן, מוזיקאי, תסריטאי, שדרן רדיו ומנחה טלוויזיה ישראלי.",
    "pageid": 656446
  },
  {
    "title": "קטגוריה:ירדן: נהרות ונחלים",
    "extract": "",
    "pageid": 536181
  },
  {
    "title": "קטגוריה:קיבוצים",
    "extract": "",
    "pageid": 19708
  },
  {
    "title": "קטגוריה:שירים שנכתבו על ידי שאול טשרניחובסקי",
    "extract": "",
    "pageid": 1001171
  },
  {
    "title": "קטגוריה:תבלינים",
    "extract": "סוגים של תערובות תבלינים, צמחי תבלין וצמחי מרפא:",
    "pageid": 55940
  },
  {
    "title": "אהוד אולמרט",
    "extract": "אֵהוּד אוֹלמֶרט (נולד בכ\"ג בתשרי ה'תש\"ו, 30 בספטמבר 1945) הוא פוליטיקאי ישראלי, אשר כיהן כראש ממשלת ישראל ה-12 מטעם מפלגת קדימה בין השנים 2006–2009. קודם לכן היה חבר הכנסת מטעם מפלגת הליכוד, שר בממשלות ישראל וראש עיריית ירושלים (1993–2003).\nבמהלך כהונתו של אולמרט בראשות הממשלה השלושים ואחת אירעו מספר אירועים ביטחוניים, בהם מלחמת לבנון השנייה, תקיפת הכור הגרעיני בסוריה, מבצע גשמי קיץ, מבצע חורף חם ומבצע עופרת יצוקה. על תפקודו במלחמה ספג ביקורת ממבקר המדינה ומ\"ועדת וינוגרד\".\nבעקבות עדות מוקדמת שנגבתה בפרשת מעטפות הכסף, דרשה מפלגת העבודה, השותפה העיקרית בקואליציה, את התפטרותו והוא התפטר מתפקיד ראש הממשלה. במרץ 2015 הורשע בגין פרשה זו במרמה והפרת אמונים ובקבלת דבר במרמה בנסיבות מחמירות, ובהמשך נגזרו עליו שמונה חודשי מאסר וקנס.\nבמשפט נוסף הורשע אולמרט בקבלת שוחד ב\"פרשת חברת הזרע\" ונגזר עליו עונש מאסר בפועל של 18 חודשים. כמו כן, נגזר עליו גם חודש מאסר בפועל נוסף בגין שיבוש מהלכי משפט. ב-2 ביולי 2017 סיים לרצות את עונשי המאסר שנגזרו עליו לאחר שנוכה מהם שליש.\nאולמרט הוא ראש ממשלת ישראל היחיד שהורשע בעבירה פלילית ושריצה עונש מאסר.",
    "pageid": 659418
  },
  {
    "title": "אורי גוטליב",
    "extract": "אוּרי גוֹטליבּ (נולד ב-11 במרץ 1969) הוא קומיקאי, שחקן, שדרן רדיו, מנחה טלוויזיה ומסעדן ישראלי. זוכה 2 פרסי האקדמיה לטלוויזיה עבור שחקן קומי בסדרה \"שוטטות\" לשנת 2003 ובסדרה \"אחד העם 1\" לשנת 2004.",
    "pageid": 190939
  },
  {
    "title": "אילן רמון",
    "extract": "אילן רמון (20 ביוני 1954, י\"ט בסיוון ה'תשי\"ד – 1 בפברואר 2003, כ\"ט בשבט ה'תשס\"ג) היה טייס החלל הישראלי הראשון. שימש מומחה מטען בצוות מעבורת החלל קולומביה במסגרת משימה STS-107. ב־1 בפברואר 2003 נספה יחד עם צוות המעבורת, שהתפרקה עם חזרתה לאטמוספירה של כדור הארץ. קודם לכן שירת כטייס בחיל האוויר הישראלי והגיע לדרגת אלוף-משנה.",
    "pageid": 699
  },
  {
    "title": "אירית רחמים",
    "extract": "אירית רחמים (נולדה ב-7 בינואר 1974) היא משפיענית רשת, אושיית אופנה ומפיקת אירועים ישראלית.",
    "pageid": 1486714
  },
  {
    "title": "אלברט איינשטיין",
    "extract": "אלברט איינשטיין (בגרמנית: ‏‏Ⓘ‏‏; י\"ט באדר ה'תרל\"ט, 14 במרץ 1879 – כ\"ו בניסן ה'תשט\"ו, 18 באפריל 1955) היה פיזיקאי יהודי-גרמני-אמריקאי, מגדולי המדענים בכל הזמנים.\nאיינשטיין נחשב לגדול התאורטיקנים, לצד אייזק ניוטון, אבי המכניקה הקלאסית. שם משפחתו הפך מילה נרדפת לגאונות. הוא זכה לפרסום עולמי ברבע הראשון של המאה ה-20 בזכות תורת היחסות אותה פיתח (תורת היחסות הפרטית ותורת היחסות הכללית), אשר שינתה את מה שהיה ידוע עד אז על מהותם של הזמן, המרחב, המסה, התנועה וכוח הכבידה. כן נודע בזכות תרומותיו לתחומי מכניקת הקוונטים והמכניקה הסטטיסטית ולהסברת האפקט הפוטואלקטרי. בגין תרומתו הייחודית בנושא האחרון זכה בפרס נובל לפיזיקה בשנת 1921.\nמלבד חלקו המכריע בפיתוח תחומי המדע, התבטא ופעל גם בנושאים אקטואליים והיה סוציאליסט נלהב. ב-1932, טרם עליית הנאצים לשלטון ובשל התגברות האנטישמיות בגרמניה ובפרט תנועת הפיזיקה הגרמנית שיצאה נגד איינשטיין, עבר להתגורר וללמד בארצות הברית. אף שהגדיר את עצמו פציפיסט, חתם איינשטיין על מכתב איינשטיין-סילארד שנכתב לנשיא רוזוולט ועודדו לקדם פיתוח של נשק גרעיני בארצות הברית לפני שגרמניה הנאצית תגיע ליכולת זו. עם זאת, לאחר הטלת פצצת האטום בהירושימה ונגסאקי, היה איינשטיין מן הדוברים הראשיים שקראו להחרמת הנשק הגרעיני, ואף הקים את \"ועדת החירום של מדעני האטום\" למטרה זו.\nמלבד פעילותו המדעית, איינשטיין היה ידוע בתמיכתו בציונות ובמדינת ישראל. יחד עם ידידו חיים ויצמן הוא פעל נמרצות להקמת האוניברסיטה העברית בירושלים, וכיהן כיו\"ר המועצה האקדמית שלה. בצוואתו ציווה להוריש לאוניברסיטה את כל כתביו. עם זאת דחה את הצעתו של דוד בן-גוריון לכהן כנשיא המדינה לאחר פטירת חיים ויצמן.",
    "pageid": 83
  },
  {
    "title": "אסף פרי",
    "extract": "אסף פרי (נולד ב-27 במאי 1987) הוא שחקן תיאטרון, קולנוע וטלוויזיה ישראלי.",
    "pageid": 1931801
  },
  {
    "title": "בן יוסיפוביץ'",
    "extract": "בן יוסיפוביץ' (נולד ב-24 בנובמבר 1990) הוא שחקן תיאטרון וטלוויזיה ישראלי.",
    "pageid": 1970075
  },
  {
    "title": "בצלאל סמוטריץ'",
    "extract": "בְּצַלְאֵל יוֹאֵל סְמוֹטְרִיץ' (נולד ב-י' באדר ה'תש\"ם, 27 בפברואר 1980) הוא פוליטיקאי ישראלי המכהן כשר האוצר ה־27 של ישראל, כשר במשרד הביטחון האחראי על מנהלת ההתיישבות (יו\"ש), וכיושב-ראש סיעת \"הציונות הדתית\". כיהן כשר התחבורה והבטיחות בדרכים, וכן במשך כשבע שנים כחבר הכנסת.\nבטרם כניסתו לתפקידיו בממשלות ובכנסות השונות, שימש כמנהל הפעילות של תנועת \"רגבים\", וכן כמנהל ישיבת קדומים.",
    "pageid": 1242553
  },
  {
    "title": "ברית המועצות",
    "extract": "בְּרִית הַמּוֹעָצוֹת (ברוסית: Союз Советских Социалистических Республик, סוֹיוּז סוֹבְיֶטסקִיך סוֹצִיאָלִיסְטִיצֵ'סְקִיך רֶסְפּוּבְּלִיק), ידועה גם בראשי התיבות СССР, USSR או סססר. בתרגום לעברית: ברית הרפובליקות הסוציאליסטיות הסובייטיות הייתה מעצמת על שהשתרעה על פני כ-17% מכלל היבשה בכדור הארץ, על פני צפון אירופה, מזרח אירופה ומרכז אסיה.\nשורשיה של ברית המועצות נעוצים במהפכת אוקטובר של 1917. הממשלה החדשה, בראשות ולדימיר לנין, הקימה את הרפובליקה הסובייטית הפדרטיבית הסוציאליסטית הרוסית, המדינה הקומוניסטית החוקתית הראשונה בעולם, שהוקמה על פי משנתו של קרל מרקס. המהפכה לא התקבלה על ידי כולם ברפובליקה הרוסית, מה שהוביל למלחמת האזרחים הרוסית. רוסיה הסובייטית והרפובליקות הכפופות לה מוזגו לברית המועצות בשנת 1922. לאחר מותו של לנין בשנת 1924, עלה יוסיף סטלין לשלטון, והוביל לתיעוש מהיר וקולקטיביזציה כפויה שהובילו לתעשייה כבדה מחד ולרעב בין השנים 1930 ו-1933 שהרג מיליונים מאידך. מערכת מחנות העבודה הסובייטית של הגולאג הורחבה. בסוף שנות ה-30, ממשלתו של סטלין ערכה את הטיהורים הגדולים כדי להסיר מתנגדים, מה שהוביל לגירושים בקנה מידה גדול, מעצרים ומשפטי ראווה מלווים בפחד ציבורי.  לאחר שנכשלה בבניית קואליציה אנטי-נאצית באירופה, חתמה ברית המועצות על הסכם אי-תוקפנות עם גרמניה הנאצית בשנת 1939 (הסכם ריבנטרופ-מולוטוב). למרות זאת, בשנת 1941 פלשה גרמניה לברית המועצות בפלישה היבשתית הגדולה ביותר בהיסטוריה, ופתחה את החזית המזרחית של מלחמת העולם השנייה. הסובייטים מילאו תפקיד מכריע בהבסת מדינות הציר תוך שחרור חלק ניכר ממרכז ומזרח אירופה. עם זאת, הם ספגו כ-27 מיליון נפגעים, שהיוו את רוב האבדות בקרב בעלות הברית המנצחות. לאחר המלחמה, ברית המועצות ביססה את השטח שנכבש על ידי הצבא האדום, הקימה מדינות לוויין, והחלה בפיתוח כלכלי מהיר שביסס את מעמדה כמעצמת-על.\nמתחים גאופוליטיים עם ארצות הברית הובילו למלחמה הקרה. הגוש המערבי בראשות ארצות הברית התאחד בברית צבאית להאמנה הצפון-אטלנטית בשנת 1949, מה שהוביל את ברית המועצות להקים ברית צבאית משלה, ברית ורשה, בשנת 1955. אף צד לא ניהל עימות צבאי ישיר, ובמקום זאת נלחם על בסיס אידאולוגי ובאמצעות מלחמות שליחים. בשנת 1953, לאחר מותו של סטלין, ברית המועצות יצאה למסע דה-סטליניזציה תחת ניקיטה חרושצ'וב. מסע זה גרם למתיחות אידאולוגיות עם הרפובליקה העממית של סין בראשות מאו דזה-דונג, שהגיעו לשיאם בפיצול בין סין לסובייטים. במהלך שנות ה-50, ברית המועצות הרחיבה את מאמציה בחקר החלל והובילה את מרוץ החלל עם הלוויין המלאכותי הראשון, טיסת החלל המאוישת הראשונה, תחנת החלל הראשונה והגשוש הראשון שנחת על כוכב לכת אחר. בשנת 1985, המנהיג הסובייטי האחרון, מיכאיל גורבצ'וב, ביקש לרפורמה במדינה באמצעות מדיניות הגלאסנוסט והפרסטרויקה שלו.  בשנת 1989, מדינות שונות בברית ורשה הפילו את משטריהן הנתמכים על ידי ברית המועצות, מה שהוביל לנפילת הגוש המזרחי. גל גדול של תנועות לאומניות ובדלניות פרץ ברחבי ברית המועצות, בעיקר באזרבייג'ן, גאורגיה והמדינות הבלטיות. בשנת 1991, על רקע המאמצים לשמר את המדינה כפדרציה מחודשת, ניסיון הפיכה נגד גורבצ'וב על ידי קומוניסטים קיצוניים גרם לרפובליקות הגדולות ביותר - אוקראינה, רוסיה ובלארוס - להתנתק. ב-26 בדצמבר, גורבצ'וב הכיר רשמית בפירוק ברית המועצות. בוריס ילצין, מנהיג המפלגה הסוציאליסטית העצמאית הרוסית, פיקח על כינונה מחדש לפדרציה הרוסית, שהפכה למדינת היורשת של ברית המועצות; כל שאר הרפובליקות צצו כמדינות פוסט-סובייטיות עצמאיות לחלוטין. חבר המדינות של מדינות עצמאיות הוקם בעקבות קריסת ברית המועצות הרת האסון, אם כי המדינות הבלטיות מעולם לא הצטרפו.\nבמהלך קיומה, ברית המועצות הניבה הישגים וחידושים חברתיים וטכנולוגיים משמעותיים רבים. ברית המועצות הייתה אחת המדינות התעשייתיות המתקדמות ביותר במהלך קיומה. הייתה לה הכלכלה השנייה בגודלה בעולם והצבא הקבוע הגדול ביותר[דרוש מקור: במשך כל קיומה? גם יותר מסין?]. על פי האמנה למניעת הפצת נשק גרעיני, היא החזיקה במאגר הנשק הגרעיני הגדול ביותר בעולם[דרוש מקור: האמנה ציינה שהיה נשק. דרוש מקור לכך שדירגה.]. כמדינה בעלת הברית, היא הייתה חברה מייסדת של האומות המאוחדות וכן אחת מחמש החברות הקבועות במועצת הביטחון של האומות המאוחדות. לפני פירוקה, ברית המועצות הייתה אחת משתי מעצמות העל בעולם בזכות ההגמוניה שלה במזרח אירופה ובחלקים מאסיה, דיפלומטיה עולמית, השפעה אידאולוגית (במיוחד בדרום הגלובלי), עוצמה צבאית, חוזקות כלכליות והישגים מדעיים.",
    "pageid": 6474
  },
  {
    "title": "גאליס",
    "extract": "גאליס היא סדרת נעורים ישראלית בבימויו של עודד רז, ששודרה בערוץ הילדים למנויי HOT, החל מ-12 בפברואר 2012 ועד לסיומה ב-17 ביולי 2016 במשך 7 עונות ו-213 פרקים. הסדרה היא ספין אוף לסדרת הטלוויזיה \"החולמים\". העלילה עוסקת במחנה קיץ ששמו \"גאליס\" בו מתרחשות ההרפתקאות של חניכי המחנה. הסדרה זכתה להצלחה רבה בקרב ילדים ובני נוער ישראליים.\nבאוגוסט 2014 יצא לאקרנים הסרט \"גאליס – המסע לאסטרה\" ובאפריל 2016, הסרט \"גאליס - קונקט\", אשר מבוססים שניהם על עלילות הסדרה.\nבמרץ 2014 לפני שידור העונה הרביעית עלה סרט דוקו בערוץ הילדים בשם 'גאליס הדרך לנוקיה' שהראה את הצלחת הסדרה משידור העונה הראשונה ועד המופע בהיכל נוקיה בקיץ 2013.\n\"גאליס\" היא זוכת פרס סדרת השנה בטקס נבחרי הילדים בשנים 2012–2016. בעקבות הצלחתה, נמכרה הסדרה לערוץ Planet Kids האיטלקי ודובבה לאיטלקית. הסדרה נמכרה לדיבוב גם לאנגלית ולהינדית.\nהסדרה עברה לשידור בבלעדיות ללקוחות פרטנר TV וסלקום tv בעקבות ירידת ערוץ הילדים מחברת HOT ב-1 בינואר 2018 אך נשארה זמינה ב-VOD של HOT עד ה-30 במאי 2019, וחזרה כחלק מספריית ערוצים חדשה \"FOMO”.\nב-26 בדצמבר 2019 עלתה הסדרה לראשונה ב-yesVOD KIDS.\nנכון לשנת 2020 משודרת הסדרה בשידורים חוזרים בערוץ הילדים שמשודר בשירות הסטרימינג BIGI, בסלקום tv ובפרטנר tv וזמינה לצפייה גם בשירותי ה-VOD של HOT ו-yes.",
    "pageid": 980850
  },
  {
    "title": "גברי בנאי",
    "extract": "גבריאל (גברי) בנאי (נולד ב-9 ביולי 1939) הוא שחקן, זמר, קומיקאי ומסעדן ישראלי. ידוע במיוחד בהיותו חלק משלישיית \"הגשש החיוור\". חתן פרס ישראל לשנת ה'תש\"ס (2000) ופרס מפעל חיים של אמ\"י לשנת ה'תשפ\"ב (2021).",
    "pageid": 44001
  },
  {
    "title": "גבריאל לונדברג",
    "extract": "גבריאל איפניי \"איפה\" לונדברג (בדנית: Gabriel Ifeanyi \"Iffe\" Lundberg; נולד ב-4 בדצמבר 1994) הוא כדורסלן דני המשחק בעמדות הרכז והקלע במכבי תל אביב מהליגה הישראלית והיורוליג ובנבחרת דנמרק בכדורסל.",
    "pageid": 2098610
  },
  {
    "title": "דירוג רשויות מקומיות בישראל",
    "extract": "זוהי רשימת דירוג של הרשויות המקומיות בישראל, על פי אוכלוסייה‏, שטח שיפוט, צפיפות האוכלוסין לקילומטר רבוע, מדד חברתי-כלכלי - אשכול, מדד ג'יני. מועצות אזוריות מדורגות בנוסף גם לפי מספר היישובים שבכל אחת מהן.",
    "pageid": 1524591
  },
  {
    "title": "דרוזים",
    "extract": "דרוזים (בערבית: مُوَحِّدونَ دُرُوز, מֻוַחִּדוּן דֻרוּז; צורת היחיד: دُرْزِيّ, דֻרְזִיּ) הם קבוצה אתנו-דתית ערבית במזרח התיכון, המקיימת דת אתנית ייחודית שהתפצלה מהאסלאם השיעי-איסמאעילי במאה ה-11. הדרוזים מעדיפים להיקרא \"בַּ֫נִי מערוף\" (بني معروف), כלומר \"בני החסד\". לאורך ההיסטוריה סבלו הדרוזים מרדיפות, בעיקר מצד הממלוכים והעות'מאנים.\nהדת הדרוזית היא דת אברהמית שאינה מזדהה עם האסלאם, ורוב המסורות הדרוזיות נשמרות בסוד על ידי חכמי הדת. איגרות החוכמה (رسائل الحكمة) הן כתבי הקודש של הדת הדרוזית, והספרים מועתקים רק בכתב יד. על פי העדויות ההיסטוריות, האמונה הדרוזית (דין א-תַּוְחִ֫יד, دين التوحيد; בעברית: דת הייחוד) צמחה במצרים בתחילת המאה ה-11, ובמרכזה עמדה דמותו של אל-חאכּם באמר אללה (الحاكم بامر الله), הח'ליף ה-6 בשושלת הפאטמית. על פי המסורת הדרוזית, אל-חאכּם היה התגלמות הרוח האלוהית. הוא נעלם בשנת 1021 אך לפני כן הורה לאנשיו להפיץ את אמונתו.[דרוש מקור: מסורת או עובדה היסטורית?]\nכיום ישנם בין 800,000 ל-2,000,000 דרוזים ברחבי העולם, ורובם חיים באזור הלבנט.\nהדרוזים במזרח התיכון דוברי השפה הערבית הדומה לניבים סוריים. כמעט כל הדרוזים במזרח התיכון חיים בלבנט, האזור הגאוגרפי הכולל את לבנון, דרום סוריה וצפון ישראל. התיישבותם הררית, במטרה להישמר מאוכלוסייה עוינת. רובם אזרחים סורים, אך יש קהילה דרוזית גדולה בין אזרחי לבנון, ובסוף שנת 2021 נמנו 150 אלף דרוזים תושבי קבע בישראל (כ־1.5% מאוכלוסיית המדינה). מחוץ למזרח התיכון, ישנה קהילה דרוזית גדולה בוונצואלה בשל הגירה מסיבית לצורכי עבודה בסוף המאה ה־19. כמו כן, ישנן קהילות דרוזיות גדולות בארצות הברית, בקנדה, באוסטרליה, בגרמניה, בשוודיה ובקולומביה.",
    "pageid": 9880
  },
  {
    "title": "הבורר",
    "extract": "הבורר היא סדרת טלוויזיה ישראלית מסוג דרמת פשע. הסדרה שודרה בחברת HOT החל מ-27 במאי 2007 ועד 1 בינואר 2014, במשך 45 פרקים לאורך 4 עונות. יוצריה הם רשף לוי ושי כנות. לוי כתב את כל פרקיה וכנות ביים אותה.\nהעלילה מגוללת את סיפורו של נדב פלדמן, עובד סוציאלי צעיר, המגלה כי הוא מאומץ ומוצא עצמו בנבכי משפחתו של אביו הביולוגי, ברוך אסולין, מראשי הפשע המאורגן בישראל, המכונה \"הבורר\", עקב פעילותו כבורר בסכסוכי העולם התחתון. הסדרה מתמקדת בשילוב בין הדרמטי למותח, בעימות שבין החברה בכללה לנורמות של עולם הפשע, ובמיוחד בנורמות ובקודי ההתנהגות של העולם התחתון. בין השאר מבליטה הסדרה, באופן סאטירי, את הניגוד בין אדיקותם הדתית של הדמויות לבין זלזול מופגן בחיי אדם.\nהסדרה שודרה מספר פעמים בשידורים חוזרים בערוצים HOT3 ו-HOT Plus, וזמינה לצפייה בשירות ה-VOD. כמו כן שודרה בחלקה גם בערוץ 2. בשנת 2016 שודרה הסדרה לראשונה ב-yes, בערוץ yes קולנוע ישראלי באפיק 6, ובשנת 2019 גם בערוץ 24.",
    "pageid": 372582
  },
  {
    "title": "הודו",
    "extract": "רפובליקת הודו (בהינדי: भारत गणराज्य, בליטון (आईएसओ १५९१९): Bhārat Gaṇarājya, נהגה: בּהָרָט גַנְרָאגְ'יַה) המכונה בקיצור הודו היא מדינה בדרום אסיה השולטת על רוב תת-היבשת ההודית. היא מדינה בעלת האוכלוסייה הגדולה ביותר בעולם, עם מעל ל-1.4 מיליארד נפש, הדוברים 424 שפות. רוב ההודים מאמינים בהינדואיזם, הדת השלישית בגודלה בעולם.\nהודו היא המדינה השביעית בגודלה בעולם מבחינת שטח. בנוסף, היא אחת מתשע המדינות היחידות בעולם המחזיקות בנשק גרעיני. הודו מחזיקה בצבא השני בגודלו בעולם (אחרי סין), מה שמחשיב אותה למעצמת-על.\nהמדינה מחולקת לעשרים ושמונה מדינות (שבעצמן מחולקות למחוזות), שבע טריטוריות איחוד, וטריטוריה אחת של בירת המדינה, דלהי. בכל מדינה השלטון נבחר בבחירות מקומיות, בעוד שבטריטוריות האיחוד השלטון ממונה על ידי המדינה. להודו קו חוף באוקיינוס ההודי שאורכו למעלה מ-7,000 קילומטרים, והיא גובלת בפקיסטן במערב; בנפאל, ברפובליקה העממית של סין ובבהוטן בצפון-מזרח; ובבנגלדש ובמיאנמר במזרח. מלבד מדינות אלה, קרובה הודו למספר מדינות-אי באוקיינוס ההודי: סרי לנקה, האיים המלדיביים ואינדונזיה. כלכלת הודו היא הרביעית בגודלה בעולם, וצומחת בקצב מהיר.\nמתוקף היותה כר הצמיחה לתרבות עמק האינדוס ומוקד של דרכי מסחר חשובות ואימפריות גדולות, להודו תפקיד מפתח בהיסטוריה האנושית: ההינדואיזם, הסיקיזם, הבודהיזם והג'ייניזם – מקורן כולם בהודו, וגם האסלאם והנצרות זכו להשפעה נרחבת בתקופות מאוחרות יותר[דרושה הבהרה].\nבמאה ה-19 הייתה הודו קולוניה של האימפריה הבריטית. היא זכתה בעצמאות בשנת 1947, לאחר מאבק ממושך, אלים בחלקו.",
    "pageid": 380
  },
  {
    "title": "הירו אונודה",
    "extract": "סגן משנה הִירוֹ אוֹנוֹדַה (ביפנית: 小野田 寛郎; ‏19 במרץ 1922 - ‏16 בינואר 2014) היה קצין מודיעין בצבא הקיסרי היפני שנלחם במלחמת העולם השנייה ולא נכנע עד 1974, 29 שנה לאחר תום המלחמה.\n\n",
    "pageid": 671180
  },
  {
    "title": "הלוטוס הלבן",
    "extract": "הלוטוס הלבן (באנגלית: The White Lotus) היא סדרת דרמה קומית-שחורה סאטירית אנתולוגית אמריקאית, שנוצרה, נכתבה ובוימה על ידי מייק וייט , ועלתה לשידור ברשת HBO ב-11 ביולי 2021. באוגוסט 2021, נמסר על חידושה של הסדרה לעונה שנייה, שעלתה לשידור ב-30 באוקטובר 2022. בנובמבר 2022 הסדרה חודשה לעונה שלישית, שעלתה לשידור ב-16 בפברואר 2025. בינואר 2025 חודשה הסדרה לעונה רביעית.\nב-9 בינואר 2022 זכתה הסדרה בפרס גלובוס הזהב למיני סדרה (או סרט טלוויזיה) הטובה ביותר.\nבישראל, הסדרה זמינה בשירות הסטרימינג HBO Max.",
    "pageid": 2003187
  },
  {
    "title": "הפיג'מות",
    "extract": "הפיג'מות היא סדרת טלוויזיה קומית-מוזיקלית ישראלית לילדים ונוער בהפקת \"טדי הפקות\". היא שודרה בערוץ הילדים במשך 9 עונות ומנתה כ-223 פרקים, החל מ-6 ביולי 2003 ועד לסיומה ב-15 בפברואר 2015.\nהתסריט לסדרה נכתב על ידי רובי דואניאס, אריק זילברמן, אלי דראי וחלק משחקניה. אריק זילברמן שפיתח את הרעיון לסדרה כתב בפוסט בפייסבוק שקיבל השראה מהסדרה \"The Young Ones\", הסדרה זכתה להצלחה רבה ואף למעמד קאלט, והיא קומדיית המצבים השנייה באורכה בישראל, לאחר \"סברי מרנן\".",
    "pageid": 167474
  },
  {
    "title": "וודי אלן",
    "extract": "הייווד \"ווּדי\" אלן (באנגלית: Heywood \"Woody\" Allen; נולד ב-30 בנובמבר 1935) הוא במאי קולנוע, תסריטאי, מחזאי, שחקן, קומיקאי, מוזיקאי וסופר יהודי-אמריקאי, מיוצרי הקולנוע החשובים החל מהמחצית השנייה של המאה ה-20 ואף במאה ה-21. זכה בפרסי אוסקר לבמאי ולתסריט הטובים ביותר עבור הסרט \"הרומן שלי עם אנני\" ולפרס אוסקר לתסריט המקורי הטוב ביותר עבור סרטיו \"חנה ואחיותיה\" ו\"חצות בפריס\". שחקני סרטיו זכו אף הם בפרסי אוסקר לאורך השנים.",
    "pageid": 23014
  },
  {
    "title": "ויליאם שייקספיר",
    "extract": "ויליאם שייקספיר (באנגלית: William Shakespeare; נטבל ב־26 באפריל 1564 – 23 באפריל גרגוריאני: 3 במאי 1616) היה מחזאי, משורר ושחקן תיאטרון אנגלי. נחשב לאחד מגדולי המשוררים האנגלים ורבים אף מחשיבים אותו לגדול הכותבים בשפה האנגלית ובתרבות המערב, כמו גם לאחד המחזאים הבולטים שפעלו אי פעם.\nשייקספיר כתב את מחזותיו בין השנים 1589 ל־1613 אף על פי שהכרונולוגיה המדויקת שלהם אינה ודאית. יצירותיו, הנחשבות ליצירות מופת, תורגמו לשפות רבות והן ממשיכות להיות מוצגות על במות בכל העולם. כן, ציטוטים מיצירותיו נפוצים בשימוש יום-יומי בכל שפות העולם. ביצירתו הענפה, שכללה אלפי תחדישים, תרם תרומה גדולה לשפה האנגלית. במילון הלשון האנגלית של סמואל ג'ונסון, שייקספיר אחד משלושת הכותבים המצוטטים ביותר בדוגמאות, לצד מילטון ודריידן.",
    "pageid": 1098
  },
  {
    "title": "חטיבת גולני",
    "extract": "חטיבת גולני (חטיבה 1) היא חטיבת חיל רגלים סדירה בצה\"ל שהשתתפה בכל מלחמות ישראל. החטיבה משתייכת לפיקוד הצפון, נמצאת תחת פיקודה של עוצבת געש (אוגדה 36).\nחיילי חטיבת גולני חובשים כומתה חומה עם סמל חיל הרגלים ונועלים נעליים שחורות. הצבע החום מסמל את הלוחמים הראשונים של החטיבה שהיו עובדי אדמה שגויסו. דגל החטיבה הוא בצבעי ירוק וצהוב המסמל את שטחי הלחימה, גם בצפון וגם בדרום. סמלה של החטיבה, הנמצא גם על תג היחידה, הוא עץ זית בעל שורשים עמוקים ביותר, שעוצב על ידי דוד אלף. זאת, אף על פי שההשראה לציור העץ הייתה ככל הנראה של עץ אלון. בשנת 1979 ניטע עץ זית על יד \"קירות הזעקה\" במוזיאון גולני.\nמחטיבת גולני צמחו הרמטכ\"לים מרדכי גור, משה לוי, גבי אשכנזי וגדי איזנקוט שהיו אף מפקדי החטיבה. מאיר עמית ראש המוסד היה מג\"ד ומח\"ט בחטיבה. מפקדים רבים בחטיבה כמו אברהם יפה, משה פלד, אריאל שרון, רחבעם זאבי, יונה אפרת, אורי שגיא, יקותיאל אדם, משה קפלינסקי, אמיר דרורי, יאיר נוה, תמיר ידעי, רסאן עליאן, שלומי בינדר, שי קלפר ועוד הפכו לאלופים בצה\"ל.",
    "pageid": 12300
  },
  {
    "title": "טהרן (סדרת טלוויזיה)",
    "extract": "טהרן היא סדרת טלוויזיה ישראלית מסוגת דרמת ריגול העוסקת בסוכנת של \"המוסד\" שנשלחה למשימה חשאית בטהרן במטרה למנוע מאיראן התחמשות גרעינית. סדרת הטלוויזיה הופקה על ידי \"שולה ודנה הפקות\" ו-Paperplane Productions‏ ושודרה בערוץ כאן 11.\nהתסריטאי משה זונדר אמר על הסדרה: \"'טהרן' מנסה להאיר את הקונפליקט הישראלי־איראני באור חדש, לעסוק בהתמודדות האוניברסלית עם הגירה, זהות ופטריוטיות, ולבחון אם ניתן להשתחרר מהמגבלות האלה\". בנוסף הסדרה מציגה את נקודת מבטם של מתנגדי המשטר באיראן על החיים בצל המשטר ועל הסכסוך האיראני-ישראלי.\nהעונה השנייה של הסדרה עלתה ב-7 במאי 2022, בהשתתפות גלן קלוז. הסדרה נמכרה גם לשירות הסטרימינג של \"אפל TV פלוס\". ב-9 בדצמבר 2024, עלתה העונה השלישית בכאן 11 בהשתתפות יו לורי וששון גבאי. ב-22 בנובמבר 2021 זכתה הסדרה בפרס אמי הבין-לאומי בקטגוריית סדרת הדרמה הטובה ביותר .",
    "pageid": 1801122
  },
  {
    "title": "טלי גוטליב",
    "extract": "רויטל (טלי) גוֹטְלִיבֿ (נולדה ב-3 בנובמבר 1975, כ\"ט בחשוון ה'תשל\"ו) היא עורכת דין ופוליטיקאית ישראלית, המכהנת כחברת הכנסת ה-25 מטעם מפלגת הליכוד.",
    "pageid": 1797639
  },
  {
    "title": "ילד רע (סדרת טלוויזיה)",
    "extract": "ילד רע היא סדרת טלוויזיה. את התסריט כתבו רון לשם והגר בן־אשר, שגם ביימה את הסדרה. יוצרי הסדרה הם דניאל חן, רון לשם, רועי פלורנטין, משה מלכה, עמית כהן ודניאל אמסל. הרעיון הראשוני לתסריט עלה בעקבות תחקיר של לשם על כלא לבני נוער, שפורסם במוסף \"7 ימים\" של ידיעות אחרונות בשנת 2000. התסריט לסדרה נכתב בהשראת אירועים אמיתיים מחייו של הסטנדאפיסט דניאל חן.\nבאפריל 2025 זכתה הסדרה בשבעה מפרסי האקדמיה לטלוויזיה לשנת 2024. הסדרה גם זכתה בפסטיבל ברלין לסדרות טלוויזיה בפרס סדרת הדרמה הטובה ביותר לשנת 2025. בספטמבר 2025 הסדרה נכללה בין המועמדות לפרס אמי הבין-לאומי בקטגוריית סדרת הדרמה הטובה ביותר.",
    "pageid": 2398247
  },
  {
    "title": "יעקב בנאי",
    "extract": "יעקב בנאי (1919 – 28 בדצמבר 1993) היה שחקן קולנוע ותיאטרון ישראלי, יליד ירושלים, והשני משמונת האחים במשפחת בנאי.",
    "pageid": 130036
  },
  {
    "title": "כביש 45",
    "extract": "כביש 45 הוא כביש שהיה אמור להחליף את כבישים 443  ו-437 ולשמש כביש גישה צפוני לירושלים ובנימין ממחלף בן שמן,  דרך מודיעין-מכבים-רעות גבעת זאב ועטרות, שם יתחבר לכביש 50 (דרך בגין) ולמחלף גבע בנימין ומשם ימשיך אל  מעלה אדומים. כיום רק כעשרה ק\"מ, המחברים בין צומת גבעת זאב ועטרות (ליד קלנדיה) נמצאים תחת המספור '45'.",
    "pageid": 379198
  },
  {
    "title": "לגעת באושר",
    "extract": "לגעת באושר היא טלנובלה יומית ישראלית אשר הופקה על ידי חברת דרסט הפקות ושודרה במהלך שנת 2001 בערוץ ויוה. לאחר מכן שודרה בשידורים חוזרים ב-2002 בערוץ 10, ב-2007, ב-2008, ב־2016 ובשנת 2018, ב־2021 וב-2023 בערוץ HOT בידור ישראלי. הסדרה זכתה לפופולריות רבה ואף נמכרו יומנים, קלסרים וחולצות עם סמלי הסדרה. את שיר הנושא של הסדרה כתב אהוד מנור, הלחין מיקי גבריאלוב ושר אלי לוזון. מאוחר יותר הקליטה את השיר גם שחקנית הסדרה אילנה אביטל, עבור אלבומה \"נוגעת באושר\" מ־2001. את מוזיקת הרקע המקורית לסדרה כתב והלחין גל פרידמן.\nפרק 120 תיאר את מאחורי הקלעים של הסדרה ונקרא \"ימים אחרונים של אושר\".",
    "pageid": 208526
  },
  {
    "title": "ליהי קורנובסקי",
    "extract": "ליהי קורנובסקי (נולדה ב-24 בנובמבר 1992) היא שחקנית, מוזיקאית ודוגמנית ישראלית.",
    "pageid": 1221404
  },
  {
    "title": "לירז צ'רכי",
    "extract": "לירז צ'רכי (נולדה ב-31 במאי 1978) היא שחקנית, מדבבת וזמרת ישראלית.",
    "pageid": 116849
  },
  {
    "title": "מירב בן ארי",
    "extract": "מירב בן ארי (נולדה ב-13 בנובמבר 1975) היא פוליטיקאית ישראלית, המכהנת כחברת הכנסת, מרכזת האופוזיציה ויו\"ר סיעת יש עתיד. בין השנים 2015–2019 הייתה חברת הכנסת העשרים מטעם מפלגת כולנו, ובבחירות לכנסת העשרים וארבע התמודדה ונבחרה פעם נוספת לכנסת כחברה במפלגת יש עתיד ואף כיהנה בכנסת זו כיו\"ר ועדת ביטחון הפנים. בן ארי היא עורכת דין במקצועה.",
    "pageid": 1254797
  },
  {
    "title": "מלאניה טראמפ",
    "extract": "מלאניה טראמפ (באנגלית: Melania Trump; נולדה ב-26 באפריל 1970) היא רעייתו של נשיא ארצות הברית ה-47 דונלד טראמפ והגברת הראשונה של ארצות הברית, תפקיד בו נשאה גם בשנים 2017–2021. מלאניה, ילידת סלובניה שהיגרה לארצות הברית בבגרותה, הייתה בעבר דוגמנית ומעצבת שעונים ותכשיטים.",
    "pageid": 1356790
  },
  {
    "title": "מלחמות ישראל",
    "extract": "מיום הקמתה נלחמה מדינת ישראל בתשע מלחמות, עברה שתי אינתיפאדות וגלי טרור פלסטיני והייתה מעורבת במספר רב של מבצעים צבאיים, פעולות תגמול, עימותים צבאיים וסבבי לחימה, שאינם מוגדרים כמלחמות. כל אלה מהווים את ההיבט הצבאי במכלול המורכב של יחסי החוץ של ישראל.",
    "pageid": 341
  },
  {
    "title": "מלחמת העולם הראשונה",
    "extract": "מלחמת העולם הראשונה התחוללה בין השנים 1914–1918, והייתה המלחמה הגדולה ביותר בהיסטוריה עד זמנה. המלחמה ארכה ארבע שנים ונהרגו בה למעלה מ-16.5 מיליון בני אדם, מתוכם כ־40% אזרחים, אך בתחילתה איש ממקבלי ההחלטות לא שיער שהיא תהיה כה ארוכה וכה רבת הרוגים. עיקרה של המלחמה התחולל באירופה, שבה היא נחלקה לחמש חזיתות עיקריות: החזית המערבית (בלגיה וצפון־מזרח צרפת), החזית המזרחית (מזרח אירופה עד גבול האימפריה הרוסית), חזית הבלקן, זירת המזרח התיכון (שטחי האימפריה העות'מאנית) והחזית האיטלקית באזור צפון איטליה. החזית המערבית והחזית המזרחית היו החשובות במלחמה. בנוסף אליהן התקיימה לחימה ימית ובמספר זירות משנה: דרום-מזרח אסיה, הים הצפוני, אפריקה ועוד.\nהמלחמה הסתיימה עם ועידת השלום בפריז והתקופה שבין שתי מלחמות העולם הייתה תקופת שלום ופריחה. היא התאפיינה בהתפתחות כלכלית, טכנולוגית ותעשייתית ניכרת. תעשיות מתקדמות כמו תעשיית הרכב, התעופה, האלקטרוניקה והתקשורת צמחו במהירות, והמודרניזציה החקלאית ושיפור תשתיות כמו כבישים ורכבות הובילו לשיפור באורח החיים. ברמה החברתית, חלה התפתחות במעמד הנשים ושוויון בין אתני. עם זאת משברים עולמיים כמו השפל הגדול, הקשיים הכלכליים, האבטלה והמתחים הפוליטיים תרמו לעליית אידאולוגיות קיצוניות והניחו את היסודות להקמת תנועות פאשיסטיות במערב, עליית הנאצים לשלטון ופרוץ מלחמת העולם השנייה.",
    "pageid": 340
  },
  {
    "title": "מני בגר",
    "extract": "מני בגר (נולד ב-6 במרץ 1953) הוא זמר רוק ישראלי.",
    "pageid": 226475
  },
  {
    "title": "משפחת רוטשילד",
    "extract": "משפחת רוֹטשילד היא שושלת של בנקאים יהודים באירופה. משפחת רוטשילד או בית רוטשילד נחשבת לאחת ממשפחות האצולה העשירות והחזקות ביותר בעולם. מייסד השושלת הוא מאיר אנשל רוטשילד (1744–1812), בנקאי יליד פרנקפורט בגרמניה. מאיר אנשל מינה את כל אחד מחמשת בניו לנהל מערכת בנקאית בחמשת המרכזים הפיננסיים האירופיים הגדולים ביותר: בריטניה, צרפת, גרמניה, אוסטריה ואיטליה. נתן מאיר רוטשילד (1777–1836) הקים בלונדון את הענף הבריטי של משפחת רוטשילד וג'יימס (יעקב) מאיר רוטשילד (1792–1868) הקים בפריז את הענף הצרפתי של משפחת רוטשילד, שני הענפים היחידים ששרדו עד היום. כוחה של המשפחה התחזק, ובמהלך המאה ה-19 הייתה משפחת רוטשילד למשפחה העשירה באירופה.\nלמשפחת רוטשילד, ובראשה הברון אדמונד דה רוטשילד, חלק נכבד בהקמתו של היישוב היהודי בארץ ישראל ובבניית מדינת ישראל. משכן הכנסת בירושלים, הספרייה הלאומית ובניין בית המשפט העליון נבנו מתרומתם של בני המשפחה.\nלאחר מלחמות העולם ירדה עצמתה והשפעתה של משפחת רוטשילד, אף שגם בימינו מחזיקים בני משפחה בתפקידי מפתח פיננסיים באירופה ופעילים גם בתחום היין והפילנתרופיה. בין ממשיכי השושלת הבולטים בימינו נמנים בני הזוג בנג'מין ואריאן דה רוטשילד, מן הענף הצרפתי של המשפחה, שהונם נאמד בכארבעה מיליארד אירו.\nהסמל של משפחת רוטשילד (בצד שמאל) מכיל אגרוף קפוץ עם חמישה חיצים המסמלים את חמש שושלות שהוקמו על ידי חמשת בניו של מאיר אנשל רוטשילד, כשהמקור לכך הוא בפסוק בתהילים ”כחצים ביד גיבור” (קכז, ד). מתחת לסמל מופיעות בלטינית המילים שהיו נר לרגליה של משפחת רוטשילד: Concordia (הרמוניה), Integritas (יושרה), Industria (חריצות).",
    "pageid": 7403
  },
  {
    "title": "מתן צנגאוקר",
    "extract": "מתן צנגאוקר (נולד ב-18 בדצמבר 1999) הוא אזרח ישראלי שנחטף על ידי מחבלי ארגון הטרור חמאס במהלך הטבח בניר עוז כחלק מטבח שבעה באוקטובר ב-7 באוקטובר 2023.",
    "pageid": 2455855
  },
  {
    "title": "נבחרת גביע דייוויס של ישראל",
    "extract": "נבחרת גביע דייוויס של ישראל היא נבחרת הגברים של ישראל בטניס, המורכבת מהטניסאים הבכירים של המדינה.\nהדירוג הנוכחי של נבחרת ישראל בדירוג נבחרות הגברים של גביע דייוויס, הוא המקום ה-32 בעולם, נכון ל-24 בנובמבר 2025, ללא שינוי לעומת דירוג קודם.\nהישג השיא של נבחרת ישראל, הוא העפלה לשלב חצי הגמר בבית העליון של גביע דייוויס בשנת 2009.\nישראל משחקת בגביע דייוויס החל משנת 1949. במשחקה הראשון הנבחרת שכללה את אריה אבידן-וייס, יהודה פינקלקראוט, רפאל גורניצקי ויעקב בונטמן הפסידה לנבחרת דנמרק 0–5 בקופנהגן. הניצחון הראשון של הנבחרת הושג על ידי אלעזר דודמן וגבריאל דוביצקי בשנת 1963 על נבחרת טורקיה 1-4 באיסטנבול. בשנת 1987 העפילה לראשונה לבית העליון, והשיגה בו ניצחון בכורה, 3–2 בחוץ על צ'כיה. ברבע הגמר נוצחה 0–4 בהודו (המשחק החמישי לא התקיים). הנבחרת נשארה בבית העליון במשך 5 שנים, עד שנת 1991 ולאחריה חזרה לבית זה עוד 5 פעמים, בשנים 1994, 2008-2010 ו-2013.\nלצד הצלחות ידעה הנבחרת גם כישלונות. בשנת 1999 נשרה ישראל בפעם הראשונה בתולדותיה לבית 2, הדרג השלישי בחשיבותו בגביע הדייוויס אחרי הפסדים לנבחרות פינלנד ואוקראינה. בשנת 2000 הנבחרת הייתה על סף ירידה לבית 3, הדרג הרביעי בחשיבותו בגביע הדייוויס. הנבחרת פיגרה 1–2 ביום התחרויות האחרון מול בולגריה ורק שני ניצחונות ביום התחרויות האחרון מנעה מהנבחרת הידרדרות לבית 3.",
    "pageid": 341648
  },
  {
    "title": "נרי אוקסמן",
    "extract": "נרי אוקסמן (נולדה ב-6 בפברואר 1976) היא מעצבת אמריקאית-ישראלית במעבדת המדיה במכון הטכנולוגי של מסצ'וסטס MIT. היא מובילה את קבוצת המחקר Mediated Matter אשר ידועה באמנות ובארכיטקטורה המשלבות עיצוב, ביולוגיה, מחשוב והנדסת חומרים.",
    "pageid": 1855277
  },
  {
    "title": "סטיבן הוקינג",
    "extract": "סטיבן ויליאם הוקינג (באנגלית: Stephen William Hawking;‏ 8 בינואר 1942 – 14 במרץ 2018) היה אסטרופיזיקאי ותאורטיקן אנגלי, ששימש כפרופסור באוניברסיטת קיימברידג'. מחוץ לקהילה המדעית התפרסם בעיקר בזכות ספרו \"קיצור תולדות הזמן\" (\"A Brief History of Time\"), ספר מסוגת המדע הפופולרי, המתאר את התפתחות היקום למן המפץ הגדול.",
    "pageid": 4164
  },
  {
    "title": "סייד אבו פרחי",
    "extract": "סייד אבו פרחי (בערבית: سيد أبو فرحي; נולד ב-11 במאי 2006) הוא כדורגלן ערבי-ישראלי המשחק בעמדת החלוץ במכבי תל אביב.",
    "pageid": 2497727
  },
  {
    "title": "סרי לנקה",
    "extract": "הרפובליקה הדמוקרטית הסוציאליסטית של סְרִי לַנְקַה (בסינהלית: ශ්‍රී ලංකා ප්‍රජාතාන්ත්‍රික සමාජවාදී ජනරජය, בליטון: Śrī Laṅkā Prajātāntrika Samājavādī Janarajaya; בטמילית: இலங்கை சனநாயக சோசலிசக் குடியரசு, בליטון: Ilaṅkai Caṉanāyaka Cōcalicak Kuṭiyaracu) ובקיצור סְרִי לַנְקַה (בסינהלית: ශ්‍රී ලංකා,‏ Śrī Laṅkā, שְרִי לַנְקַה, הגייה בסינהלית: [ʃriː laŋkaː]; בטמילית: இலங்கை,‏ Ilaṅkai, אִילַנְגַי, הגייה בטמילית: [ilaŋɡaj]) ובתקופה הקולוניאלית ציילון (באנגלית: Ceylon) היא מדינת אי הממוקמת בין מפרץ בנגל לים הערבי, ומדרום לתת-היבשת ההודית.\nסרי לנקה הוא האי ה-25 בגודלו בעולם ובעבר הוא נקרא בשמות רבים: טַפּרובַנַה (ביוונית: Ταπροβανᾶ), סרנדיב (באורדו: سرندیپ), ובסינהלית: לקדיבה, לנקה, סינהלה-דוויפה ולנקהדוויפה.",
    "pageid": 18882
  },
  {
    "title": "פקיסטן",
    "extract": "הרפובליקה האסלאמית של פקיסטן (באורדו: اسلامی جمہوریۂ پاکستان, בליטון: Islāmī Jumhūriyah Pākistān, הגייה באורדו: [ɪsˈlaːmiː d͡ʒʊmˈhuːrɪja paːkɪsˈtaːn], תעתיק: אִסְלַאמי גֻ'מְהוּרִיָה פַּאכִּסְתַאן) ובקיצור פקיסטן (באורדו: پَاکِسْتَان, פַּאכִּסְתַאן) היא מדינה בדרום-מרכז אסיה, הגובלת באיראן ובאפגניסטן ממערב, ברפובליקה העממית של סין מצפון, בהודו ממזרח ובים הערבי מדרום. עם יותר מ-254 מיליון תושבים, פקיסטן היא המדינה החמישית בעולם מבחינת גודל אוכלוסייתה. עיר בירתה של פקיסטן היא אסלאמאבאד ועיר בירתה לשעבר היא קראצ'י. כ-95% מהפקיסטנים הם מוסלמים והמדינה חברה בארגון לשיתוף פעולה אסלאמי. שפותיה הרשמיות של פקיסטן הן אורדו ואנגלית.",
    "pageid": 4426
  },
  {
    "title": "רודולף הס",
    "extract": "רודולף ולטר ריכרד הס (בגרמנית: Rudolf Walter Richard Heß;‏ 26 באפריל 1894, אלכסנדריה – 17 באוגוסט 1987, ברלין) היה מזכירו האישי של אדולף היטלר ולאחר מכן סגנו. היה בדרגת רייכסלייטר ונחשב לאחד הבכירים בהיררכיה של המפלגה הנאצית עד לטיסתו לסקוטלנד ל\"משימת שלום\" ושבייתו על ידי הבריטים.",
    "pageid": 16367
  },
  {
    "title": "רותי רוסו",
    "extract": "רות (רותי) רוּסוֹ־הרץ (נולדה ב־14 ביוני 1977) היא שפית, מרצה קולינרית, ומגישת טלוויזיה ישראלית.",
    "pageid": 1549448
  },
  {
    "title": "רן גואילי",
    "extract": "רן (רני) גְוִאילִי (11 בפברואר 1999 – 7 באוקטובר 2023) היה לוחם ביחידת יס\"מ נגב של משטרת ישראל, שנהרג בקרב בקיבוץ עלומים במהלך טבח שבעה באוקטובר וגופתו נחטפה לרצועת עזה על ידי מחבלי חמאס. בינואר 2026 אותרה הגופה ברצועת עזה, במהלך מבצע \"לב אמיץ\", והובאה לישראל. הוא היה האחרון שהושב מבין החטופים במלחמת חרבות ברזל.",
    "pageid": 2500638
  },
  {
    "title": "שמר רביב",
    "extract": "שמר רביב (נולד ב-1985) הוא קצין בצה\"ל בדרגת אלוף-משנה מפקד חטיבת חשמונאים. קודם לכן שירת כמפקד חטיבת פארן, קצין אג\"ם של עוצבת האש ומפקד גדוד 890.",
    "pageid": 2234369
  },
  {
    "title": "שפיטה (זמרת)",
    "extract": "רותם שפי (נולדה ב-21 בספטמבר 1984) המוכרת בשם הבמה שֵׁפִיטָה (באנגלית: Shefita) היא זמרת ומדבבת ישראלית. שפי התפרסמה כשפיטה, דמות של דיווה ערבייה, בזכות ביצוע קאברים המושפעים מהמוזיקה הערבית, לשירי רוק ידועים דוגמת \"Karma Police\" של רדיוהד ו-\"Lithium\" של נירוונה.",
    "pageid": 1672585
  },
  {
    "title": "תראו אותי (סדרת טלוויזיה)",
    "extract": "תראו אותי היא סדרת ילדים ונוער ישראלית אשר נוצרה על ידי אבנר ברנהיימר ובוימה על ידי אביעד קיידר. הסדרה משודרת בערוץ \"כאן חינוכית\" החל מ-11 בינואר 2026.",
    "pageid": 2508885
  },
  {
    "title": "קטגוריה:שופטים בתנ\"ך",
    "extract": "",
    "pageid": 328501
  },
  {
    "title": "אליאנה תדהר",
    "extract": "אליאנה תדהר (נולדה ב-24 באוגוסט 1992) היא שחקנית, זמרת, מוזיקאית, מנחה ומדבבת ישראלית.",
    "pageid": 1026178
  },
  {
    "title": "אליקים שלזינגר",
    "extract": "הרב אליקים שלזינגר (כ\"ב בחשוון ה'תרפ\"ב, 23 בנובמבר 1921 – י\"ז שבט ה'תשפ\"ו, 4 בפברואר 2026) היה ראש ישיבת \"הרמה\" בלונדון, ממנהיגי הקהילה החרדית באנגליה.",
    "pageid": 2442193
  },
  {
    "title": "אלן דרשוביץ",
    "extract": "אלן מורטון דרשוביץ (באנגלית: Alan Morton Dershowitz; נולד ב-1 בספטמבר 1938) הוא עורך דין, משפטן וסופר יהודי-אמריקאי. כיהן כפרופסור מן המניין בבית הספר הרווארד למשפטים משנת 1967 ועד לפרישתו בדצמבר 2013. עמית מחקר בכיר במכון גייטסטון.",
    "pageid": 149774
  },
  {
    "title": "אמיר טסלר",
    "extract": "אמיר טסלר (נולד ב-15 בינואר 2005) הוא שחקן קולנוע וטלוויזיה ישראלי.",
    "pageid": 1892724
  },
  {
    "title": "אנגלית",
    "extract": "אנגלית (באנגלית: English) היא שפה ממשפחת השפות הגרמאניות שמקורה באנגליה והיא אחת השפות המדוברות ביותר בעולם. בשפה החלו לדבר בהמאה ה-5.\nאנגלית היא שפה רשמית במדינות רבות: ארצות הברית, הממלכה המאוחדת, אירלנד, קנדה, ניו זילנד, מלטה, הודו, פקיסטן, הפיליפינים, סינגפור, ובמספר מדינות באפריקה, באמריקה הלטינית ובאיי אוקיאניה.\nבאוסטרליה לא מוגדרת שפה רשמית, אך השפה האנגלית משמשת את ממשלתה ואת תושביה יותר מכל שפה אחרת. במספר מדינות, השפה האנגלית היא שפה שנייה.\nעל־פי הערכות, יש בעולם בין 500 מיליון ל־1.8 מיליארד דוברי אנגלית ברמה כלשהי, בין כשפת אם או כשפה שנייה. מתוכם, בין 300 ל־450 מיליוני בני אדם מדברים אנגלית כשפת אם. השפה האנגלית נלמדת ומובנת יותר מכל שפות העולם ומוגדרת כ\"לינגואה פרנקה\" במרבית העולם עקב השפעתה העצומה בתחומים רבים. אנגלית היא השפה השלטת במדע, באקדמיה, בתקשורת, בעסקים, בתעופה, בים, בדיפלומטיה, בתיירות, בבידור, במחשבים ובאינטרנט.\nהתפשטות השפה והשפעתה גברו בימי הזוהר של האימפריה הבריטית, אך לא פסקו גם בעת שזו דעכה, בעיקר עקב התעצמותה של ארצות הברית מבחינה מדינית, צבאית, כלכלית, מדעית, טכנולוגית ותרבותית.",
    "pageid": 908647
  },
  {
    "title": "ארי שמאי",
    "extract": "ארי שמאי (נולד ב-10 בנובמבר 1964) הוא עורך דין ואיש תקשורת ישראלי.",
    "pageid": 630420
  },
  {
    "title": "אתי (סדרת טלוויזיה)",
    "extract": "אתי היא סדרת טלוויזיה ישראלית מסוגת דרמה שהוקרנה לראשונה בפסטיבל הסרטים של ונציה 2025. הסדרה שנוצרה על ידי חגי לוי והערוץ הצרפתי ארטה (ARTE) מבוססת על היומן שכתבה אתי הילסום, ובמרכז העלילה קורותיה של הילסום ההולנדית משנת 1941 עד 1943.",
    "pageid": 2493948
  },
  {
    "title": "באבא סאלי",
    "extract": "רבי ישראל אבוחצירא (א' בתשרי ה'תר\"ן, 26 בספטמבר 1889 – ד' בשבט ה'תשמ\"ד, 8 בינואר 1984) היה רב ואב בית דין מחוז תאפילאלת, ראש ישיבה ומקובל מרוקאי-ישראלי. נודע בציבור כמחולל ניסים, ורבים נהרו אליו לקבלת עצות וברכות. מוכר בכינוי \"באבא סאלי\" (במקור: צאלי).",
    "pageid": 8989
  },
  {
    "title": "בינה מלאכותית",
    "extract": "בינה מלאכותית או אינטליגנציה מלאכותית (באנגלית: Artificial intelligence ובראשי תיבות: AI) היא סימולציה טכנולוגית של קוגניציה.",
    "pageid": 965
  },
  {
    "title": "גארי קספרוב",
    "extract": "גארי קימוביץ' קספרוב (ברוסית: Гарри Кимович Каспаров‏; נולד ב־13 באפריל 1963) הוא שחמטאי רוסי ממוצא יהודי־ארמני בדרגת רב־אמן, אלוף העולם בשחמט משנת 1985 עד שנת 2000 (ועד 2005 באופן לא רשמי). קספרוב הוא אחד מגדולי השחמטאים בכל הזמנים. בשיאו הגיע למד כושר של 2851 (היחיד בהיסטוריה שהגיע למד כושר גבוה יותר הוא מגנוס קרלסן). הוא חבר בהיכל התהילה העולמי של השחמט.\nבשנת 2005 הודיע קספרוב כי הוא פורש משחמט, מפני שלדבריו הוא רוצה לגרום להדחתו של \"הרודן פוטין\". בשנת 2017 חזר קספרוב לשחק שחמט באופן מקצועי בשחמט מהיר, בגביע סינקפילד.\nהשחמטאית יהודית פולגאר אמרה עליו: ”את קספרוב ניצחתי רק בשח בזק... שיחקתי נגדו כמה פעמים שח קלאסי אבל הוא בדרגה אחרת מכולם.”",
    "pageid": 2491
  },
  {
    "title": "גביע דייוויס",
    "extract": "גביע דייוויס הוא תחרות לנבחרות לאומיות לגברים בטניס, המתקיימת מדי שנה במדינות השונות ברחבי העולם החל משנת 1900. זוהי תחרות הספורט השנתית בין נבחרות לאומיות הגדולה והוותיקה בעולם. גביע דייוויס מאורגן על ידי פדרציית הטניס הבינלאומית (ITF). התחרות המקבילה לנשים נקראת גביע בילי ג'ין קינג (בעבר גביע הפדרציה).",
    "pageid": 124698
  },
  {
    "title": "גל גדות",
    "extract": "גל גדות-ורסנו (נולדה ב-30 באפריל 1985) היא דוגמנית, שחקנית ומפיקה ישראלית. חברת האקדמיה האמריקאית לקולנוע ומלכת היופי של ישראל לשנת 2004.\nזכתה לפרסום עולמי כשגילמה את דמותה של ג'יזל ישר בסדרת הסרטים האמריקאית \"מהיר ועצבני\". לשיא הצלחתה הגיעה כאשר גילמה את גיבורת-העל וונדר וומן ביקום הקולנועי של DC בסרטים \"באטמן נגד סופרמן: שחר הצדק\", \"וונדר וומן\", \"ליגת הצדק\" ו-וונדר וומן 1984\".",
    "pageid": 633341
  },
  {
    "title": "דבורה קידר",
    "extract": "דבורה קידר-הלטר (8 ביוני 1924 – 17 במאי 2023) הייתה שחקנית וקומיקאית ישראלית. זוכת שני פרסי אופיר ופרס התיאטרון הישראלי על מפעל חיים.",
    "pageid": 188575
  },
  {
    "title": "דורי בן זאב",
    "extract": "אלדורי (דורי) בן זאב (נולד ב-15 במרץ 1949) הוא שדרן, פזמונאי, זמר, שחקן, קומיקאי, מדבב, מפיק מוזיקלי וקופירייטר ישראלי. זוכה פרס לנדאו לאומנויות לשנת 2016.",
    "pageid": 226412
  },
  {
    "title": "דיפ סטייט",
    "extract": "דיפ סטייט, או מדינת צללים, (מכוּנה גם: מדינה בתוך מדינה; באנגלית: Deep state) הוא מושג המתאר אוסף מאורגן של רשתות כוח נסתרות שמשפיעות בחשאי ובעוצמה על הממשל במדינה, מחוץ למסגרת הפוליטיקה הציבורית ותוך עקיפת ההנהגה החוקית הנבחרת, בניסיון לקדם את מטרותיהן. במושג זה נעשה שימוש במדעי המדינה ובפוליטיקה. במדעי המדינה משמש המונח לניתוח מבני כוח אוטונומיים בתוך ממשלות, במיוחד במשטרים אוטוריטריים. בפוליטיקה העכשווית נעשה במושג שימוש ברטוריקה קונספירטיבית על ידי פוליטיקאים שנמצאים בעמדות כוח פוליטיות. רטוריקה קונספירטיבית זו מציגה כל ביקורת כלפיהם וכל מגבלה על כוחם כאילו הייתה פעולה של גורמים חתרניים שמטרתם לערער את רצון העם. בעוד שלמושג יש יישומים לגיטימיים במדע המדינה, בתחום הפוליטיקה אומץ השימוש בו כנשק פוליטי לדה-לגיטימציה לאופוזיציה ולהגברת חוסר אמון במוסדות המדינה",
    "pageid": 1701221
  },
  {
    "title": "דניאל ליטמן",
    "extract": "דניאל ליטמן (נולד ב-19 באוקטובר 1990) הוא שחקן ודוגמן ישראלי.",
    "pageid": 1031230
  },
  {
    "title": "הארווי ויינסטין",
    "extract": "הארווי ויינסטין (באנגלית: Harvey Weinstein; נולד ב-19 במרץ 1952) הוא מפיק ובמאי סרטים יהודי-אמריקאי, אשר נחשב לאחד הבולטים בהוליווד עד שהואשם והורשע במספר מקרי אונס. ב-1979 ייסדו הוא ואחיו, בוב ויינסטין , את אולפני מירמקס, חברת סרטים שהפיקה סרטים עצמאיים רבים, בהם \"ספרות זולה\", \"סיפורו של ויל האנטינג\", \"הפצוע האנגלי\" ו\"שיקגו\". הארווי זכה בפרס אוסקר על הפקת הסרט \"שייקספיר מאוהב\", ובשבעה פרסי טוני על יצירת מגוון רחב של הצגות ומחזות זמר מוצלחים, כולל \"המפיקים\", \"בילי אליוט - המחזמר\" ו\"אוגוסט: מחוז אוסייג'\" . הסרטים שהיה מעורב בהפקתם או בהפצתם היו מועמדים ל-341 פרסי אוסקר וזכו ב-81.\nלאחר שעזבו את \"מירמקס\", הארווי ובוב הקימו יחד את חברת \"ויינסטין\". הם שימשו יחד כיושבי ראש משותפים של החברה בין השנים 2005–2017.\nב-2017 האשימו למעלה מ-100 נשים, רובן מתחום הבידור, את ויינסטין באונס, תקיפה והטרדה מינית, על אירועים שאירעו במשך תקופה שנפרשת על פני שלושה עשורים. בעקבות הפרשה צמח קמפיין \"Me Too\" במדיה החברתית. הקמפיין הביא לחשיפת מקרים דומים של הטרדות ותקיפות מיניות שבוצעו בידי גברים בעלי השפעה מסביב לעולם, במה שאף זכה מאז לכינוי \"אפקט ויינסטין\". בשנת 2018, ויינסטין נעצר בניו יורק והואשם באונס ועבירות מין אחרות. בעקבות ההאשמות, הוא פוטר מחברת \"ויינסטין\" וגורש מהאקדמיה האמריקאית לקולנוע, ובהמשך הורשע ונדון ל-23 שנות מאסר ב-2020 ובשנת 2022 הורשע בעקבות אונס נוסף ל-16 שנים נוספות.",
    "pageid": 1526792
  },
  {
    "title": "היחידה הרב-ממדית",
    "extract": "היחידה הרב-ממדית (יחידה 888, הידועה גם כ\"יחידת רפאים\") היא יחידת קומנדו מיוחדת בצה\"ל, הפועלת תחת זרוע היבשה. היחידה הוקמה במהלך שנת 2019 ביוזמת הרמטכ\"ל אביב כוכבי, כחלק מהתכנית הרב־שנתית \"תנופה\", במטרה להיערך ללחימה בשדה הקרב העתידי. היא מהווה יחידת מודל לשינויים עתידיים ביחידות התמרון של צה\"ל.",
    "pageid": 1784626
  },
  {
    "title": "הנרי דוד",
    "extract": "הנרי דוד (ברוסית: Генри Давид; נולד ב-28 באפריל 1979) הוא שחקן ישראלי יליד-אזרבייג'ן הסובייטית; זוכה פרס האקדמיה לטלוויזיה.",
    "pageid": 334608
  },
  {
    "title": "הפועל באר שבע",
    "extract": "הפועל באר שבע הוא מועדון כדורגל ישראלי מהעיר באר שבע, המשחק בליגת העל הישראלית. המועדון הוקם בשנת 1949, ומאז 2007 הוא מנוהל על ידי אשת העסקים אלונה ברקת, שמכהנת כבעלי המועדון. המועדון כולל גם קבוצות נוער, נערים וילדים, ובתי ספר לכדורגל. המועדון חבר מן המניין בארגון המועדונים האירופיים.\nצבעי התלבושת הביתית הקבועה של המועדון הם אדום ולבן. עד שנת 1959 ערכה הקבוצה את משחקי הבית שלה באצטדיון שהיה ממוקם בעיר העתיקה בבאר שבע, לאחר מכן עברה לשחק באצטדיון וסרמיל. החל מעונת 2015/2016 משחקת הקבוצה באצטדיון טרנר.\nהמועדון החל לזכות בתארים משנות ה-70. לאורך כל שנותיה זכתה הקבוצה בחמש אליפויות, ארבעה גביעי מדינה, ארבעה גביעי טוטו (אחד בליגה הלאומית), חמישה גביעי אלוף האלופים (אחד בליגה השנייה) וגביע ליליאן אחד.\nכמו כן, באר שבע היא הקבוצה הראשונה בתולדות הכדורגל הישראלי ששיחקה במפעל אירופאי (גביע האינטרטוטו), במשותף עם בית\"ר ירושלים. בנוסף, באר שבע היא הקבוצה הראשונה בתולדות הכדורגל הישראלי ששיחקה במוקדמות גביע אופ\"א, ובמוקדמות הקונפרנס ליג במשותף עם מכבי תל אביב ומ.ס. אשדוד.",
    "pageid": 12899
  },
  {
    "title": "השמיניה (סדרת טלוויזיה)",
    "extract": "השמיניה היא סדרת טלוויזיה ישראלית מסוגת דרמת נעורים ומדע בדיוני ששודרה בשנים 2005–2007 במשך 3 עונות בערוץ הילדים ללקוחות HOT. בנוסף, יצאה סדרת ספרים המבוססים על הסדרה. את הסדרה יצר וכתב גיורא חמיצר וביים רובי דואניאס. הסדרה הופקה על ידי נגה תקשורת וטדי הפקות.\nבשנים 2013–2014 הסדרה חודשה לסדרת בת: \"השמיניה – הדור הבא\", שאת שתי עונותיה (4–5) כתבה חן קלימן, כשחלק מהפרקים נכתבו על ידי גיורא חמיצר. סדרת הבת ספגה ביקורות קשות מטעם הצופים שטענו כי לא אמור להיות המשך לסדרה המקורית.\nב-5 ביוני 2025, לכבוד חגיגות 20 שנה לפרק הראשון של הסדרה, עלתה בערוץ הילדים סדרת ספיישל עם איחוד שחקני השמיניה. השחקנים שהשתתפו הם: ידידיה ויטל, דון לני-גבאי, שירה וילנסקי, דני לשמן, הילי ילון וטל מוסרי. הסדרה צולמה באמצע מאי 2025 באולפן מיוחד.\n\n",
    "pageid": 89839
  },
  {
    "title": "זוטרופוליס 2",
    "extract": "זוטרופוליס 2 (באנגלית: Zootopia 2) הוא שמו של הסרט ה-64 בסדרת סרטי ההנפשה הקלאסיים של אולפני ההנפשה של וולט דיסני. הסרט הוא סרט הרפתקאות קומי שהוכרז רשמית על ידי מנכ\"ל דיסני, בוב אייגר, בפברואר 2023. הסרט יצא לאקרנים ב-26 בנובמבר 2025.\nבינואר 2026 הפך זוטרופוליס 2 לסרט האנימציה הרווחי ביותר אי פעם בהוליווד.\n\n",
    "pageid": 2191608
  },
  {
    "title": "ח'וראמשהר (טיל)",
    "extract": "ח'וֹרַאמְשַׁ֫הְר (בפרסית: خرمشهر, בתעתיק מדויק: ח'רמשהר) הוא טיל בליסטי בעל טווח בינוני שפותח באיראן בינואר 2017. לטיל טווח שבין 1,000 ל-2,000 ק\"מ והוא יכול לשאת ראש נפץ במשקל 1,500 ק\"ג ואורכו 13 מטר. \"ח'וראמשהר 4\" הוא אחד הטילים הבליסטיים החזקים ביותר באיראן.\nהטיל נקרא על שם העיר ח'וראמשהר באיראן.",
    "pageid": 2392438
  },
  {
    "title": "חניבעל",
    "extract": "חניבעל בן חמלקרת ברקה (בפיניקית: 𐤇𐤍𐤁𐤏𐤋, חנִבעל, בלטינית: Hannibal filius Hamilcar Barca; ‏247 לפנה\"ס, קרתגו – 183 לפנה\"ס, ביתיניה) היה מצביא ומדינאי בן קרת חדשת (קרתגו). עמד בראש כוחות צבא קרת חדשת במלחמה הפונית השנייה בין רומא לקרת חדשת, שבמהלכה פלש לחצי האי האפניני בראש צבא. נחשב לאחד מגדולי המצביאים בהיסטוריה.\nחניבעל היה בנו של המצביא חמלקרת ברקה. על פי האגדה, כבר בגיל צעיר השביע אותו אביו להיות אויב לנצח לרומא. בשנת 218 לפנה\"ס תקף חניבעל את העיר סגונטום, מהלך ששימש עילה לפרוץ המלחמה הפונית השנייה. הוא הוביל את צבאו למסע מלחמה מפרך מספרד (היספניה) לחצי האי האפניני, ולאחר שצבאו חצה את הרי האלפים וחדר לאיטליה, הוא הביס את הצבא הרומאי במספר קרבות גדולים, שהבולט שבהם הוא קרב קאנאי, בשנת 216 לפנה\"ס. אולם לבסוף חניבעל שב לאפריקה כדי להגן על מולדתו, ושם הובס בקרב זאמה בידי סקיפיו אפריקנוס. לאחר המלחמה המשיך להנהיג את מולדתו, וחולל רפורמות מרחיקות לכת במשטר שלה. בשל בגידת אויביו הפוליטיים נמלט אל חצרו של אנטיוכוס השלישי. חניבעל סייע לאנטיוכוס במהלך מלחמתו ברומא, אולם לאחר תבוסתו של אנטיוכוס במלחמה דרשו הרומאים את הסגרתו לידיהם. חניבעל נמלט שוב, הפעם לביתיניה, שם התאבד בבליעת רעל כשהרומאים איתרו אותו.",
    "pageid": 12546
  },
  {
    "title": "מירי רגב",
    "extract": "מרים (מירי) רגב (נולדה ב-26 במאי 1965) היא אשת צבא ופוליטיקאית ישראלית המכהנת כשרת התחבורה והבטיחות בדרכים. את שירותה הצבאי סיימה בדרגת תת-אלוף לאחר ששימשה דוברת צה\"ל בתקופת ההתנתקות ובמלחמת לבנון השנייה.",
    "pageid": 79430
  },
  {
    "title": "מתאם פעולות הממשלה בשטחים",
    "extract": "מתאם פעולות הממשלה בשטחים (מתפ\"ש, נהגה מַתְפָּ\"שׁ) או תיאום פעולות הממשלה בשטחים, מוכר בתקשורת הבינלאומית בשם COGAT (CoOrdinator of Government Activities in the Territories) היא יחידה במשרד הביטחון האחראית למימוש מדיניות הממשלה בשטחי יהודה ושומרון וחבל עזה. המתפ\"ש הוא הסמכות האזרחית לתיאום התכנון והתשתיות בשטחי C ביהודה ושומרון, וגורם התיאום האזרחי והביטחוני מול הרשות הפלסטינית וכן מול ארגונים בין-לאומיים וארגוני זכויות האדם הפועלים ביהודה ושומרון וברצועת עזה. \nמטה היחידה ממוקם בקריה, ומפקדת המנהל האזרחי באיו\"ש ממוקמת במחנה בית אל. מפקדת מת\"ק עזה הייתה ממוקמת בסמוך למעבר ארז עד מלחמת חרבות ברזל, ועם תחילת המלחמה הועברה המפקדה למחנה שדה תימן. ליחידה יש בית ספר לתיאום וקישור במחנה גדעונים. תחת המנהל האזרחי באיו\"ש פועלות 8 מנהלות תיאום וקישור באזור יהודה ושומרון. מפקד היחידה הוא מתאם פעולות הממשלה בשטחים, קצין בדרגת אלוף. \nהמתאם הנוכחי הוא האלוף יורם הלוי.",
    "pageid": 150720
  },
  {
    "title": "נווה צדק (כלא צבאי)",
    "extract": "נווה צדק (כלא 10 או בסיס כליאה (בס\"כ) 416) הוא מתחם כלא צבאי וקריה משפטית במחנה גור (בית ליד) שנפתח ב-18 באפריל 2021. \"כלא נווה צדק\" החליף את בתי הכלא המיושנים כלא שש, כלא ארבע וכלא 400, ומשמש הכלא הצבאי המרכזי של צה\"ל. סמוך למתחם זה רוכזו גם בתי הדין הצבאיים, התביעה הצבאית והסנגוריה הצבאית (שמוקמו בעבר בחיפה, יפו, קסטינה, בהתאמה), בכך יתאפשר מתן שירותים משפטיים מהירים מבלי להוביל עצורים בניידות.\n\nהכלא מכיל כ-1,000 מקומות לכלואים, כ-7 פלוגות כלואים (6 לגברים ו-1 לנשים) ובראשו עומד קצין בדרגת סא\"ל. את מתחם הכלא מתפעלים כ-300 אנשי סגל של המשטרה הצבאית. הוא משתרע על שטח של 33 אלף מ\"ר.",
    "pageid": 1337267
  },
  {
    "title": "נונו (זמרת)",
    "extract": "נעמי אהרוני-גל (נולדה ב-7 בספטמבר 1998), המוכרת בשם הבמה נוּנוּ (באנגלית: Nunu), היא זמרת-יוצרת ישראלית.",
    "pageid": 2087643
  },
  {
    "title": "נועם קלינשטיין",
    "extract": "נועם קלינשטיין (נולדה ב-2 בפברואר 2001) היא זמרת, שחקנית ומדבבת ישראלית.",
    "pageid": 1871737
  },
  {
    "title": "נורמנים",
    "extract": "הנורמנים (בנורדית עתיקה: Norðmaðr – \"איש (מן) צפון (נור)\") היו פולשים סקנדינבים (בעיקר ויקינגים-דנים) אשר במהלך המחצית השנייה של המאה ה-9 לספירה החלו בכיבוש החלק הצפוני של צרפת הידוע כיום בשם נורמנדי, ממנו התפשטו לאיטליה; הם ידועים גם בשל הכיבוש הנורמני של אנגליה, שהחל עם קרב הייסטינגס ב-1066.\nהנורמנים היו ממוצא ויקינגי, אבל היו למעשה בעיקר ממערב פלנדריה. טרם התיישבות הנורמנים בצרפת, הם היו ככל השבטים הוויקינגיים, אשר בזזו ושדדו כפרים ששכנו על חופי המדינות השכנות, ואף חדרו עמוק יותר ליבשה דרך הנהרות. במהלך המאה ה-9 התהדקו הקשרים בין המנהיגים הנורמנים למלך האנגלי והם שימשו לו כשכירי חרב במאבק על כיבוש האי הבריטי והכפפתו תחת מנהיגות אחת. בשנת 911, לאחר פשיטות על צפון צרפת ומצור על פריז, העניק להם שארל התם מלך פרנקיה המערבית את אזור הסן התחתי. באזור זה, שהפך לאחר התפשטות מסוימת לדוכסות נורמנדיה, הקימו הנורמנים את בירתם רואן. מנהיג הפולשים, הרולף או רולו מנורמנדי (הידוע יותר גם בשמו הלטיני רוברט) נשבע אמונים לשארל התם כדי שזה ייתן לו את חבל הארץ. לאחר כמה שנים של התנחלות בנורמנדי, התנצר רולו ובעקבותיו שאר הנורמנים ובכך החלה תקופה חדשה בתולדות עם זה.\nהנורמנים, שאימצו את הדת הנוצרית ואת השפה הצרפתית העתיקה, יצרו באמצעות שילוב מסורתם זהות תרבותית חדשה, נפרדת משכניהם הפרנקים ומבני ארצות מוצאם הסקנדינבים.\nהתרבות הנורמנית הייתה משתנה וסתגלתנית, ולמשך זמן מסוים הובילה אותם לכיבוש שטחים בכל רחבי אירופה.",
    "pageid": 36408
  },
  {
    "title": "נחום מנבר",
    "extract": "נחום מנבר (נולד ב-18 באפריל 1946) הוא איש עסקים וסוחר נשק ישראלי אשר הורשע בסיוע לאיראן על ידי מכירת ידע, ציוד וחומרים אשר עשויים לשמש להכנת נשק כימי.",
    "pageid": 20597
  },
  {
    "title": "נחל השופט",
    "extract": "נַחַל הַשּׁוֹפֵט (נחל שופט) הוא נחל בישראל, שנקרא על שם השופט האמריקאי-יהודי יוליאן מק. הנחל זורם באזור רמות מנשה, כשהוא מתחיל את דרכו בין היישובים רמת השופט ועין העמק, דרך קיבוץ הזורע, ומסתיים בהישפכו אל נחל קישון.\nמקורות המים הם מעיינות מקומיים.\nהנחל עטור צמחייה - צמחי קנה, פטל קדוש, בוקיצה שעירה, הרדוף הנחלים, שנית גדולה, גרגר הנחלים, חרוב, ערבה מחודדת, ער אציל, אשחר ארץ ישראלי, טיון דביק, עיריוני צהוב, אספרג, עשבוניים שונים כמו כלניות ועוד; בסמוך לאפיק הנחל צומחים אורנים.\nניתן למצוא בנחל נוטריות וסלמנדרות, וכן ציפורים.\nמי הנחל זורמים כל השנה הודות למעיינותיו, בעין השופט, עין ריחנייה, עין סיני ועין פרור, בהם נובעים מים במשך כל השנה. מעיינות נוספים הנמצאים באפיק הנחל ומזינים אותו הם עין ששון ועין חשרת. איכות המים בנחל גבוהה.\nבעין פרור ניצב מבנה משאבה, המעביר מים מהמעיין לחוות עמק השלום, וסמוך לו תל ארכאולוגי גדול, ח'רבת א-פאריה.\nלאורך נחל השופט ויובליו מסלולי טיולים יפים שלאורכם שמורת טבע, נקודות תצפית, פריחה בחורף ובאביב, מעיינות, ברכות מים לשכשוך אשדות ומפלים קטנים. בשנת 2024 נחנך שביל מעגלי מונגש שהוכשר בידי קק\"ל, המותאם לעגלות ולאנשים בעלי מוגבלות. שלטי המידע לאורך השביל מותאמים לבעלי מוגבלות קוגניטיבית, ושלטי ההכוונה ופסי הפרדה על השביל מותאמים ללקויי ראייה. בערוץ הנחל נמצאים גם אתרים כגון שרידי טחנת קמח עתיקה שארובתה בלבד נותרה שלמה, רמת השניים, עמק השלום ושבילי הליכה למוגבלי הליכה שמתחזקת עמותת לטם. בנוסף, בנחל עובר שביל רמות מנשה.",
    "pageid": 265607
  },
  {
    "title": "סינגפור",
    "extract": "רפובליקת סינגפור (באנגלית: Republic of Singapore; במנדרינית בכתב הסיני: 新加坡共和国, בפין יין: Xīnjiāpō Gònghéguó; בטמילית: சிங்கப்பூர் குடியரசு, בליטון: Ciṅkappūr Kuṭiyaracu; במלאית: Republik Singapura) היא עיר-מדינה בדרום-מזרח אסיה, השוכנת מדרום למלזיה. סינגפור מורכבת מאי מרכזי ו-58 איים קטנים. על אף ממדיה הזעירים, לסינגפור מעמד חשוב בכלכלה העולמית, התוצר הלאומי לנפש בה הוא מהגבוהים בעולם וכך גם אחוז המיליונרים מבין תושבי המדינה.",
    "pageid": 335459
  },
  {
    "title": "עבאס עראקצ'י",
    "extract": "סייד עבאס עראקצ'י (בפרסית: سید عباس عراقچی, בתעתיק מדויק: סיד עבאס עראקצ'י; נולד ב-4 בדצמבר 1962 בטהראן) הוא דיפלומט ופוליטיקאי איראני המשמש בתפקיד שר החוץ של איראן מאז 2024.",
    "pageid": 2370909
  },
  {
    "title": "עמוס מלכא",
    "extract": "עמוס מלכא (נולד ב-24 בינואר 1953) הוא אלוף בדימוס בצה\"ל; ב-1996–1998 כיהן כראש מפקדת חילות השדה (מפח\"ש, לימים זרוע היבשה) ובשנים 1998–2001, כראש אמ\"ן.",
    "pageid": 208321
  },
  {
    "title": "ערב הסעודית",
    "extract": "ערב הסעודית או סעודיה (בערבית: ٱلسَّعُودِيَّة - א-סֻּעוּדִ֫יַּה, בליטון (ער'): as-Suʿūdiyya, [s.su.ʕuː.dij.ja]) ובשמה הרשמי הממלכה הערבית הסעודית (בערבית: ‏‏Ⓘ‏ – אַל-מַמְלַכַּה אל-עַרַבִּ֫יַּה א-סֻּעוּדִ֫יַּה, בליטון: al-Mamlaka al-ʿArabiyya as-Suʿūdiyya, [lmam.la.ka‿l.ʕa.ra.bij.ja‿s.su.ʕuː.dij.ja]) היא מדינה הגובלת בעיראק, בירדן ובכווית בצפון, בקטר, באיחוד האמירויות הערביות ובמפרץ הפרסי במזרח, בעומאן במזרח ובדרום, בתימן בדרום ובים האדום במערב.\nהמשטר של ערב הסעודית הוא מונרכי-אבסולוטי-תיאוקרטי-אסלאמי – חוקיה מתבססים על השריעה.\nערב הסעודית היא חברה בכירה בארגון לשיתוף פעולה אסלאמי ומעמדה בעולם המוסלמי מכובד.\nערב הסעודית היא חברה-מייסדת של הליגה הערבית והמדינה הגדולה ביותר בחצי האי ערב. השפה הרשמית של ערב הסעודית היא השפה הערבית. ערב הסעודית מהווה חלק מהעולם הערבי ומהמזרח התיכון מבחינה לשונית ומבחינה תרבותית. ערב הסעודית מהווה חלק מדרום-מערב אסיה מבחינה גאוגרפית.\nכלכלת ערב הסעודית נשענת במידה רבה על מרבצי הנפט המצויים בה ונכון לרבע הראשון של המאה ה-21 היא מדורגת כיצואנית הנפט הגדולה ביותר בעולם.",
    "pageid": 4380
  },
  {
    "title": "ערן זרחוביץ'",
    "extract": "ערן זרחוביץ' (נולד ב-15 בנובמבר 1974) הוא קומיקאי, סטנדאפיסט, תסריטאי, שחקן ושדרן רדיו ישראלי, זוכה פרס האקדמיה הישראלית לטלוויזיה.",
    "pageid": 250116
  },
  {
    "title": "פאר טסי",
    "extract": "פאר טסי (נולד ב-10 במאי 1984) הוא זמר-יוצר ומלחין ישראלי, זוכה פסטיבל הזמר והפזמון לשנת 2013, פרס אקו\"ם לשיר השנה 2015 ולאלבום השנה 2023 ופרסי איש השנה ואלבום השנה של גלגלצ לשנת תשפ\"ד.",
    "pageid": 1151673
  },
  {
    "title": "קנגורו",
    "extract": "קנגורו הוא סוג כיסאי גדול מסדרת קנגוראים, החי בערבות אוסטרליה. מינים אחדים של קנגורו מצויים גם בגינאה החדשה. אפיונו הבולט של הקנגורו הוא הכיס בקדמת בטן הנקבה, שבו היא נושאת את גוריה הצעירים.\nבשם \"קנגורו\" מציינים גם יונקים נוספים מהקבוצה דמויי-קנגורו שאינם שייכים לסוג אך דומים לבני הסוג, כמו קנגורו אילני, קנגורו חולדתי וקנגוריל המושק.\nהקנגורו הוא בעל חיים צמחוני, הניזון בעיקר מעשבים, עלים וקליפות עצים. יכולתו לנוע בקפיצות למרחקים ארוכים בעזרת רגליו האחוריות החזקות וזנבו הארוך מאפשרת לו לברוח מטורפים ולנוע ביעילות בשטחים פתוחים.",
    "pageid": 52332
  },
  {
    "title": "רוי סאליבן",
    "extract": "רוי קליבלנד סאליבן (באנגלית: Roy Cleveland Sullivan; ‏7 בפברואר 1912 - 28 בספטמבר 1983) היה פקח בפארק הלאומי שננדואה בווירג'יניה. בין השנים 1942 עד 1977, סאליבן נפגע ממכת ברק שבע פעמים ושרד את כל הפגיעות. מסיבה זו הוא מכונה \"מוליך הברק האנושי\" או \"כליא הברק האנושי\". סאליבן הוכר על ידי ספר השיאים של גינס בתור האדם שהוכה הכי הרבה פעמים על ידי מכת ברק בעולם.",
    "pageid": 1460519
  },
  {
    "title": "רומן סורקין",
    "extract": "רוֹמָן סוֹרְקִין (בבלארוסית: Раман Соркін; נולד ב-11 באוגוסט 1996) הוא כדורסלן ישראלי המשחק בעמדות הפאוור פורוורד והסנטר במכבי תל אביב ובנבחרת ישראל . גובהו 2.08.",
    "pageid": 1784116
  },
  {
    "title": "ריטה",
    "extract": "ריטה ג'האן-פרוז (נולדה ב-24 במרץ 1962, י\"ח באדר ב' ה'תשכ\"ב), המוכרת בשמה הפרטי ריטה, היא זמרת, פזמונאית ושחקנית ישראלית, זוכת תואר ״זמרת השנה״ ארבע פעמים.",
    "pageid": 94057
  },
  {
    "title": "רמות מנשה",
    "extract": "רָמות מְנַשֶּׁה (נקרא בעבר \"רמת מנשה\"; בערבית: בַּלַאד אַל-רוּחַה, \"ארץ הרוחות\") הוא חבל ארץ במרכז הכרמל.\nשטח החבל כ-200 קמ\"ר וצורתו מלבנית. החבל נתחם על ידי נחל עירון (ואדי עארה) בדרום-מזרח, עמק יזרעאל בצפון-מזרח, נחל יקנעם ונחל תות (ואדי מילק) בצפון, רכס הכרמל ובקעת הנדיב במערב. חלקו המערבי הוא גבעות נמוכות, ההולכות וגבוהות לכיוון מזרח, שם יורדות בחדות לעבר עמק יזרעאל. הגובה הממוצע של האזור הוא כ-250 מטר מעל פני הים ופסגותיו הגבוהות מתנשאות לגובה של כ-400 מטר.\nרמות מנשה מנוקזות למזרח אל נחל קישון, ולדרום, מערב וצפון אל הים התיכון. הנחלים העיקריים ברמות מנשה הם נחל גחר, נחל השופט, נחל משמר העמק, נחל מדרך ונחל קיני הזורמים מזרחה לנחל קישון, נחל דליה, נחל תנינים, נחל עדה ונחל ברקן הזורמים מערבה לים התיכון. ברמות מנשה מעיינות רבים, וחלק מהנחלים זורמים לאורך רוב ימות השנה.",
    "pageid": 51922
  },
  {
    "title": "שטיסל",
    "extract": "שטיסל היא סדרת דרמה ישראלית, העוסקת בקורותיה של משפחת שטיסל החרדית, המתגוררת בירושלים. יוצרי ותסריטאי הסדרה הם אורי אלון ויהונתן אינדורסקי, ובמאי הסדרה הוא אלון זינגמן. שם הסדרה לקוח ממזנון בבני ברק הנושא שם זהה בו אכלו יוצרי הסדרה, ואשר ברוחו המזנון \"מסעדת וייס\" שהקימו ליפא וגיטי במהלך הסדרה.\nהסדרה שודרה בישראל בערוצי הסדרות של yes. שידור העונה הראשונה החל ב-29 ביוני 2013, והיא כללה 12 פרקים. שידור העונה השנייה החל ב-31 באוקטובר 2015, וזאת כללה גם כן 12 פרקים ופרק נוסף של מאחורי הקלעים. העונה השלישית של הסדרה עלתה לשידור ב-20 בדצמבר 2020 וכללה 9 פרקים.\nהסדרה נרכשה על ידי נטפליקס וזכתה להצלחה והכרה עולמית.\nבסוף שנת 2024 עלתה ב–yes הסדרה קוגל שאירועיה קודמים לעלילת העונות השנייה והשלישית של שטיסל.",
    "pageid": 1063347
  },
  {
    "title": "שייטת 13",
    "extract": "שייטת 13 היא יחידת הקומנדו הימי של חיל הים הישראלי ואחת מארבע יחידות העילית של צה\"ל. בסיס הקבע של היחידה הוא בסיס עתלית, והיא כפופה ישירות למפקד חיל הים. מפקד השייטת הוא קצין בדרגת אלוף-משנה. נוסף על סוגי הלוחמה האופייניים לקומנדו ימי, בפרט פעולות המצריכות נחיתה מהים, פעולות חבלה בכלי שיט והשתלטות על כלי שיט, מאומנים לוחמי היחידה בפאסט-רופ (השתלשלות בחבלים ממסוקי סער) ובכל צורות לוחמת היבשה ובצניחה מבצעית. השייטת מפעילה צלפים ומשתתפת בלחימה יבשתית טיפוסית ללוחמי חיל רגלים (כך למשל, בזמן האינתיפאדה השנייה השתתפו לוחמי השייטת במספר רב של פשיטות, פעולות ומבצעי מעצר בשטחי יהודה ושומרון נגד פעילי טרור). בעשורים האחרונים המוניטין של שייטת 13 עלה באופן ניכר וכיום היא נחשבת לאחת מיחידות הקומנדו הטובות ביותר בצה\"ל, ולאחת מיחידות הכוחות המיוחדים הטובות בעולם. נכון לשנת 2023 זכתה היחידה ב-8 ציונים לשבח מטעם הרמטכ\"ל ובאות הערכה מטעם הרמטכ\"ל.\nהיחידה משתתפת באימונים משותפים עם יחידות מקבילות מצבאות זרים, כמו אריות הים של צי ארצות הברית וה-SBS הבריטית.",
    "pageid": 677803
  },
  {
    "title": "שלום מיכאלשווילי",
    "extract": "שלום מיכאלשווילי (נולד ב-19 באוגוסט 1978) הוא קומיקאי, שחקן, פזמונאי, מלחין, איש עסקים ומנחה טלוויזיה ישראלי. חבר בהרכב הקומי \"שלישיית מה קשור\", לצד אסי ישראלוף וציון ברוך.",
    "pageid": 313580
  },
  {
    "title": "שלומי בינדר",
    "extract": "שלומי בינדר (נולד ב-4 בפברואר 1975) הוא קצין בצה\"ל בדרגת אלוף המכהן כראש אגף המודיעין החל מאוגוסט 2024. שירת קודם לכן כראש חטיבת המבצעים, מפקד עוצבת הגליל, מפקד חטיבת גולני, מפקד סיירת מטכ\"ל ומפקד יחידת אגוז.",
    "pageid": 1409862
  },
  {
    "title": "שש בש",
    "extract": "שש בש (בפרסית shesh – שש, וטורקית beş – חמש) הוא משחק לוח וקוביות לשני שחקנים. זהו משחק מזל ואסטרטגיה עם חשיבות למיומנות השחקן.\nלוח המשחק מחולק ל-24 \"תחנות\" בצורת משולשים (בהן השחקן אמור להניח את אבני המשחק העגולות, בהתאם לכללים). כל שחקן פותח את המשחק כשברשותו 15 אבני משחק בצבע אחיד, אך שונה מהצבע של היריב (לרוב הצדדים משחקים בצבעים שחור ולבן). האבנים ממוקמות בתחילת המשחק בצורה אופיינית (ראו תמונות בהמשך להמחשה).\nעל השחקנים לקדם, כל אחד את אבניו, לעבר ששת המשולשים ברבע האחרון של הלוח בצד הסמוך אל השחקן (מכונה \"בסיס\"). מהלך הקידום (מכונה \"מסע\") מתנהל בכיוונים מנוגדים (לרוב, הלבן נע בכיוון השעון, והשחור נע נגד כיוון השעון). הקידום מתבצע על ידי הטלת קוביות, והשחקן רשאי לקדם את אבניו בהתאם לתוצאת ההטלה. לאחר ששחקן הכניס את כל האבנים שלו לרבע האחרון של הלוח הסמוך אליו, הוא רשאי להמשיך בקידומן אל מחוץ ללוח. שחקן שסיים להוציא את כל אבניו מהלוח מוכרז כמנצח.\n\nלפי המחקר ההיסטורי, המשחק התפתח מן המשחק המלכותי של אור, מהאלף השלישי לפנה\"ס. שש בש הוא אחד המשחקים העתיקים ביותר שעדיין בשימוש בראשית המאה ה-21.",
    "pageid": 1667
  },
  {
    "title": "תיסלם",
    "extract": "תיסלם (T-Slam) היא להקת רוק ישראלית, שנוסדה בשנת 1979 על ידי דני בסן, יזהר אשדות ויאיר ניצני, והתפרקה ב-23 באוקטובר 1983.\nהלהקה זכתה להצלחה רבה בתחום הרוק הישראלי, לצד להקת בנזין. בין להיטיה הגדולים \"לראות אותה היום\", \"רדיו חזק\", \"חצבים פורחים\" ו\"תנו לי רוקנרול\". ב-1990, כשש שנים לאחר התפרקותה, התאחדה הלהקה ויצאה לסיבובי הופעות מצליחים מאז ועודנה מופיעה, נכון לשנת 2025.",
    "pageid": 179255
  },
  {
    "title": "קטגוריה:סגנונות מוזיקליים",
    "extract": "",
    "pageid": 53878
  },
  {
    "title": "אבנר נתניהו",
    "extract": "אבנר נתניהו (נולד ב-10 באוקטובר 1994) הוא בן זקונים של ראש ממשלת ישראל בנימין נתניהו ורעייתו שרה. במסגרת פעילותו המקצועית, עבד נתניהו בזרוע הייעוץ האסטרטגי של פירמת ראיית החשבון הבינלאומית PwC, ולאחר מכן מונה כעמית בכיר בקרן ההון-סיכון \"Group 11\" בניהולו של דובי פרנסס, תחת מיזם הטכנולוגיה הביטחונית של הקרן.",
    "pageid": 1766763
  },
  {
    "title": "אברהם ארנסון",
    "extract": "אברהם ארנסון (נולד ב-24 בפברואר 1996) הוא שחקן, תסריטאי, במאי ויוצר ישראלי.",
    "pageid": 1815551
  },
  {
    "title": "אזרבייג'ן",
    "extract": "רפובליקת אָזֶרְבַּיְיגָ'ן (באזרית: Azərbaycan Respublikası, [ɑːzæɾbɑjˈdʒɑn ɾespublikɑˈsɯ]) ובקיצור אָזֶרְבַּיְיגָ'ן (באזרית: Azərbaycan, [ɑːzæɾbɑjˈdʒɑn]) היא מדינה בעבר הקווקז שבדרום-מרכז אירואסיה הגובלת ברוסיה בצפון, בגאורגיה, בטורקיה (דרך נחצ'יבאן) ובארמניה במערב, באיראן בדרום ובים הכספי במזרח. עיר בירתה של אזרבייג'ן היא באקו.\nשטחה של רפובליקת אזרבייג'ן כולל את הרפובליקה האוטונומית של נחצ'יבאן מובלעת הגובלת בארמניה מצפון וממזרח, באיראן מדרום וממערב, ובטורקיה מצפון-מערב ברצועה קצרה של גבול. שטחה של רפובליקת אזרבייג'ן כולל בנוסף שלוש מובלעות (קארקי, בארחודארלי ויוחארי אסקיפארה) בתוך ארמניה. מאידך, מובלעת ארטסוואשן הכלולה בשטחה של ארמניה היא מובלעת בתוך אזרבייג'ן.\nרוב תושבי המדינה מוסלמים. בהשוואה למדינות מוסלמיות אחרות נחשבת אזרבייג'ן לפתוחה יחסית וסובלנית רבה לדתות אחרות. בחוקת אזרבייג'ן לא מוגדרת דת מדינה. מרבית אזרחיה משתייכים לזרם האסלאם השיעי. למרות זאת, הזהות המוסלמית של האזרים נוטה להיות מבוססת יותר על זיקה אתנית ותרבותית.\nאזרבייג'ן הייתה מדינה בעלת רוב מוסלמי הנחשבת כבעלת משטר דמוקרטי לא-אדוק (הרפובליקה הדמוקרטית של אזרבייג'ן). היא נוסדה בשנת 1918, והצטרפה לברית המועצות בשנת 1920, כשבאותה תקופה נודעה בשם אזרבייג'ן הסובייטית. בתחילת שנת 1991, עם התפרקות המשטר הסובייטי, היא שבה והפכה לעצמאית. ב-1992, במהלך מלחמת נגורנו קרבאך הראשונה, כבשה ממנה הרפובליקה הארמנית את חבל-הארץ נגורנו קרבאך, את השטחים המקיפים אותו, וכן גם מספר מובלעות נוספות.\nרובם המכריע של אוכלוסיית אזרבייג'ן הם מוסלמים, והיא אף מדינה חברה בארגון לשיתוף פעולה אסלאמי. ראש הממשלה הנוכחי הוא עלי אסדוב, ונשיא המדינה הוא אילהם אלייב.",
    "pageid": 22117
  },
  {
    "title": "איוונקה טראמפ",
    "extract": "איוונה מארי \"איוונקה\" טראמפ (באנגלית: Ivana Marie \"Ivanka\" Trump; נולדה ב-30 באוקטובר 1981) היא אשת עסקים, סופרת ודוגמנית עבר אמריקאית-יהודייה שהתגיירה. היא בתם של נשיא ארצות הברית, דונלד טראמפ, ושל אשתו הראשונה, איוונה זלניצ'קובה. הייתה סגנית נשיא בכירה לפיתוח ולרכישות באימפריית הנדל\"ן ארגון טראמפ (\"The Trump Organization\") של אביה וממלאת מקומו בהיעדרו. סייעה לאביה בקמפיין הבחירות שלו, ולאחר בחירתו שימשה יועצת שלו בבית הלבן.\nטראמפ הייתה מעורבת בכל פעילות הפיתוח העסקי בנדל\"ן ובמלונאות של הקבוצה, ובמקביל פיתחה גם \"מותג אישי\" בשם \"תכשיטי איוונקה טראמפ\", המשווק בשמים, הנעלה, תיקי יד, הלבשה עליונה ומשקפיים.\nנשואה לאיש העסקים האמריקאי-יהודי ג'ארד קושנר, שאף משמש יועץ בכיר של אביה בבית הלבן. לפני נישואיה התגיירה טראמפ בגיור אורתודוקסי-מודרני ובחרה לעצמה את השם העברי \"יעל\". גיסתה היא הדוגמנית האמריקאית קרלי קלוס, אשת אחיו של ג'ארד קושנר, ג'ושוע קושנר, שהתגיירה אף היא.",
    "pageid": 1356085
  },
  {
    "title": "איטליה",
    "extract": "אִיטַלְיָה (באיטלקית: Italia, הגייה באיטלקית: [iˈtaːlja] ‏‏Ⓘ‏) ובשמה הרשמי: הָרֶפּוּבְּלִיקָה הָאִיטַלְקִית (באיטלקית: Repubblica Italiana, הגייה באיטלקית: [reˈpubblika itaˈljaːna], תעתיק: \"רֵפּוּבְּלִיקָה אִיטַלְיָנָה\"), המכונה \"ארץ המגף\" בשל צורתה היבשתית, היא מדינה בדרום אירופה, המכסה את רוב חצי האי האפניני ואזורים נוספים. לפי ISTAT (Istituto Nazionale di Statistica), המכון הלאומי לסטטיסטיקה של איטליה, יש במדינה כ-450 איים במים הטריטוריאליים של המדינה בים התיכון, בים האדריאטי, בים הטירני ובים הליגורי. הגדולים שבהם הם סיציליה וסרדיניה. מצפון היא תחומה ברכסי הרי האלפים, שם היא גובלת בצרפת, בשווייץ, באוסטריה ובסלובניה. בתוך איטליה שתי מובלעות: בצפון-מזרח המדינה נמצאת הנסיכות הזעירה סן מרינו, ובמרכז המדינה, בתוככי הבירה רומא, נמצאת קריית הוותיקן. איטליה היא מולדת העם האיטלקי.",
    "pageid": 619735
  },
  {
    "title": "בית טארגאריין",
    "extract": "בית טארגאריין הוא בית אצולה דמיוני המופיע בסדרת הספרים \"שיר של אש ושל קרח\" שכתב ג'ורג' ר. ר. מרטין.\nלאורך הסדרה בית טארגאריין מהווה שחקן חשוב בעלילה ופרקים רבים בספרים סובבים סביב הנצר האחרון לבית טארגאריין דאינריז טארגאריין.",
    "pageid": 187582
  },
  {
    "title": "ברכת המוציא לחם מן הארץ",
    "extract": "בִּרְכַּת הַמּוֹצִיא לֶחֶם מִן הָאָרֶץ היא אחת מברכות הנהנין החשובות והידועות אותה מברכים על הלחם. ברכת המוציא פוטרת ברכות אחרות (כאשר אוכלים מאכלים אחרים באמצע הסעודה שעליה ברכו ברכת המוציא), אך לא ניתן להיפטר מחיובה על ידי ברכה אחרת. הברכה אחרונה שיש לברך לאחר אכילת לחם היא ברכת המזון.",
    "pageid": 635651
  },
  {
    "title": "ג'ורג'ה יובאנוביץ'",
    "extract": "ג'ורג'ה יובאנוביץ' (בסרבית: Đorđe Jovanović; נולד ב-15 בפברואר 1999 בלפוסאביץ' שברפובליקה הפדרלית של יוגוסלביה) הוא כדורגלן סרבי המשחק בעמדת החלוץ בקבוצת מכבי חיפה.",
    "pageid": 2066038
  },
  {
    "title": "ג'סטין ביבר",
    "extract": "ג'סטין דרו ביבר (באנגלית: Justin Drew Bieber; נולד ב-1 במרץ 1994) הוא זמר-יוצר ושחקן קנדי. מהזמרים עם שיאי השמעות ומכירות מהגבוהים בהיסטוריה.\nהמפיק סקוטר בראון גילה אותו באתר יוטיוב בשנת 2008 בסרטוני הקאברים שהעלה, והוא הוחתם בחברת ההקלטות RBMG והוציא את המיני-אלבום הראשון שלו, My World לקראת סוף 2009. האלבום הגיע למעמד פלטינה בארצות הברית ובמדינות נוספות ולמעמד פלטינה כפולה בקנדה ובממלכה המאוחדת. ביבר קבע הישג חסר תקדים ראשון בקריירה כאשר כל שירי האלבום נכנסו למצעד האמריקאי הפופולרי בילבורד הוט 100. ב-2010 הוציא את אלבום הבכורה שלו My World 2.0, שנחל אף הוא הצלחה עם מכירות עולמיות של למעלה מארבעה מיליון עותקים. והסינגל המוביל מתוך האלבום, \"Baby\", הפך לנצפה ביותר בהיסטוריה של יוטיוב.\nבקיץ 2010 ביבר קיים את סיבוב ההופעות הראשון שלו, \"My World Tour\". לאחריו פרסם את שני אלבומי הרמיקס My Worlds Acoustic ו-Never Say Never: The Remixes, כאשר האחרון יצא בשנת 2011 במקביל ליציאת סרט ההופעה התיעודי \"ג'סטין ביבר: הסרט\", שהפך לסרט ההופעה הרווחי ביותר. בהמשך אותה השנה הוא הוציא את אלבומו השני, Under the Mistletoe ואיגד שירים באווירת חג המולד. ב-2012 הוא הוציא את אלבומו השלישי, Believe, שהתאפיין בצלילי דאנס-פופ, שהחליפו את סגנון הטין פופ, ובכך סימן האלבום את השינוי המוזיקלי של ביבר והתפתחותו כאמן. בשנת 2015 יצא אלבומו הרביעי Purpose, ושלושה סינגלים מתוכו, \"Sorry\", \"What Do You Mean?\" ו-\"Love Yourself\", הפכו ללהיטים שהגיעו למקום הראשון במצעד הבילבורד. בהמשך, השתתף בשורה של להיטים כדוגמת: \"Cold Water\" של מייג'ור לייזר, \"Despacito\", \"Let Me Love You\" ו-\"I'm the One\".\nג'סטין קיבל את הכינוי \"נסיך הפופ\" ועם תחילת הקריירה ביבר ביסס את מעמדו כאייקון פופ, אליל נוער פורץ דרך וכסמל הערצה, שגרמה לתופעה הסוציולוגית ה\"בליברס\".\nלאורך שנות הקריירה זכה ביבר ב-368 פרסים (מתוך 806 מועמדויות). ביניהם, 18 פרסים בטקס פרסי המוזיקה האמריקאית, שני פרסי גראמי (מתוך 24 מועמדויות), שני פרסי בריטי, פרס אחד של טקס פרסי הבמבי, 23 פרסים בטקס בחירת הנוער, 21 פרסים בטקס פרסי המוזיקה של MTV אירופה (אשר שבר את מספר הזכיות) ו-34 שיאי גינס.\nהמכירות העולמיות של ביבר מסתכמות בלמעלה מ-150 מיליון עותקים והוא נחשב לאחד המוזיקאים הנמכרים ביותר בהיסטוריה הממוקם במקום ה-21 ברשימה זו והצעיר ביותר בה. כתב העת \"פורבס\" כלל את ביבר שלוש שנים ברציפות ברשימת עשרת האנשים החזקים בעולם בין השנים 2011–2013. בשנים 2016–2017, ג'סטין נבחר פעמיים לכוכב הפופ המשפיע ביותר בעולם ונכון לשנת 2022, סקרים באתרים שונים בעולם ממקמים את ביבר ברשימת עשרת האנשים הידועים והמשפיעים בעולם. בדצמבר 2024 דורג על ידי מגזין בילבורד במקום השמיני ברשימת כוכבי הפופ הגדולים ביותר של המאה ה-21 .",
    "pageid": 828601
  },
  {
    "title": "ג'פרי אפשטיין: עושר מחריד",
    "extract": "ג'פרי אפשטיין: עושר מחריד (באנגלית: Jeffrey Epstein: Filthy Rich) היא מיני סדרה דוקומנטרית בת ארבעה פרקים שעלתה בנטפליקס בשנת 2020 בבימויה של ליסה ברייאנט שבה מעידות נשים אשר נפגעו מעבריין המין ג'פרי אפשטיין.\nהסדרה עוסקת גם בהיבטים של קשרי הון-שלטון, כסף וכוח ומתארת כיצד ניצל אפשטיין את כוחו והונו כדי לבצע את עבירות המין המיוחסות לו.",
    "pageid": 1846705
  },
  {
    "title": "גאורגיה",
    "extract": "גֵּאוֹרְגִיָה (כתיב מלא: גאורגייה; בגאורגית: საქართველო, בליטון : Sakartvelo, תעתיק עברי: סַכָּרְתְבֵלוֹ, [sakʰartʰʷelo] ‏‏Ⓘ‏), המוכרת גם כגְּרוּזְיָה (ברוסית: Gruzia), היא מדינה בעבר הקווקז באירואסיה. גאורגיה גובלת ברוסיה מצפון, באזרבייג'ן במזרח, בארמניה ובטורקיה בדרום, ובים השחור במערב. גאורגיה היא חלק ממדינות הקווקז, והעם הגאורגי הוא קבוצה אתנית קווקזית.\nגאורגיה היא מדינת לאום ליברל-דמוקרטית, בעלת מסורת ותרבות עתיקה הקשורה באופן הדוק למדינות הקווקז עליהן היא נמנית. ההיסטוריה הגאורגית משתרעת על פני כ-3,000 שנים, ועל פי האמונה היא הייתה יעדו של יאסון במסעו להשבת גיזת הזהב. גאורגיה נחשבת כמדינה המשתרעת ביבשת אירואסיה, אולם במקורות שונים שיוך המדינה לעיתים הוא ליבשת אסיה בלבד או אירופה בלבד. גאורגיה, או בשמה ברוסית \"גרוזיה\", הייתה חלק מברית המועצות וב-9 באפריל 1991, מועד ההכרזה הרשמי על פירוק הברית, היא זכתה בעצמאות מלאה.\nבשנת 327 הוכרזה הנצרות כדת הרשמית של המדינה בממלכה הגאורגית העתיקה של ממלכת איבריה, וכך הפכה גאורגיה לממלכה השלישית שקיבלה את הנצרות כדת מדינה (אחרי ארמניה הארתשסית וקיסרות אקסום האתיופית). הממלכה הגאורגית הייתה ממלכה כלל-קווקזית שהשתרעה בשיאה מצפון הקווקז ועד לחלקים הצפוניים של איראן ואסיה הקטנה, הייתה ממלכה בולטת בנצרות המזרחית והמבשר ההיסטורי העיקרי של גאורגיה של ימינו.\nגאורגיה השתמשה באלפבית היווני ובאלפבית הארמי לפני שאימצה את האלפבית הגאורגי, שאינו משויך ישירות לשום אלפבית אחר בעולם. ספרות גאורגית כתובה מתועדת מהמאה החמישית. תרגומי הביבליה הנוצרית הראשונים הופיעו בגאורגיה, ככל הנראה לאחר הפצת הנצרות – במאה החמישית.\nגאורגיה, ששטחה הררי ברובו, משופעת במשאבים טבעיים. תערובת של אזור אלפיני בהרי הקווקז, וחוף ים בעל אקלים סובטרופי של הים השחור, המושך אליו תיירים רבים, כך שבגאורגיה יש גם אתרי ספורט חורף וגם אתרי נופש ימי.",
    "pageid": 35608
  },
  {
    "title": "גרינלנד",
    "extract": "גרינלנד (בגרינלנדית: Kalaallit Nunaat, הגייה בגרינלנדית: [kalaːɬːit nʉnaːt] – \"ארץ הכלשיט\"; דנית: Grønland, הגייה בדנית: [ˈkʁɶnˌlænˀ]) היא מדינת אי וטריטוריה דנית אוטונומית שאינה חלק מהאיחוד האירופי. השפה הרשמית של גרינלנד היא גרינלנדית והאינואיטים הגרינלנדים הם ילידיה של גרינלנד.\nהאי גרינלנד נמצא בצפון האוקיינוס האטלנטי, מצפונו האוקיינוס הארקטי, ממזרחו ים גרינלנד וממערבו מפרץ באפין. זהו האי הגדול ביותר בעולם מבחינת שטח (2,130,800 קמ\"ר) והמקום המאוכלס באוכלוסיית קבע בצפיפות האוכלוסין הקטנה ביותר מכל המקומות.\n56,831 אנשים מתגוררים בגרינלנד נכון ל-2025. כ-89.5% הם אינואיטים גרינלנדים, העם הילידי של האי, ו-7% הם דנים. בירת המדינה והעיר הגדולה בה היא נוק. גרינלנד מקבלת סיוע כלכלי מדנמרק והתמ\"ג שלה עומד על 4.48 מיליארד דולר נכון ל-2023.",
    "pageid": 15949
  },
  {
    "title": "דנה ויס",
    "extract": "דנה ויס (נולדה ב-4 במאי 1969) היא עיתונאית ומגישת טלוויזיה ישראלית. משמשת כפרשנית המדינית ומגישת \"חדשות סוף השבוע\" בחברת החדשות. בעבר הגישה את התוכנית \"פגוש את העיתונות\".",
    "pageid": 643847
  },
  {
    "title": "דניאל רוט-אבנרי",
    "extract": "דניאל רוט-אבנרי (נולדה ב-25 באוגוסט 1986) היא עיתונאית, פרשנית פוליטית וספורטאית ישראלית, המגישה את \"תוכנית הלילה\" ואת המהדורה המוקדמת בערב שישי בערוץ החדשות i24NEWS בעברית. בעברה כתבת פרלמנטרית ועורכת ב\"ישראל היום\" ופאנליסטית \"אולפן שישי\" בחדשות 12. בעלת טור פרשנות פוליטית ב\"מעריב סופהשבוע\".",
    "pageid": 634185
  },
  {
    "title": "האנטומיה של גריי (סדרת טלוויזיה)",
    "extract": "האנטומיה של גריי (באנגלית: Grey's Anatomy) היא סדרת טלוויזיה אמריקאית העוסקת בדרמה רפואית שעלתה לשידור לראשונה ב-27 במרץ 2005, שנוצרה על ידי שונדה ריימס ומשודרת בערוץ טלוויזיה \"ABC\". הסדרה מתמקדת בחייהם של סטאז'רים לרפואה, רופאים מתמחים, ורופאים מומחים בכירורגיה כשהם מתפתחים לרופאים ותיקים תוך איזון יחסים אישיים ומקצועיים. הכותרת היא רמז לאנטומיה של גריי, ספר לימוד קלאסי של האנטומיה האנושית שפורסם לראשונה ב-1858 בלונדון ונכתב על ידי הנרי גריי. שונדה ריימס פיתחה את הפיילוט והמשיכה לכתוב לסדרה עד 2015. כריסטה ורנוף, שעבדה בעבר עם ריימס, היא כעת המפיקה הבכירה של הסדרה. ריימס היה גם אחד מהמפיקים בפועל לצד בטסי בירס, מארק גורדון, כריסטה ורנוף, רוב קורן, מארק וילדינג, אלן היינברג ואלן פומפאו. אף על פי שהסדרה מתרחשת בסיאטל שבוושינגטון, היא מצולמת בעיקר בלוס אנג'לס, קליפורניה, ובוונקובר, קולומביה הבריטית.\nהסדרה סובבת סביב דמותה של ד\"ר מרדית' גריי (אלן פומפאו), עד מחצית העונה ה-19 שלה, שלאחריה היא עוברת לפורמט אנסמבלי יותר, כאשר פומפאו תופיע רק ב-8 פרקים בעונה 19. גריי מוצגת לראשונה כמתמחה ואחר כך הופכת להיות ראש הכירורגיה הכללית, תוך הצגת סיבוכי חייו של מנתח. צוות השחקנים המקורי כלל תשעה שחקנים: אלן פומפאו, סנדרה או, קתרין הייגל, ג'סטין צ'יימברס, טי אר נייט, צ'נדרה וילסון, ג'יימס פיקנס, איזאיה וושינגטון ופטריק דמפסי. צוות השחקנים עבר שינויים גדולים במהלך הסדרה. בתחילת העונה ה-19, לתוכנית היה צוות גדול של 18 שחקנים – כולל שלושה שחקנים מהצוות המקורי (פומפאו, וילסון ופיקנס).\nהאנטומיה של גריי היא תוכנית הפריים-טיים התסריטאית הארוכה ביותר המשודרת כעת ב-ABC, וסדרת הפריים-טיים התסריטאית הארוכה ביותר שמועברת על ידי ABC. הצלחת הסדרה הזניקה רבים מכוכביה, כולל את פומפאו, דמפסי ואוה, להכרה עולמית; הם היו בין חמשת שחקני הטלוויזיה המרוויחים ביותר ב-2013. בעוד שהרייטינג של התוכנית ירד במהלך ההרצה (היא הייתה פעם בין עשר התוכניות המובילות בארצות הברית), היא עדיין אחת התוכניות עם הדירוג הגבוה ביותר מבין 18–49 הדמוגרפיות, והמספר 3 דרמה בכל הטלוויזיה המשודרת בארצות הברית. הסדרה הייתה התוכנית המרוויחה ביותר בטלוויזיה מבחינת פרסום בעונת 2007–2008; בשנת 2017, הוא דורג במקום העשירי ברשימה. בעונתה ה-15, האנטומיה של גריי דורגה כדרמה בעלת הדירוג הגבוה ביותר של ABC. נכון ל-28 בפברואר 2019, זו הייתה סדרת הדרמה הרפואית האמריקאית בפריים-טיים הארוכה ביותר. ב-10 במאי 2019, הסדרה חודשה לעונה 16 ו-17. העונה ה-16 עלתה לראשונה ב-26 בספטמבר 2019. העונה ה-17 עלתה לראשונה ב-12 בנובמבר 2020, כחודשיים מאוחר מהרגיל, עקב עיכובים בהפקה שנגרמו על ידי מגפת הקורונה. ב-10 במאי 2021, הסדרה חודשה לעונה 18, כאשר פומפאו, וילסון ופיקנס חזרו כולם. העונה ה-18 עלתה לראשונה ב-30 בספטמבר 2021. בינואר 2022, הסדרה חודשה לעונה 19, כאשר פומפאו הכריזה שתופיע כדמות לא מרכזית בסדרה. ב-14 במרץ 2024, עלתה לראשונה ה-20. ב-2 באפריל 2024, חודשה הסדרה לעונה ה-21, אשר עלתה לשידור ב-30 בספטמבר. ב-3 באפריל 2025, רשת השידור ABC חידשה את הסדרה לעונה 22, אשר תעלה לשידור ב-9 באוקטובר 2025. לתוכנית היו סדרות ספין-אוף הנקראות \"מרפאה פרטית\" (2007–2013), ו-\"תחנה 19\" (2018–2024).\nב-8 בינואר 2025, הוכרז שהפקת הסדרה הופסקה זמנית עקב השריפות המתמשכות באזור דרום קליפורניה, שם מצולמת התוכנית.\nהסדרה שודרה בישראל בחברות HOT, Yes, סלקום TV ובפרטנר TV. החל מ-16 ביוני 2022 הסדרה זמינה במלואה בשירות הסטרימינג דיסני+.",
    "pageid": 241339
  },
  {
    "title": "הכוכב הבא",
    "extract": "הכוכב הבא (מהעונה השלישית ועד השביעית ובעונה העשירית והאחת עשרה נקראה \"הכוכב הבא לאירוויזיון\", בעונה ה-12 נקראת \"הכוכב הבא של ישראל לאירוויזיון\") היא תוכנית מציאות ישראלית, אשר היוותה המשך לקדם-אירוויזיון מהעונה השנייה ועד השביעית ומאז העונה העשירית. שידור התוכנית החל בערוץ 2 ב-2 בספטמבר 2013 במסגרת שידורי קשת, החל מנובמבר 2017 היא משודרת בערוץ קשת 12. התוכנית מהווה מעין המשך לתוכנית \"כוכב נולד\", כאשר במרכזה תחרות שירה בין כישרונות חדשים בתחום. בניגוד ל\"כוכב נולד\", בתוכנית זו הקהל שמשתתף בצילומי התוכנית מצביע למתמודדים (באפליקציה), והחל מהעונה השנייה, היא אינה משודרת בשידור חי, למעט שידור הגמר. סימן ההיכר הבולט של הפורמט החדש הוא המסך שעולה אם המתמודד קיבל מהקהל באולפן ומהשופטים מספיק קולות כדי לעבור את הרף הנדרש כדי לעבור לשלב הבא. פורמט \"הכוכב הבא\" נמכר לרשת ABC האמריקאית, לערוץ M6 הצרפתי, לערוץ ITV בבריטניה ולערוצים במדינות נוספות כגון: רוסיה, איטליה, גרמניה, הונגריה, טורקיה, ברזיל, פורטוגל, סין, אינדונזיה, יוון, ארגנטינה והודו.\nבנובמבר 2015, לפני תחילת שידור העונה השלישית, הוחלט כי שמה של התוכנית ישונה רשמית ל\"הכוכב הבא לאירוויזיון\", לאחר שטדי הפקות וקשת חתמו עם רשות השידור על שיתוף הפעולה לשליחת הזוכה לתחרות האירוויזיון בפעם השנייה ברציפות.\nבעונה הראשונה של התוכנית זכה אביתר קורקוס. לאחר מכן נקבע כי זוכה העונה יהיה נציג ישראל באירוויזיון בשנת הזכייה שלו, והזוכים בעונות אלה הם נדב גדג', חובי סטאר, אימרי זיו, נטע ברזילי (שלאחר מכן זכתה באירוויזיון 2018), קובי מרימי (שהיה הנציג של ישראל באירוויזיון 2019 שנערך בתל אביב) ועדן אלנה (שייצגה את ישראל באירוויזיון 2021, לאחר ביטול אירוויזיון 2020). בעונה השמינית ותשיעית של התוכנית, זוכה העונה זכה במיליון שקלים. בעונות אלו זכו תמיר גרינברג ואליאב זוהר. מעונה העשירית הפרס לזוכה חזר להיות ייצוג ישראל באירוויזיון. מאז החזרה לפורמט קדם האירוויזיון, נבחרו עד כה לייצג את ישראל: עדן גולן, יובל רפאל, ונועם בתן.\nב-12 בדצמבר 2019 פרסם בתחילה תאגיד השידור הישראלי כי החל משנת 2022 ייבחר נציג ישראל באירוויזיון במתכונת קדם-אירוויזיון, שישודר לראשונה בכאן 11, אולם ב-2021 הוחלט בתאגיד כי יתקיים מכרז שבו תיבחר תוכנית מגוף שידור אחר לבחירת הנציג לאירוויזיון – כאשר \"הכוכב הבא\" הגישה מועמדות – אולם התוכנית \"אקס פקטור ישראל\" מרשת 13 שהתמודדה מולה זכתה במכרז ותבחר את הנציג הישראלי לאירוויזיון 2022. בכך סיימה \"הכוכב הבא\" את תפקידה כ\"קדם אירוויזיון\" וחזרה לאוויר ביוני 2021 עם פרס של מיליון שקלים חדשים. ב-5 ביוני 2023 הכריז התאגיד כי \"הכוכב הבא\" תחזור לתפקד כ\"קדם אירוויזיון\" ושהנציג לאירוויזיון 2024 ייבחר במסגרת עונת העשור של התוכנית.",
    "pageid": 1110468
  },
  {
    "title": "המכה",
    "extract": "המכה (באנגלית: The Rip) הוא מותחן פשע אמריקאי עתידי שכתב וביים ג'ו קרנהאן. בסרט מככבים מאט דיימון, בן אפלק, טייאנה טיילור, סשה קאייה, נסטור קרבונל, קטלינה סנדינו מורנו, קייל צ'נדלר, סקוט אדקינס ולינה אסקו.\nהסרט עלה לשידור בנטפליקס ב-16 בינואר 2026.",
    "pageid": 2429025
  },
  {
    "title": "הנאשם (סרט, 2026)",
    "extract": "הנאשם (באנגלית: Mercy) הוא סרט מדע בדיוני אמריקאי בבימויו של טימור בקממבטוב ובכיכובם של כריס פראט ורבקה פרגוסון. הסרט נכתב על ידי מרקו ואן בל והופק על ידי צ'ארלס רובן ובקממבטוב.\nהסרט יצא  לאקרנים בארצות הברית על ידי אולפני MGM של אמזון ב-23 בינואר 2026.",
    "pageid": 2496346
  },
  {
    "title": "הנסיך אנדרו, דוכס יורק",
    "extract": "",
    "pageid": 2487297
  },
  {
    "title": "הפיט",
    "extract": "הפיט (באנגלית: The Pitt) היא סדרת דרמה רפואית אמריקאית שנוצרה על ידי ר. סקוט ג'מיל והופקה על ידי ג'ון ולס ונואה ויילי. סדרה זו מהווה שיתוף פעולה שני בין ג'מיל, ולס וויילי, לאחר שעבדו יחד בעבר על סדרת הדרמה הרפואית \"ER\". בסדרה מככבים ויילי, טרייסי איפיצ'ור, פטריק בול, קתרין לנאסה, סופריה גאנש, פיונה דוריף, טיילור דיארדן, אייסה בריונס, גראן האוול ושבאנה אזיז.\nהסדרה עלתה לשירות הזרמת המדיה \"Max\" ב-9 בינואר 2025, וזכתה לשבחי המבקרים על הכתיבה, הבימוי וביצועיהם של השחקנים. נוסף לכך, זכתה הסדרה לשבחי הקהילה הרפואית על תיאור המציאות הקשה והשוחקת הניצבת בפני עובדי שירותי הבריאות וכן התמודדותם עם אתגרים פסיכולוגיים בעולם שלאחר מגפת הקורונה בצורה מדויקת ונאמנה להפליא. בפברואר 2025 נמסר על חידוש הסדרה לעונה שנייה שעלתה לשידור בינואר 2026. בינואר 2026 פורסם על חידוש הסדרה לעונה שלישית.",
    "pageid": 2437088
  },
  {
    "title": "וייטנאם",
    "extract": "הרפובליקה הסוציאליסטית של וייטנאם (בווייטנאמית: Cộng hoà xã hội chủ nghĩa Việt Nam, הגייה בוייטנאמית: [kəwŋ͡m˧˨ʔ hwaː˨˩ saː˦ˀ˥ hoj˧˨ʔ t͡ɕu˧˩ ŋiə˦ˀ˥ viət̚˧˨ʔ naːm˧˧]) ובקיצור וייטנאם (בווייטנאמית: Việt Nam, הגייה בוייטנאמית: [viət̚˧˨ʔ naːm˧˧]) היא מדינה בדרום-מזרח אסיה אשר גובלת ברפובליקה העממית של סין בצפון, בלאוס ובקמבודיה במערב, ובמפרץ טונקין במזרח ובדרום. הרפובליקה במתכונתה הנוכחית קיימת משנת 1976, לאחר תום מלחמת וייטנאם וכיבושה של דרום וייטנאם על ידי צפון וייטנאם.",
    "pageid": 4522
  },
  {
    "title": "חטיבת חשמונאים",
    "extract": "חטיבת חשמונאים (חטיבה 613, מוכרת גם בשם: החטיבה החרדית) היא חטיבת חיל רגלים סדירה בצה\"ל הנמצאת תחת פיקוד ההכשרות והאימונים. החטיבה פועלת במסגרת ייחודית שנועדה לאפשר ללוחם החרדי לשרת בצה\"ל תוך שמירה מלאה על אורח חייו והקפדה על שמירת זהותו. החטיבה מקפידה על מדיניות מותאמת לשירות צבאי של חרדים, הכוללת הפרדה מגדרית, זמני תפילה ולימוד תורה, מזון כשר למהדרין וסביבה המותאמת לערכי החיילים.\nבראש החטיבה עומד קצין בדרגת אלוף-משנה, מפקד החטיבה הנוכחי הוא אלוף-משנה שמר רביב.",
    "pageid": 2347969
  },
  {
    "title": "טופאק שאקור",
    "extract": "טופאק אמארו שאקור (באנגלית: Tupac Amaru Shakur‏; 16 ביוני 1971 – 13 בספטמבר 1996), נולד כליסיין פאריש קרוקס (Lesane Parish Crooks) המוכר בשמות הבמה 2Pac או Makaveli, היה ראפר, שחקן, משורר ופעיל חברתי אמריקאי. הוא נחשב בעיני רבים לראפר הגדול ביותר בכל הזמנים. אקדמאים מתייחסים אליו כאחד מאומני המוזיקה המשפיעים ביותר של המאה ה-20 ופעיל בולט למען אמריקה השחורה.\nשאקור נחשב לאחד המוזיקאים המצליחים ביותר בכל הזמנים. סך מכירות אלבומיו מוערך ביותר מ-75 מיליון עותקים ברחבי העולם. עבודתו של שאקור התבלטה בגלל התייחסותו לאי צדק חברתי, סוגיות פוליטיות וגזענות כלפי אפרו-אמריקאים. למרות זאת היה שם נרדף לטקסטים אלימים ול\"גנגסטה ראפ\", אם כי תמיד סלד מביטוי זה.\nשאקור נולד בניו יורק להורים שהיו פעילים פוליטיים בתנועת \"הפנתרים השחורים\". התחנך על ידי אימו, אפני שאקור, עבר לבולטימור ב־1984 ולאזור מפרץ סן פרנסיסקו ב־1988. עם יציאת אלבום הבכורה שלו 2Pacalypse Now ב-1991, הפך לדמות מרכזית בסצנת ההיפ הופ המערבית  לאור המסרים הפוליטיים בשיריו. שאקור זכה להצלחה מסחרית נוספת באלבומיו הבאים ‏Strictly 4 My N.I.G.G.A.Z ב-1993 ו-Me Against The World ב-1995. אלבום היהלום שלו All Eyez On Me מ-1996 שהיה גם לאלבום הראשון הכפול באורכו בהיסטוריות ההיפ הופ, נטש את מילותיו המופנמות משיריו הקודמים לטובת \"גנגסטה ראפ\" עדין. בנוסף לקריירת השירה שלו, שיחק בתפקיד ראשי בסרטים ‏Juice (1992) , ‏Poetic Justice (1993) , ‏Above The Rim (1994) , ‏Bullet (1996) , ‏Gridlock'd (1997)  ו-Gang Related (1997) .\nבין שיריו הבולטים ביותר של שאקור נכללים: ‏California Love, ‏Changes, ‏Dear Mama, ‏Hail Mary, ‏Keep Ya Head Up, ‏Ambitionz Az a Ridah, ‏Hit 'Em Up, ‏I Get Around, ‏Do For Love, ‏Brenda's Got a Baby, ‏So Many Tears, ‏How Do You Want It, ‏Ghetto Gospel ו־Only God Can Judge Me. לצד קריירת היחיד שלו, שאקור היה גם חלק מקבוצת ת'אג לייף (Thug Life), ושיתף פעולה עם אמנים כמו סנופ דוג וד\"ר דרה.\nבמהלך תקופה מאוחרת יותר בקריירה שלו, שאקור נורה חמש פעמים בפתחו של אולפן הקלטות בניו יורק והסתבך משפטית, כולל תקופת מאסר. הוא ריצה שמונה חודשים בכלא עקב אישומים על תקיפה מינית, אך שוחרר בזמן תקופת המתנה לערעור על הרשעתו ב־1995. במקביל לשחרורו, חתם על חוזה לחברת התקליטים דת' רואו רקורדס (Death Row Records) בבעלות שוג נייט והפך לדמות מרכזית ביריבות בין החוף המערבי לחוף המזרחי בסצנת ההיפ הופ בארצות הברית . ב-7 בספטמבר 1996 שאקור נורה ארבע פעמים על ידי תוקף לא מזוהה מרכב חולף בלאס וגאס ונפטר לאחר שישה ימים. לאחר מותו, חברו לשעבר שהפך לאויב, הנוטוריוס בי. איי. ג'י, נחשד תחילה כאחראי לאור העימות המתוקשר שלהם; נרצח גם הוא באותה הצורה שישה חודשים לאחר מכן במרץ 1997, עת שביקר בלוס אנג'לס.\nאלבומו של שאקור שיצא לאור ב־1998 לאחר מותו – Greatest Hits, הוא אחד משני אלבומים שלו; ואחד מעשרה אלבומי היפ הופ בלבד שקיבלו מעמד יהלום בארצות הברית. חמישה אלבומים נוספים יצאו לאור לאחר מותו של שאקור; כולל The Don Killuminati: The 7 Day Theory שהיה תחת שם הבמה החדש שלו, מקאוולי (Makaveli); שכל אחד מהם זכה למעמד פלטינה בארצות הברית. ב־2002, הוכנס שאקור למוזיאון ההיפ הופ בארצות הברית . ב־2017, הוכנס להיכל התהילה של הרוק אנד רול בארצות הברית. שאקור דורג במקום ה-86 מתוך 100 האמנים הגדולים בכל הזמנים לפי המגזין רולינג סטון, ודורג על ידי MTV במקום הראשון ברשימת אמני הראפ הגדולים בכל הזמנים. בשנת 2023 הוענק לו כוכב בשדרת הכוכבים של הוליווד.",
    "pageid": 309444
  },
  {
    "title": "יחידת מגלן",
    "extract": "יחידת מַגְלָן (יחידה 212‏‏) היא יחידת קומנדו בצה\"ל, המתמחה בהשמדת מטרות איכות בעומק שדה הקרב וביצירת מודיעין צבאי באמצעות אמצעי לחימה מיוחדים ומתקדמים. היחידה הוקמה בינואר 1986 תחת פיקוד עוצבת קלע דוד, לאחר כשלוש שנים עברה לעוצבת האש (אוגדה 98), והייתה כפופה לה עד דצמבר 2015. ב־27 בדצמבר 2015 הוכפפה לחטיבת עוז (עוצבה 89). היחידה נקראת על שם העוף הנודד מגלן, שניתן לראותו גם בסיכת הלוחם של היחידה.",
    "pageid": 155601
  },
  {
    "title": "יחידת שלדג",
    "extract": "יחידת שלדג (יחידה 5101) היא יחידת העילית של חיל האוויר הישראלי, וכפופה לכנף כוחות אוויר מיוחדים (כנף 7) בחיל האוויר. \nהיחידה הוקמה בהשראת היחידה - SAS, \"שירות האוויר המיוחד\" של הצבא הבריטי, על ידי מוקי בצר.\nמומחיותה היא, בביצוע משימות קומנדו ומודיעין בעומק החזית, בעיקר עם צוותי אוויר. בסיס הקבע של היחידה הוא בסיס פלמחים, ומפקדה הוא קצין בדרגת סגן-אלוף.",
    "pageid": 369026
  },
  {
    "title": "יפן",
    "extract": "יפן (בקאנג'י: 日本; בקטאקנה: ニホン／ニッポン; בהיראגאנה: にほん／にっぽん; ברומאג'י: Nippon / Nihon, ב-IPA: [ɲippoꜜɴ] / [ɲihoꜜɴ]) היא מדינת איים בצפון-מערב האוקיינוס השקט במזרח אסיה. 4 איים עיקריים מתוך 14,125 איים  מהווים 97% משטחה היבשתי של המדינה — הוקאידו, הונשו, שיקוקו וקיושו. נכון ל-2022, אוכלוסיית יפן מונה מעל 125 מיליון איש,(הקישור אינו פעיל) בעיקר במישורים ובחופי המזרח והדרום, בעוד הצפון דליל יותר. מטרופולין טוקיו רבתי, בירת המדינה, הוא הגדול בעולם עם יותר מ-30 מיליון תושבים. למרות שטחה הבינוני, יפן היא מעצמה כלכלית ושישית בעולם מבחינת תמ\"ג, וחברה בארגון המדינות המתועשות (G7). בנוסף, יפן ידועה בתוחלת החיים הגבוהה בעולם.",
    "pageid": 381
  },
  {
    "title": "יצחק רבין",
    "extract": "יִצְחָק רַבִּין (‏‏Ⓘ‏;‏ א' באדר ה'תרפ\"ב, 1 במרץ 1922 – י\"ב בחשוון ה'תשנ\"ו, 4 בנובמבר 1995) היה פוליטיקאי ואיש צבא ישראלי שכיהן כרמטכ\"ל השביעי של צה\"ל, כראש ממשלת ישראל החמישי של ממשלת ישראל השבע עשרה והעשרים וחמש וכשר הביטחון העשירי. חתן פרס נובל לשלום.\nרבין לחם במלחמת העצמאות ופיקד על פעולות צבאיות מרכזיות, כולל בנגב ובירושלים. הוא היה הרמטכ\"ל בזמן מלחמת ששת הימים ב-1967, שבה ישראל כבשה את רמת הגולן, חצי האי סיני, ואת הגדה המערבית ורצועת עזה. הוא שירת כראש ממשלה לראשונה ב-1974, ובתפקידו זה אישר את מבצע אנטבה להצלת בני ערובה באוגנדה.\nלפני הקמת מדינת ישראל שימש רבין מפקד גדוד בפלמ\"ח ולאחריה היה פיקד על חטיבת הראל בצה\"ל במלחמת העצמאות, ואחר כך המשיך לטפס בסולם הדרגות. בשנות ה-60 מונה לרמטכ\"ל צה\"ל, עליו פיקד בעת פרוץ מלחמת ששת הימים, שהרחיבה פי שלושה את השטחים שבשליטת ישראל ואיחדה את ירושלים. רבין היה איש מפתח בהכנתו המוצלחת של צה\"ל למלחמה. לאחר שחרורו מצה\"ל מונה לשגריר ישראל בארצות הברית, ומששב ארצה שובץ ברשימת המערך השני לכנסת השמינית מטעם מפלגת העבודה, נבחר לכנסת וכיהן כשר העבודה בממשלת גולדה מאיר.\nלאחר התפטרותה של מאיר התמודד על ראשות מפלגת העבודה, גבר על שמעון פרס ובגיל 52 מונה לראש הממשלה בשנת 1974; הראשון מבין ראשי ממשלות ישראל שנולד בארץ ישראל. \nבמהלך כהונתו הראשונה נחתם הסכם הביניים בין ישראל למצרים, ויצא לפועל מבצע אנטבה, פשיטה צה\"לית באוגנדה שחילצה 105 אזרחים ישראלים ויהודים. בדצמבר 1976 התפטר מראשות הממשלה בעקבות משבר עם המפד\"ל, ובאפריל 1977 התפטר מהמועמדות לראשות הממשלה, עקב פרשת חשבון הדולרים של אשתו לאה. עם כינון ממשלת האחדות הלאומית בשנת 1984 מונה לשר הביטחון. בתקופתו התייצב צה\"ל ברצועת הביטחון בלבנון והתמודד מול פרוץ האינתיפאדה הראשונה. ב-1990 הסתייג רבין, אך לבסוף תמך ב\"תרגיל המסריח\" שהוביל פרס, ועם כישלונו שב לאופוזיציה והתמודד על ראשות המפלגה.\nב-1992 עמד בראשות מפלגת העבודה והוביל את מפלגתו להיות הגדולה ביותר בכנסת בבחירות לכנסת השלוש עשרה. רבין מונה בשנית לראשות הממשלה, והוביל את הסכמי אוסלו והסכם השלום עם ירדן שבא בעקבותיהם. על חלקו בהסכמי אוסלו זכה בפרס נובל לשלום בשנת 1994, ביחד עם שמעון פרס ויאסר ערפאת. רבין גם קידם, בתיווך אמריקאי, משא ומתן להסדר קבע עם סוריה. מתנגדי הסכם אוסלו בצד הפלסטיני הובילו סדרת פיגועי טרור, ובציבור הישראלי היה קרע שהלך והעמיק בין תומכי המשך התהליך לבין מתנגדיו. תקופת כהונתו עמדה גם בסימן המשך העלייה מברית המועצות לשעבר.\nב-4 בנובמבר 1995, בתום עצרת השלום בכיכר מלכי ישראל, נרצח על-ידי יגאל עמיר, פעיל ימין שהתנגד לתהליך אוסלו וביקש לעצור אותו. הוא נקבר בחלקת גדולי האומה. רבין הוא ראש ממשלת ישראל היחיד עד כה בתולדות המדינה שנרצח.",
    "pageid": 624791
  },
  {
    "title": "ישראל במשחקים האולימפיים",
    "extract": "ישראל משתתפת באופן סדיר במשחקים האולימפיים החל משנת 1952 באולימפיאדת הלסינקי. לאחר שלא זכתה במדליה אולימפית בארבעת העשורים הראשונים, מאז שנות ה-90 הצליחה ישראל לזכות ב-20 מדליות בכל המשחקים שנערכו משנת 1992 מלבד אולימפיאדת לונדון ב-2012.\nספורטאי ישראל זכו ב-20 מדליות במשחקים האולימפיים. המדליה הראשונה, היא מדליית הכסף שבה זכתה יעל ארד בענף הג'ודו באולימפיאדת ברצלונה (1992). המשלחת הישראלית זכתה בארבע מדליות זהב: הראשונה של גל פרידמן בגלישת רוח על גלשן מדגם \"מיסטרל\" באולימפיאדת אתונה (2004), השנייה של ארטיום דולגופיאט בתרגיל הקרקע בהתעמלות מכשירים באולימפיאדת טוקיו (2020), השלישית של לינוי אשרם בתחרות קרב רב אישי בהתעמלות אמנותית באולימפיאדת טוקיו (2020), והרביעית של תום ראובני בתחרות גלישת הרוח על גלשן מדגם ״IQFoil” באולימפיאדת פריז (2024).\nספורטאי ישראל זכו בחמש מדליות כסף נוספות באולימפיאדת פריז (2024): ענבר לניר, רז הרשקו, שרון קנטור, ארטיום דולגופיאט, ונבחרת ישראל בהתעמלות אמנותית. כמו כן זכו לאורך השנים בעשר מדליות ארד: אורן סמדג'ה, גל פרידמן, מיכאל קולגנוב, אריק זאבי, שחר צוברי, ירדן ג'רבי, אורי ששון, אבישג סמברג, פיטר פלצ'יק וכן ארד אחד לנבחרת ישראל בג'ודו בתחרות קבוצתית מעורבת. גל פרידמן וארטיום דולגופיאט הם הספורטאים היחידים שזכו בשתי מדליות אישיות. אורי ששון, פיטר פלצ'יק, ענבר לניר ורז הרשקו זכו גם במדליה אישית וגם במדליה קבוצתית.\nמתוך 20 המדליות, תשע הן בענף הג'ודו, חמש בענף השיט (גלישת רוח), ארבע בענף ההתעמלות, אחת בענף הטאקוונדו והמדליה הנוספת, בענף הקיאקים. אחת-עשרה מהמדליות האישיות הושגו על ידי גברים, שמונה על ידי נשים, אחת על ידי קבוצת נשים ואחת על ידי קבוצה מעורבת.\nישראל השתתפה בכל אולימפיאדות הקיץ מאז 1952, מלבד החרמת אולימפיאדת מוסקבה בשנת 1980 יחד עם מדינות מערביות רבות בשל פלישת ברית המועצות לאפגניסטן. באולימפיאדת החורף החלה ישראל להשתתף באולימפיאדת לילהאמר (1994), כששלחה לאולימפיאדה זו את מיכאל שמרקין כנציג בודד החלקה אמנותית ומאז היא משתתפת בקביעות.\nעד היום שלחה ישראל שלושה ספורטאים ערבים ישראלים להתחרות באולימפיאדה: אדוארד מרון, רפעת טורק ואדם מראענה.",
    "pageid": 336841
  },
  {
    "title": "כריסטינה גרימי",
    "extract": "כריסטינה ויקטוריה גרימי (באנגלית: Christina Victoria Grimmie‏; 12 במרץ 1994 - 10 ביוני 2016) הייתה פסנתרנית, זמרת ומחברת שירים אמריקאית. גרימי הייתה ידועה בין היתר כיוטיוברית בגרסאות הכיסוי שלה של אמנים (בעיקר עכשוויים) כמו דמי לובאטו, סלינה גומז, מיילי סיירוס, ג'סטין ביבר, קייטי פרי, ניקי מינאז' ואחרים.",
    "pageid": 1079870
  },
  {
    "title": "מבצע שומר החומות",
    "extract": "מבצע שומר החומות (בערבית: معركة سيف القدس; בתעתיק: מַעְרַכַּת סָיְף אלְקֻדְס, \"קרב חֶרֶב ירושלים\") היה מבצע צבאי רחב-היקף של צה\"ל ברצועת עזה, שהחל ביום ירושלים, 10 במאי 2021, לאחר שארגוני הטרור הפלסטיניים בהובלת חמאס החלו בירי רקטות מסיבי לעבר ירושלים במהלך ריקוד הדגלים ובהמשך גם לגוש דן, השפלה, הנגב והשרון. המבצע נמשך עד להפסקת האש שנכנסה לתוקפה ב-21 במאי, בשעה 02:00 בלילה, בתיווך מצרים.\nבמהלך המבצע ארגוני הטרור ברצועת עזה שיגרו לעבר ישראל כ-4,360 רקטות, טילי נ\"ט ופצצות מרגמה, מתוכן 1,661 יורטו בידי מערכות כיפת ברזל במעל ל-90% הצלחה. 176 לא יורטו ונפלו בשטחים בנויים, ו-1,843 נפלו בשטחים פתוחים. כ-680 רקטות שנורו לכיוון ישראל נפלו בשטח רצועת עזה וגרמו, על פי הערכות ישראליות, למותם של יותר מ-20 מתושבי הרצועה. 9 אזרחים ישראלים, 3 אזרחים זרים וחייל אחד נהרגו מירי הפלסטינים מרצועת עזה.\nמנגד, צה\"ל תקף למעלה מ-1,500 מטרות טרור, בהן: רבי-קומות ששימשו כמטות של חמאס וג'יהאד האסלאמי הפלסטיני (גא\"פ), עשרות עד מאות בתים ומשרדים של פעילי טרור, מעל כ-100 קילומטרים של מנהרות תת-קרקעיות, מתוך רשת המנהרות שנחפרה מתחת לרצועת עזה (וקיבלה בישראל את הכינוי ה\"מטרו\" של עזה), מחסני אמל\"ח ומאגרי רקטות, אתרים לייצור רקטות, משגרי רקטות ובורות שיגור תת-קרקעיים, משגרי נ\"ט, כלי טיס בלתי מאוישים, מוצבים, נכסי מודיעין וטכנולוגיה, מטרות של הכוח הימי של חמאס ועשרות חוליות שיגור. לפי מקורות ישראליים, בתקיפות צה\"ל נהרגו ברצועת עזה כ-225 פעילי טרור, מהם 25 בכירים, ובין 51 ל-128 אזרחים.",
    "pageid": 1983535
  },
  {
    "title": "מכבי יפו",
    "extract": "מכבי קביליו יפו או בקיצור מכבי יפו היא קבוצת כדורגל ישראלית מהעיר תל אביב-יפו המשחקת בליגה הלאומית. הקבוצה הייתה מזוהה עם קהילת יהודי בולגריה ביפו, שיחקה 32 עונות בליגה הבכירה בישראל; הייתה סגנית האלופה (ב-1962, 1964 ו-1977), סגנית מחזיקת גביע המדינה ב-1957, וכן זכתה בגביע הטוטו לליגת המשנה שלוש פעמים (1992, 1993, 1998). מכבי יפו לא שיחקה בליגה הבכירה בישראל מאז שנת 1999.\nבשנת 2000, בעקבות משבר תקציבי, הקבוצה התפרקה בעודה משחקת בליגה א' (אז הליגה הרביעית). בשנת 2008 הקימו אותה אוהדי הקבוצה מחדש כעמותת אוהדים שהיא גם הבעלים הרשמית של המועדון בשם מכבי קביליו יפו לזכרו של שוער הקבוצה המיתולוגי הרצל קביליו. המימון הראשוני הגיע מתרומות של אוהדים, גיוס קהילתי, ומעורבות של תושבי יפו והסביבה.\nהקריאה \"היידה יפו\" ליוותה את הקבוצה מימיה הראשונים, ומאוחר יותר \"היידה בי היידה בו היידה מכבי יפו\". 'היידה' פירושו 'קדימה' בבולגרית (וכן בשפות בלקניות וסלביות נוספות). ב-1971 הופק השיר \"היידה יפו\" בביצוע משותף של הזמר איתן הדר וכל השחקנים.",
    "pageid": 62250
  },
  {
    "title": "מלחמת אוקראינה–רוסיה",
    "extract": "מלחמת אוקראינה–רוסיה (או הפלישה הרוסית לאוקראינה; מכונה ברוסיה: המבצע הצבאי המיוחד באוקראינה) היא עימות צבאי בין רוסיה (בסיוע בלארוס) לבין אוקראינה, שפרץ ב-24 בפברואר 2022 כאשר כוחות רוסיים ובני בריתם תקפו את אוקראינה וחדרו לשטחה מצפון, ממזרח ומדרום. במקביל למתקפה הקרקעית, הטיל צי הים השחור מצור על נמלי אוקראינה. אף שההערכות לגבי כמות הנפגעים במלחמה רחבות מאוד, המלחמה הפכה לקטלנית ביותר על אדמת אירופה מאז מלחמת העולם השנייה, תוך שהיא עוברת את מספר ההרוגים במלחמת בוסניה.\nהפלישה באה לאחר חודשים של משבר, בהם רוסיה פרסה כוח צבאי גדול על גבולותיה עם אוקראינה והייתה שיאו של סכסוך ועימות צבאי בעצימות נמוכה בין שתי המדינות, שהחל ב-2014, בעקבות שינוי השלטון באוקראינה, כאשר רוסיה סיפחה באופן חד-צדדי את חצי האי קרים ובדלנים פרו-רוסיים במזרח אוקראינה השתלטו על שטחים באזור דונבאס בסיוע רוסי עקיף.\nמתוך הערכה רוסית שניתן יהיה להביא להפלת הממשל באוקראינה באמצעות מלחמת בזק, התקדמו הרוסים בשלושת הימים הראשונים של הפלישה במהירות. בעיקר בציר בלארוס–קייב, במחוז סומי בצפון מזרח אוקראינה ובמחוז חרסון בדרום המדינה. אולם התנגדות אוקראינית עזה ויעילה מהצפוי, ובעיות לוגיסטיות שונות גרמו במהרה להאטת קצב ההתקדמות של הכוחות הרוסיים ולבלימה כמעט מוחלטת של התקדמותם במספר אזורים. הצבא האוקראיני קיבל כמויות גדולות של ציוד לחימה מתקדם ממדינות ברית נאט\"ו ובמיוחד מארצות הברית, שסייעו לו בלחימה נגד הכוחות הפולשים. הרוסים ספגו אבדות כבדות בכוח אדם ובציוד צבאי, וחלק ניכר מכוחותיהם רותקו ללחימה בכיסי התנגדות שנותרו בעורפם. חיל האוויר הרוסי לא הצליח להשיג עליונות אווירית מוחלטת, ופעילותו בשטח אוקראינה הייתה מצומצמת למדי. עם זאת, המתקפה הרוסית בדרום אוקראינה זכתה להישגים קרקעיים משמעותיים. עד אמצע מרץ השתלטו הרוסים על החלק הדרומי של מחוז דונצק, רוב שטח מחוז זפוריז'יה וכמעט כל מחוז חרסון, ויצרו רצף יבשתי בשליטתם מהגבול הרוסי לחצי האי קרים, למעט העיר מריופול, שהושמה במצור.\nככל שהתמשכה המלחמה, היא קיבלה אופי של מלחמת התשה הדדית כמעט סטטית. החל מאמצע מרץ עברו הכוחות הרוסיים בצפון-מזרח אוקראינה למגננה, והאוקראינים החלו לקחת את היוזמה לידיהם, וביצעו שורה של התקפות-נגד באותם אזורים, וכן במחוז מיקולאייב שבדרום המדינה, שם נכשל הניסיון הרוסי להרחיב את ראש הגשר שלהם ממערב לנהר דנייפר.\nבראשית אפריל 2022 נסוג הצבא הרוסי, תוך מספר ימים, כמעט מכל השטחים שכבש בצפון-מזרח אוקראינה, במחוזות קייב, צ'רניהיב וסומי. הפיקוד הרוסי החל לפרוס מחדש את הכוחות שפונו מאותם מחוזות, מתוך כוונה לרכז את המאמץ ההתקפי בדרום-מזרח אוקראינה, ולהשלים את ההשתלטות על כל אזור דונבאס. אולם על אף שבאמצע אפריל הודיעו מקורות אוקראיניים ורוסיים על פתיחת \"השלב השני\" של המערכה, או \"הקרב על דונבאס\", בפועל לא נערכה מתקפה רוסית בקנה מידה רחב באזור זה. הרוסים המשיכו לבצע שורת התקפות מוגבלות, בעיקר בצפון הדונבאס, וקצב התקדמותם נותר איטי ביותר, ואילו האוקראינים ערכו התקפות נגד בעיקר באזור העיר חרקוב. ההישג הרוסי העיקרי במהלך אפריל היה כיבוש מרבית העיר מריופול לאחר קרבות קשים. במקביל למערכה הקרקעית, הרוסים המשיכו לתקוף, בעיקר באמצעות טילי שיוט, מספר רב של יעדים בעומק שטח אוקראינה, במטרה לפגוע בתשתיות צבאיות ואזרחיות חיוניות, ובמשלוחי ציוד צבאי מהמערב, ולנתק את זירת הלחימה בדרום-מזרח אוקראינה ממערב המדינה. במאי 2022 הצליחו הרוסים לפרוץ בקו החזית בצפון דונבאס והגיעו עד למרחק קטן מצומת הדרכים החשוב בבאחמוט. לקראת סוף יוני 2022 פתח הצבא הרוסי במתקפה גדולה ממספר כיוונים על אזור סוורודונצק-ליסיצ'נסק ועד 4 ביולי נפלה העיר ליסיצ'נסק, המאחז האוקראיני האחרון במחוז לוהנסק לידי הרוסים.\nבאוגוסט וספטמבר 2022 נטלו האוקראינים את היוזמה לידיהם, וביצעו שורת התקפות נגד רחבות היקף באזורים שונים של החזית. כתוצאה מכך הפיקוד הרוסי פינה תוך מספר ימים כמעט את כל השטח שבשליטתו במחוז חרקוב, כולל אזור איזיום, ונסוג לקו נהר אוסקיל. ב-21 בספטמבר הודיע פוטין על גיוס המוני של כוחות מילואים ובמקביל הודיעו הרוסים על עריכת משאלי העם במחוזות דונצק, לוהנסק, זפוריז'יה וחרסון, ובעקבות תוצאותיהם הכריזה הדומה הרוסית ב-30 בספטמבר על סיפוח ארבעת המחוזות של אוקראינה לרוסיה, צעד שספג ביקורת בין-לאומית נרחבת. על אף הסיפוח, המשיך הצבא האוקראיני לתקוף ולהשתלט מחדש על שטחים במחוזות שסופחו על ידי רוסיה, ועד 11 בנובמבר שחררו האוקראינים את העיר חרסון, וכ-30 אחוז משטח מחוז חרסון.\nבחודשים הראשונים של 2023, היוזמה האסטרטגית הייתה בידי הצד הרוסי, שערך שורת מתקפות מוגבלות לאורך קו החזית באזור דונבאס, בעיקר במרחב סביב העיר באחמוט. לאחר קרבות רחוב קשים, השלימו הרוסים את כיבושה ב-21 במאי, לאחר כמעט שמונה חודשי לחימה. ביוני 2023, אוקראינה יזמה מתקפת נגד גדולה בדרום מזרח המדינה שנבלמה ברובה. ביולי 2024 תקפו כוחות אוקראינים את קורסק, פעולה קרקעית ראשונה נרחבת של צבא אוקראינה על אדמת רוסיה. הם נסוגו מרוב השטח עד מרץ 2025. באותו החודש, פעלו גם בבלגורוד הסמוכה.\nהמלחמה הביאה לעיצומים בין-לאומיים נרחבים על רוסיה ולגינויה, ולהתגייסות המערב לסייע לאוקראינה בנשק ובממון. פינלנד ושוודיה הצטרפו לברית נאט\"ו. ככל שהתמשכה המלחמה הפכה אוקראינה תלויה יותר ויותר בסיוע הצבאי והכלכלי המערבי, כדי להמשיך לנהל את המלחמה. בשטחי אוקראינה נתגלו עדויות למעשי זוועה רוסיים נגד אזרחים בהיקף גדול, שנחקרים כפשעי מלחמה על ידי גופים מערביים ובין-לאומיים. כתוצאה מהמלחמה נגרם הרס עצום לתשתיות ולכלכלה באוקראינה, המוערך במאות מיליארדי דולרים, ומיליוני אוקראינים נאלצו לעזוב את שטח המדינה והפכו לפליטים. לקראת חודשי החורף רוסיה הגבירה את התקיפות נגד מתקני תשתית ברחבי אוקראינה. כתוצאה מכך, חלה פגיעה קשה באספקת חשמל, מים ושירותים חיוניים. ברוסיה פנימה הטיל נשיא רוסיה הגבלות נרחבות על האזרחים והידק את שליטתו במדינה. בגלל החשש להתגייס, גברים צעירים רבים עזבו את רוסיה וכשנה מתחילת המלחמה עזבו את רוסיה כ-2.5 מיליון אזרחים רוסים.",
    "pageid": 2073829
  },
  {
    "title": "ממזרים חסרי כבוד",
    "extract": "ממזרים חסרי כבוד (באנגלית: Inglourious Basterds) הוא סרטו השישי של הבמאי קוונטין טרנטינו, שיצא לאקרנים בשנת 2009. בדומה לסרטיו הקודמים, הסרט מתאפיין באלימות פואטית וגרפית ובהומור שחור. הסרט צולם בכמה אתרים, בהם גרמניה וצרפת. הסרט מתרחש בצרפת הכבושה על ידי הנאצים, במהלך מלחמת העולם השנייה, ועוסק בשני קווי עלילה הקשורים בניסיון כפול ומקרי של גורמים יהודיים להפלת השלטון הנאצי: קו עלילה אחד עוסק ביהודייה-צרפתייה צעירה שברחה מהנאצים, והשני עוסק בקבוצת חיילים יהודים מצבא ארצות הברית, המכונה ה\"ממזרים\", אשר פועלים לנקמה אלימה בחיילים נאצים. אף שמדובר בסרט מלחמה, טרנטינו מגדיר אותו כמערבון ספגטי עם איקונוגרפיה של מלחמת העולם השנייה.\nהסרט זכה בפרס אוסקר לשחקן המשנה הטוב ביותר (כריסטוף ואלץ), בפרס גילדת שחקני המסך לאנסמבל השחקנים הטוב ביותר ובפרס סאטורן לסרט הפעולה/הרפתקאות הטוב ביותר לשנת 2009.",
    "pageid": 706994
  },
  {
    "title": "מנחם מנדל שניאורסון",
    "extract": "רבי מנחם מנדל שניאורסון (כונה הרבי מלוּבָּבִיץ' בראשי תיבות: רמ\"מ, רמ\"ש או רממ\"ש; י\"א בניסן תרס\"ב, 18 באפריל 1902 – ג' בתמוז תשנ\"ד, 12 ביוני 1994) היה האדמו\"ר השביעי והאחרון של חסידות חב\"ד-לובביץ' מ-י' בשבט ה'תשי\"א, 17 בינואר 1951, ועד פטירתו.\nהקים את מפעל השלוחים ובתי חב\"ד במקומות רבים בעולם, והכריז על עשרה מבצעים לעידוד קיום מספר מצוות. שיחותיו ומאמריו נדפסו בספרים רבים בחייו ולאחר פטירתו. הוא נחשב לאחד מהרבנים הבולטים בתקופתו.\nנודע בעיסוקו הרב למען החשת הגאולה. בשנותיו האחרונות ראו בו חסידיו את המשיח, ורבים מהם מאמינים בכך אף לאחר מותו. השאלה אם האמין בכך בעצמו ואם עודד את האמונה בכך שנויה במחלוקת. עסק רבות גם בניסיונות לתיקון הגדרת יהודי בחוק השבות ולמניעת מסירת שטחים.\nבית מדרשו, השוכן במרכז חב\"ד העולמי – 770 ברובע ברוקלין, ואוהל קברו ברובע קווינס שבניו יורק, משמשים מוקדי עלייה לרגל.",
    "pageid": 89541
  },
  {
    "title": "מנשה נוי",
    "extract": "מנשה נוי (נולד ב-7 באוגוסט 1959) הוא שחקן, קומיקאי, תסריטאי ובמאי קולנוע ישראלי.",
    "pageid": 179896
  },
  {
    "title": "מריה שניידר",
    "extract": "מריה שניידר (Maria Schneider;‏ 27 במרץ 1952 - 3 בפברואר 2011) הייתה שחקנית קולנוע צרפתייה. נודעה בעיקר כאשר גילמה את דמותה של ז'אן, לצד מרלון ברנדו, בסרט \"טנגו אחרון בפריז\" (1972).",
    "pageid": 862990
  },
  {
    "title": "נעמה לזימי",
    "extract": "נעמה לָזִימִי (נולדה ב-11 בינואר 1986, ב' בשבט ה'תשמ\"ו) היא פוליטיקאית ישראלית, וחברת הכנסת מטעם מפלגת העבודה, יושבת-ראש הוועדה המיוחדת לענייני הצעירים, חברת ועדת הכספים וחברה בוועדת החינוך התרבות והספורט. בעבר הייתה חברת מועצת העיר חיפה וסגנית יו\"ר אגודת הסטודנטים באוניברסיטת חיפה.\nלזימי החלה בפעילות פוליטית דרך אגודת הסטודנטים והיא פעלה לקדם נושאים של זכויות עובדים, דיור ציבורי, הכרה בפרשת ילדי תימן ובאירועי ואדי סאליב, שוויון מגדרי וזכויות לקהילה הלהט\"בית.",
    "pageid": 1944889
  },
  {
    "title": "ענאן ח'לאילי",
    "extract": "ענאן ח'לאילי (בערבית: عنان خلايلة; נולד ב-3 בספטמבר 2004) הוא כדורגלן ערבי-ישראלי המשחק בעמדת המגן-כנף בקבוצת רויאל אוניון סן-ז'ילואז מליגת העל הבלגית ובנבחרת ישראל.",
    "pageid": 2218225
  },
  {
    "title": "עספור",
    "extract": "עספור (בתרגום מערבית: عصفور; עֻצְפוּר, ציפור) היא סדרת טלוויזיה ישראלית מסוגת קומדיית דרמת מתח של חברת התקשורת HOT שעלתה לשידור ב-7 במרץ 2010, בערוץ HOT3, והסתיימה לאחר 2 עונות ב-27 בדצמבר 2011. יוצריה וכותביה של הסדרה הם חנן סביון וגיא עמיר שגם משחקים כשחקנים ראשיים בסדרה (מגלמים את הדמויות ניוטון וקצר בהתאמה). הסדרה הופקה על ידי אודי סגל \"סומיוקו הפקות\" ומגוללת את סיפורם של ארבעה חברים המתגוררים בתוך חוות שלדי אוטובוסים נטושים, בשולי אזור התעשייה בירושלים ונאבקים על מנת להחזיר את שטח החווה לרשותם לאחר שאגרת חוב כבדה הוטלה על השטח.\nמשמעות המילה \"עַסְפוּר\" היא ציפור בערבית. בסדרה היא מסמלת ציפור מזל שהייתה מגיעה לחווה בעבר הרחוק, בזמן שהחווה הייתה שייכת עוד לסבו של מוטי (שלום מיכאלשווילי), שלימים ירש ממנו את החווה. הרצף שלאורכו מאורגנת העלילה הוא מאבק בין ה\"עשירים\" לבין ה\"עניים\".",
    "pageid": 757621
  },
  {
    "title": "פות",
    "extract": "פּוֹת (בלטינית: Vulva) היא מכלול של איברי מין חיצוניים הנמצאים במפשעה הנקבית.\nתפקידיה הביולוגיים העיקריים של הפות כוללים מתן שתן, לידה, יחסי מין והפרשת נוזלי הווסת. הפות מתפתחת בשלבים אחדים, בעיקר בתקופת ההיריון ובגיל ההתבגרות. על פתח הנרתיק, הדגדגן ופתח צינור השופכה מגינות שפתי הפות.\nבפות ובמיוחד בדגדגן מצויים תאי עצב בריכוז גבוה יחסית לאיברי גוף אחרים, ומכאן הרגישות הרבה לכאב או לעונג (שנועד מבחינה ביולוגית לשמש תמריץ לקיום פעילות מינית).",
    "pageid": 63162
  },
  {
    "title": "פטריק דרהי",
    "extract": "פטריק דרהי (בצרפתית: Patrick Drahi; נולד ב-20 באוגוסט 1963) הוא איש עסקים יהודי, בעל אזרחויות בארבע מדינות: צרפת, מרוקו, פורטוגל וישראל. את הונו עשה בעסקי התקשורת והטכנולוגיה, והוא ממוקם במקום ה-22 מבין עשירי צרפת. דרהי הוא בעל חברת התקשורת הבינלאומית \"אלטיס\", הערוץ הבינלאומי \"i24news\" ובעל מניות בחברות הישראליות \"HOT\" ו\"מירס\".",
    "pageid": 813329
  },
  {
    "title": "ציידות השדים של הקיי פופ",
    "extract": "ציידות השדים של הקיי פופ (באנגלית: KPop Demon Hunters) הוא סרט הנפשה אמריקאי מוזיקלי מסוגת פנטזיה-פעולה עם אלמנטים קומיים, בבימויים של מגי קאנג וכריס אפלהאנס, על פי תסריט שכתבו יחד עם האנה מקמקן ודניה חימנס, המבוסס על רעיון מקורי של קאנג. הסרט מופק על ידי \"סרטי סוני הנפשה\" עבור נטפליקס, ואויר על ידי Sony Pictures Imageworks. צוות המדבבים כולל את ארדן צ'ו, אן יו-סאופ, מיי הונג, ג'י-יאונג יו, קים יונג'ין, דניאל דיי קים, קן ג'ונג ולי ביונג-הון.\nהסרט עוקב אחר חברות להקת בנות קיי-פופ בדיונית בשם \"Huntr/x (בעברית: האנטריקס), שמנהלות חיים כפולים – ככוכבות פופ ביום וציידות שדים בלילה. הן נאלצות להתעמת מול להקת בנים יריבה בשם \"Saja Boys\" (בעברית: סאג'ה בויז), שחבריה הם למעשה שדים במסווה. עלילת הסרט שואבת השראה התרבות הקוריאנית, תוך שילוב אלמנטים של מיתולוגיה, שדים וקיי-פופ, והוא מתאפיין בסגנון חזותי שמושפע מתאורת מופעים, צילום מוזיקלי, וידאו קליפים, אנימה ודרמות קוריאניות. הפסקול המקורי כולל שירים בביצוע כוכבי הסרט ופסקול מקורי מאת מרסלו זרבוס.\nהסרט עלה לשירות \"נטפליקס\" ב-20 ביוני 2025, וגרסת \"שירה בציבור\" (Sing-Along) הוקרנה בהפצה קולנועית מוגבלת בת יומיים מ-23 עד 24 באוגוסט 2025. הסרט זכה לשבחי ביקורת על האנימציה, העיצוב, המשחק הקולי, התסריט והמוזיקה שלו, והוגדר כתופעה תרבותית. הוא הפך לסרט המקורי הנצפה ביותר בהיסטוריה של נטפליקס, עם מעל ל-325 מיליון צפיות, וגרסתו הקולנועית הייתה להפצה הרחבה ביותר לסרט מבית נטפליקס – ולראשונה אף הגיעה לראש טבלת שוברי הקופות בארצות הברית, תוך שהיא עקפה את \"רצח כתוב היטב: תעלומה יוונית\" (2022). גם הפסקול זכה להצלחה רבה, טיפס לראש המצעדים ברחבי העולם, ונכנס להיסטוריה כפסקול הקולנועי הראשון ש-4 שירים מתוכו נכנסו לעשירייה הפותחת של בילבורד הוט 100. סרט המשך נמצא בפיתוח וצפוי לצאת לנטפליקס בשנת 2029.\nבטקס פרסי גלובוס הזהב ה-83, הסרט זכה בשני פרסים, כולל סרט האנימציה הטוב ביותר והשיר המקורי הטוב ביותר (\"Golden\")",
    "pageid": 2449276
  },
  {
    "title": "צרפת",
    "extract": "צָרְפַת (בצרפתית: France, [fʁɑ̃s] - פרָאנְס) הנקראת רשמית: הרפובליקה הצרפתית (בצרפתית: République française, הגייה בצרפתית: [ʁepyblik fʁɑ̃sɛːz] ‏‏Ⓘ‏, רֶפִּיבְּלִיק פרָאנְסֶז) היא מדינה במערב אירופה המחזיקה גם מספר טריטוריות מחוץ לאירופה. צרפת המטרופוליטנית גובלת בבלגיה ובלוקסמבורג בצפון-מזרח, בגרמניה, בשווייץ ובאיטליה במזרח, במונקו בדרום-מזרח, ובאנדורה וספרד בדרום, ומשתרעת בין הים התיכון בדרום, מפרץ ביסקאיה במערב, התעלה האנגלית בצפון-מערב, ונהר הריין והאלפים במזרח ומחוברת בחיבור יבשתי מלאכותי לממלכה המאוחדת באמצעות מנהרת התעלה, העוברת מתחת לתעלה האנגלית.\nצרפת היא המדינה המתוירת ביותר בעולם; בשנת 2024 הגיעו אליה 100 מיליון תיירים זרים.\nצרפת היא רפובליקה דמוקרטית, ועקרונותיה המרכזיים מבוטאים בהצהרת זכויות האדם והאזרח. כחברת ארגון המדינות המתועשות (G7)‏ ו-G20, זוהי מדינה מפותחת אשר כלכלתה מהגדולות בעולם. היא אחת המדינות המייסדות של האיחוד האירופי ושל ברית נאט\"ו, והמדינה הגדולה ביותר באיחוד האירופי מבחינת שטח והשנייה בגודל האוכלוסייה והכלכלה. צרפת היא גם אחת החברות המייסדות של האו\"ם ומוענקת לה זכות וטו במסגרת חברותה הקבועה במועצת הביטחון של הארגון; צרפת היא מדינה בעלת נשק גרעיני באופן רשמי.",
    "pageid": 389
  },
  {
    "title": "רותם סלע",
    "extract": "רותם סלע-רוטר (נולדה ב-16 באוגוסט 1983) היא מנחת טלוויזיה, שחקנית, דוגמנית ופרזנטורית ישראלית. מנחה לצד אסי עזר את תוכנית המציאות \"הכוכב הבא לאירווזיון\". עורכת דין בהכשרתה.",
    "pageid": 1020348
  },
  {
    "title": "רן דנקר",
    "extract": "רן חליל יוסף דנקר (נולד ב-7 בינואר 1984) הוא שחקן, זמר, מלחין, מפיק מוזיקלי ויוצר ישראלי. התפרסם לאחר השתתפותו בסדרות הטלוויזיה \"השיר שלנו\" ו״דני הוליווד״.",
    "pageid": 96468
  },
  {
    "title": "רפאל איתן",
    "extract": "רפאל \"רפוּל\" איתן (11 בינואר 1929, כ\"ט בטבת ה'תרפ\"ט – 23 בנובמבר 2004, י' בכסלו ה'תשס\"ה) היה הרמטכ\"ל ה-11 של צה\"ל, חבר הכנסת ושר בממשלות ישראל. כהונתו של איתן כרמטכ\"ל הייתה הארוכה ביותר, 60 חודשים (5 שנים).",
    "pageid": 2767
  },
  {
    "title": "שמעון פרס",
    "extract": "שמעון פֶּרֶס (‏‏Ⓘ‏; 2 באוגוסט 1923, כ' באב ה'תרפ\"ג – 28 בספטמבר 2016, כ\"ה באלול ה'תשע\"ו) היה פוליטיקאי ישראלי, שכיהן כנשיאהּ התשיעי של מדינת ישראל וכראש ממשלתה השמיני.\nפרס החל את מעורבותו בציבוריות הישראלית כבר בגיל צעיר. בשנת 1952, בגיל 29, מונה למנכ\"ל משרד הביטחון. הוא נמנה עם מקימי הקריה למחקר גרעיני בדימונה והתעשייה האווירית הישראלית.\nבשנת 1959 נבחר לראשונה לכנסת מטעם מפא\"י, ומאז כיהן בה כחבר במשך 48 שנים רצופות (למעט תקופה קצרה של חודשים מספר, ובסך הכול – 17,272 ימים) – יותר מכל אדם אחר. זמן קצר לאחר בחירתו לכנסת מונה לסגן שר הביטחון. בשנת 1965 פרש פטרונו הפוליטי, דוד בן-גוריון, ממפלגתו הוותיקה מפא\"י, והקים את רשימת פועלי ישראל. פרס הצטרף לבן-גוריון ומונה כמזכ\"ל המפלגה החדשה. רפ\"י לא עמדה בציפיותיה להפוך למפלגת שלטון ונותרה באופוזיציה עד ל-1967, עת צורפה לממשלה על רקע תקופת ההמתנה. בדצמבר אותה שנה הוביל פרס את ההחלטה למזג את רפ\"י עם מפא\"י ליצירת מפלגת העבודה הישראלית.\nב-1969 מונה לראשונה לשר בממשלת גולדה מאיר, ושימש במספר תיקים חברתיים-כלכליים. לאחר שמאיר התפטרה מראשות מפלגת העבודה, התמודד פרס מול יצחק רבין על ראשות המפלגה, אך הפסיד. רבין הרכיב את הממשלה ומינה את פרס לשר הביטחון.\nבשנת 1977 התפטר יצחק רבין מראשות מפלגת העבודה; פרס התמודד על התפקיד וניצח. מאז כיהן כיו\"ר המפלגה במשך כ-15 שנים רצופות. בבחירות לכנסת התשיעית נחלה מפלגת העבודה מפלה דרמטית, ולשלטון עלתה לראשונה מפלגת הליכוד. פרס היה לראש האופוזיציה ושימש בתפקיד עד לכינונה של ממשלת האחדות הלאומית בשנת 1984.\nבבחירות לכנסת האחת עשרה לא הושגה תוצאה שאיפשרה לאחת מן המפלגות הגדולות (קרי, הליכוד או המערך) לכונן ממשלה אידאולוגית. בתיווכו של נשיא המדינה הוחלט על כינונה של ממשלת אחדות, בה יכהן פרס כראש הממשלה תחילה, ולאחר שנתיים יתפטר ואחריו יכהן יצחק שמיר. כך אכן היה, ולאחר שסיים את כהונתו כראש הממשלה ב-1986, מונה פרס לשר החוץ. ב-1988 התקיימו בחירות, שלאחריהן הוחלט לכונן שוב ממשלת אחדות, אך הפעם בלי לקיים רוטציה על ראשות הממשלה. בממשלה זו כיהן פרס כשר האוצר, עד שהגה תוכנית להפלת הממשלה ולהקמת ממשלה בראשות המערך בלבד, מה שכונה \"התרגיל המסריח\". ביום הצבעת האי-אמון פיטר שמיר את פרס. והממשלה אמנם נפלה, אך פרס כשל בהקמת ממשלה. שמיר הצליח לכונן ממשלה בראשות הליכוד, ופרס היה שוב לראש האופוזיציה.\nב-1992 התקיימו בחירות על ראשות מפלגת העבודה לקראת הבחירות לכנסת השלוש עשרה. בבחירות אלו ניצח רבין את פרס, ולאחר ניצחון מפלגת העבודה בבחירות היה רבין לראש הממשלה ופרס מונה לשר החוץ. בכהונתו זו היה פרס ממובילי תהליך אוסלו, ועל כך זכה בפרס נובל לשלום לשנת 1994. ב-4 בנובמבר 1995 נרצח יצחק רבין, ופרס מונה לראש הממשלה בפועל. פרס הקים ממשלה והחליט על הליכה לבחירות. בבחירות לכנסת הארבע עשרה נבחר ראש הממשלה בבחירות ישירות, ובהן ניצח בנימין נתניהו את פרס.\nב-1999 ניצח אהוד ברק את נתניהו בבחירות, והקים ממשלה. פרס היה לשר לשיתוף פעולה אזורי, והתמודד בשנת 2000 בבחירות לנשיאות המדינה, אך הפסיד בהן למשה קצב. פרס נבחר בשלישית לראשות מפלגת העבודה ב-2003, ובשנת 2005 הצטרף למפלגת קדימה. בשנת 2007 התמודד שוב בבחירות לנשיאות המדינה, והפעם ניצח. הוא כיהן כנשיא מדינת ישראל עד שנת 2014. נפטר בשנת 2016 ונקבר בחלקת גדולי האומה.",
    "pageid": 519
  },
  {
    "title": "תאילנד",
    "extract": "ממלכת תאילנד (בתאית: ราชอาณาจักรไทย, בליטון : Ratcha-anachak Thai, [raː.t͡ɕa.ʔaː.naː.t͡ɕàk tʰaj]) ובקיצור תאילנד (בתאית: ประเทศไทย, בליטון: Prathet Thai, [pratʰêːt tʰaj], תעתיק: פּרַאתֶט תַאִי, תרגום: מדינת החופשיים, ‏‏Ⓘ‏), הידועה גם בשם סיאם (בתאית: สยาม,‏ sayam/Siem/Syâm/Syâma) שהיה שמה הרשמי עד 1939 וגם בין השנים 1945-1949, היא מדינה בדרום-מזרח אסיה הגובלת במיאנמר (בורמה) מצפון-מערב, בלאוס מצפון-מזרח, בקמבודיה מדרום-מזרח ובמלזיה מדרום.\nתושבי תאילנד נקראים \"תאים\" (בשפה יום-יומית מקובל גם \"תאילנדים\").",
    "pageid": 3203
  },
  {
    "title": "תום אבני",
    "extract": "תום אבני (נולד ב-20 באפריל 1986 באילת) הוא שחקן, מנחה טלוויזיה, במאי ומדבב ישראלי.",
    "pageid": 63371
  },
  {
    "title": "קטגוריה:זמרים ישראלים",
    "extract": "",
    "pageid": 243973
  },
  {
    "title": "אהבת השם גורדון",
    "extract": "אהבת השם גורדון (נולד ב-2 במאי 2006) הוא לוחם אגרוף תאילנדי וקיקבוקסינג ישראלי, המתחרה בקטגוריית המשקל עד 60 ק\"ג.\nגורדון זכה במספר תארים לאומיים ובין-לאומיים, בהם אליפות העולם לנוער בקיקבוקסינג (2022) ומדליית ארד באליפות העולם עד גיל 23 (2023). הוא החל את דרכו הספורטיבית בגיל צעיר והתבלט כמתמודד מוביל בזירות האירופיות והעולמיות.",
    "pageid": 2432564
  },
  {
    "title": "אודיה",
    "extract": "אוֹדֶיָּה אזולאי (או בשם הבמה שלה אודיה; נולדה ב-19 באפריל 2001, כ\"ו בניסן ה'תשס\"א) היא זמרת-יוצרת ומלחינה ישראלית.",
    "pageid": 1957120
  },
  {
    "title": "איי הבתולה של ארצות הברית",
    "extract": "איי הבתולה של ארצות הברית (באנגלית: United States Virgin Islands) הם קבוצת איים בים הקריבי. האיים הם שטח חסות של ארצות הברית. גאוגרפית, הם מרכיבים, יחד עם איי הבתולה הבריטיים, את ארכיפלג איי הבתולה, והם חלק משרשרת איי ליווארד שבאיים האנטילים.\nאיי הבתולה של ארצות הברית מורכבים מהאיים הראשיים והגדולים - סנט קרואה, סנט ג'ון וסנט תומאס - וכן מאיים קטנים יותר. האי ווטר איילנד הוא האי הרביעי בגודלו, והוא עבר לשליטת הטריטוריה בסוף שנת 1996. השטח הכולל של הטריטוריה הוא 346.36 קמ\"ר. על פי מפקד האוכלוסין של שנת 2000, אוכלוסיית האיים מנתה 108,612 נפשות.\nהמקומיים משתמשים לעיתים בכינויים עבור שלושת האיים הגדולים: \"רוק סיטי\" (\"Rock City\") לסנט תומאס, \"לאב סיטי\" (\"Love City\") לסנט ג'ון ו\"טווין סיטי\" (\"Twin City\") לסנט קרואה.",
    "pageid": 13886
  },
  {
    "title": "אלון חמאווי",
    "extract": "אלון חמאווי (נולד ב-10 במאי 1980) הוא שחקן ורקדן ישראלי.",
    "pageid": 1718655
  },
  {
    "title": "אלונה סער",
    "extract": "אלונה סער (נולדה ב-24 באוגוסט 1997) היא שחקנית ישראלית.\nזוכת שני פרסי האקדמיה הישראלית לטלוויזיה (2021 ו-2022) על תפקידה בסדרה הקומית \"המפקדת\" בכאן 11.",
    "pageid": 1751238
  },
  {
    "title": "אלי גינסברג",
    "extract": "אלי גינסברג (28 בספטמבר 1981 – 8 באוקטובר 2023) היה קצין בצה\"ל בדרגת סגן אלוף. שירת כמפקד יחידת הלוט\"ר בין השנים 2020 ל-2023. נהרג בקרב לבלימת הטבח בבארי במהלך טבח שבעה באוקטובר.",
    "pageid": 2269473
  },
  {
    "title": "אלי כהן (מרגל)",
    "extract": "אליהו (אלי) כהן (6 בדצמבר 1924, ט' בכסלו ה'תרפ\"ה – 18 במאי 1965, ט\"ז באייר ה'תשכ\"ה) היה מרגל ישראלי מטעם \"המוסד\" אשר פעל בסוריה. נודע כאחד מגדולי המרגלים של ישראל, ולימים כונה \"האיש שלנו בדמשק\". אלי כהן התיידד עם הצמרת הפוליטית והצבאית של סוריה, השיג חדירה נדירה לצמרת השלטון הסורי, ונעשה יועץ למקבלי החלטות בכירים. הוא סייע רבות לצה\"ל להתמודד עם ההתקפות הסוריות בשנים 1962–1964, סיפק לישראל מידע מודיעיני מדויק על מוצבי הצבא הסורי ברמת הגולן, כולל פרטים שסייעו לצה\"ל בלחימה במלחמת ששת הימים.\nאחת מהצלחותיו הבולטות הייתה חשיפת מיקום המוצבים באמצעות עצים שנשתלו על פי עצתו, מידע שהפך ליתרון טקטי מכריע.[דרוש מקור] כהן העביר גם אזהרות מוקדמות על תוכניות סוריות כמו הטיית מי הירדן וחבלה במוביל הארצי אשר היו עלולות לפגוע בישראל, וכן חשף קשרים אזוריים ותכנוני מלחמה של סוריה עם מדינות ערביות נוספות. פעילותו תרמה תרומה מכרעת לביטחון ישראל והפכה אותו לאחד מהמרגלים הבולטים והמשפיעים בתולדות המדינה.\nבינואר 1965 נחשף ונתפס. לאחר תפיסתו נערך לכהן משפט פומבי קצר ובסיומו נגזר עליו גזר דין מוות. הסורים סירבו לבקשות ישראל והקהילה הבינלאומית, כולל האפיפיור, ממשלת צרפת וגופים הומניטריים, להמתיק את עונשו. הם לא רצו להיתפס כחלשים או כמושפעים מלחצים חיצוניים, במיוחד בעידן שבו המשטר נאבק על יציבותו מול פלגים פנימיים וקיצוניים בצבא. ב-18 במאי 1965 הוצא להורג בתלייה בדמשק שבסוריה. כהן הצליח לחדור לעומק הצמרת הסורית ולהשפיל את מערכת הביטחון הסורית בפומבי. הסורים ראו בכך פגיעה קשה בכבודם וביוקרתם הבינלאומית. השלטון, במיוחד בתקופה שבה היה נתון לחוסר יציבות פנימי, ביקש להחזיר לעצמו את השליטה והכבוד באמצעות עונש חמור. הוצאתו להורג של כהן נועדה להרתיע את ישראל ומדינות אחרות מלנסות לרגל בתוך סוריה. זו הייתה הפגנת כוח של המשטר הסורי, שנועדה להבהיר כי כל ניסיון חדירה לשטחם ייענה בעונש הקשה ביותר.\nלמרות מאמצים דיפלומטיים לאורך השנים, סירבה סוריה שוב ושוב להחזיר את גופתו של כהן לישראל. היא רואה בגופתו קלף מיקוח מול ישראל. החזרת הגופה נתפסת בעיניהם כהודאה בכישלון וכפגיעה בכבוד הלאומי.",
    "pageid": 14152
  },
  {
    "title": "אלישע בנאי",
    "extract": "אלישע בנאי (נולד ב-18 בנובמבר 1988) הוא זמר, מוזיקאי, פזמונאי, מלחין, מעבד מוזיקלי ושחקן ישראלי.\n\n",
    "pageid": 923365
  },
  {
    "title": "אסתי שושן",
    "extract": "אסתי (אסתר) ביטון שושן (נולדה בכ\"ט באלול תשל\"ז, 11 בספטמבר 1977) היא פובליציסטית, פרסומאית, במאית, משוררת ופעילה חרדית פמיניסטית. מייסדת תנועת \"נבחרות-נשים חרדיות לייצוג שוויון וקול\" וקמפיין המאבק \"לא נבחרות, לא בוחרות\" למען ייצוג לנשים חרדיות בכנסת ובמוקדי קבלת החלטות.\n\n",
    "pageid": 1352248
  },
  {
    "title": "אפרים ברכה",
    "extract": "אפרים ברכה (27 בספטמבר 1960 - 5 ביולי 2015) היה קצין משטרה ישראלי, בדרגת תת ניצב, ראש היחידה הארצית לחקירות הונאה (יאח\"ה).",
    "pageid": 1162492
  },
  {
    "title": "בוב דילן",
    "extract": "רוברט \"בוב\" דילן (באנגלית: Robert \"Bob\" Dylan; נולד ב-24 במאי 1941) הוא זמר-יוצר ואמן יהודי-אמריקאי הנחשב לאחד מגדולי הכותבים במוזיקה הפופולרית האמריקאית. דילן היה האמן הראשון מעולם המוזיקה שזכה בפרס נובל, כאשר זכה בפרס נובל לספרות לשנת 2016.\nדילן פרץ בשנות ה-60 של המאה ה-20. התנועה לזכויות האזרח אימצה את שירו \"Blowin' in the Wind\" כהמנון חצי רשמי, ומיליוני צעירים הזדהו עם שירו \"The Times They Are A-Changin'\", בתקופה שאירעו שינויים חברתיים מהותיים בארצות הברית. עם זאת, גם כיום ניכרת השפעתו הרבה של דילן על עולם המוזיקה הפופולרית ועל מוזיקאים רבים.\nדילן נחשב כמי שמתח את גבולות המוזיקה הפופולרית מעבר לנושאים המוכרים של \"הוא והיא\" אל תחומי הפוליטיקה, הפילוסופיה ועוד. הליריקה בשיריו מאופיינת בכפלי משמעויות ובמשחקי מילים רבים. דילן חידש בשיריו את המסגרות המוכרות של המוזיקה האמריקאית ושאב ממקורות הפולק, הקאנטרי, הבלוז, הרוק ואף הג'אז, הסווינג ומוזיקת ברודוויי.\nמגזין \"רולינג סטון\" דירג את דילן במקום השני ברשימת 100 האמנים הגדולים בכל הזמנים.\nדילן הוא גם צייר, וציוריו הוצגו בתערוכות רבות.",
    "pageid": 37608
  },
  {
    "title": "ביל גייטס",
    "extract": "ויליאם הנרי \"ביל\" גייטס השלישי (באנגלית: Willliam Henry \"Bill\" Gates III; נולד ב-28 באוקטובר 1955) הוא יזם, איל הון, משקיע, סופר ונדבן אמריקאי. בשנת 1975, גייטס ופול אלן ייסדו את מיקרוסופט, שהפכה לחברת התוכנה הגדולה בעולם. במהלך הקריירה שלו במיקרוסופט, גייטס מילא את תפקידי היו\"ר, המנכ\"ל ואדריכל התוכנה הראשי (Chief Software Architect), והיה בעל המניות הגדול ביותר עד מאי 2014.\nמאז 1987, גייטס נכלל ברשימת האנשים העשירים בעולם של פורבס, והיה העשיר ביותר במשך שנים רבות לסירוגין. לאחר שהתגרש וחלק את הונו עם אשתו לשעבר מלינדה, הונו פחת משמעותית. בספטמבר 2025 הוערך הונו בכ-106.6 מיליארד דולר, מקום 17 בעולם.",
    "pageid": 1712
  },
  {
    "title": "בילי אייליש",
    "extract": "בילי אָייליש (באנגלית: Billie Eilish Pirate Baird O'Connell; נולדה ב-18 בדצמבר 2001) היא זמרת-יוצרת, מלחינה ופזמונאית אמריקאית. היא זכתה לתשומת לב ראשונה כאשר הוציאה בשנת 2015 את סינגל הבכורה שלה, \"Ocean Eyes\", ב-SoundCloud. לאחר צאתו, פנו לאייליש חברות התקליטים אינטרסקופ ודארק-רום. ב-11 באוגוסט 2017 יצא המיני-אלבום הראשון שלה, Don't Smile at Me, שזכה להצלחה רבה. בעקבות הצלחת המיני-אלבום, אפל מיוזיק הכתירו את אייליש כאמנית החדשה הבאה שלהם.\nב-29 במרץ 2019 יצא אלבום הבכורה של אייליש, When We All Fall Asleep, Where Do We Go? שהופיע לראשונה במקום הראשון במצעד הבילבורד 200, והפך לאחד האלבומים הנמכרים ביותר בשנת 2019. האלבום הגיע למקום הראשון ברוב המצעדים בעולם, ביניהם ארצות הברית, ובריטניה. הסינגל החמישי מהאלבום \"Bad Guy\", הגיע למקום הראשון במצעד הבילבורד הוט 100. בשנת 2020 ביצעה את שיר הנושא \"No Time to Die\" עבור אחד מסרטי ג'יימס בונד באותו השם. השיר הגיע למקום הראשון במצעד הסינגלים הבריטי. מאוחר יותר, הסינגלים שלה \"Everything I Wanted\" ו-\"Therefore I Am\" הגיעו לעשיריות הפותחות בארצות הברית ובריטניה. אלבום אולפן השני שלה, Happier Than Ever יצא לאור ב-30 ביולי 2021 והגיע למספר 1 ב-25 מדינות.\nבין הפרסים שזכתה בהם ניתן למנות: תשעה פרסי גראמי, שני פרסי המוזיקה האמריקאית, שני שיאי גינס, שלושה פרסי הווידאו קליפים של MTV ופרס המוזיקה בריטית. כמו כן, היא האדם הצעיר ביותר והשני בהיסטוריה שזכה בארבע הקטגוריות העיקריות בטקס פרסי גראמי – \"תגלית השנה\", \"הקלטת השנה\", \"שיר השנה\" ו\"אלבום השנה\" – באותו הטקס. בשנת 2019, הציב אותה המגזין טיים ברשימה הבאה של טיים 100. בנוסף לכך, הוכתרה אייליש על ידי איגוד תעשיית ההקלטות האמריקאי כאמן ה-26 במרבית תוארי המכירות בארצות הברית. בשנת 2022 זכתה בפרס האוסקר לשיר המקורי הטוב ביותר \"No Time to Die\". ובשנת 2024 בפרס האוסקר לשיר המקורי הטוב ביותר \"What Was I Made For?\".",
    "pageid": 1674920
  },
  {
    "title": "בית שערים (מושב)",
    "extract": "בֵּית שְׁעָרִים הוא מושב במועצה האזורית עמק יזרעאל, ליד רמת ישי ומדרום מזרח לחיפה.",
    "pageid": 164075
  },
  {
    "title": "בשאר אל-מסרי",
    "extract": "בשאר אל-מסרי (בערבית: بشار مصري; נולד ב-1961 בשכם) הוא איש עסקים אמריקאי-פלסטיני.",
    "pageid": 882675
  },
  {
    "title": "דוד",
    "extract": "דָּוִד או דָּוִיד (מכונה גם דוד המלך) הוא דמות מקראית, מדינאי ומצביא, המתואר במקרא כמלכהּ השני של ממלכת ישראל המאוחדת (אחרי שאול המלך) ואבי שושלת בית דוד ששלטה בממלכת יהודה במשך למעלה מ-400 שנה לאחר מותו עד חורבן בית המקדש הראשון. לאחר מכן, עם גלות יהויכין שושלת בית דוד המשיכה דרך מוסד ראש הגולה בבבל, עד בערך המאה ה-13 או ה-14. התיאורים התנ\"כיים השונים, מייחסים לדוד כיבוש חבלי ארץ נרחבים בצפון ארץ ישראל ובמערבה.\nהתיאור התנ\"כי של חיי דוד משקף מסורות רבות, אך מכיוון שהטקסטים המקראיים הנמצאים בידינו היום נערכו מאות שנים אחרי תקופת חייו הנהוגה במחקר, לאורך השנים חוקרי מקרא, ארכאולוגים והיסטוריונים, היו חלוקים בדעתם ביחס לדוד ולתיאור מלכותו אל מול המציאות ההיסטורית שהייתה בתקופתו.\nדוד הוא חלק מרשימה בת 53 דמויות מקראיות, שקיומן ההיסטורי אושש במחקר על פי עדויות ארכאולוגיות, ותקופתו מתוארכת לסביבות המאה ה־10 לפני הספירה.\nביחס לקיומה של מלכות דוד, אסכולות מסוימות מקבלות את הסיפור התנ\"כי כנכון בעיקרו, גם אם מוגזם לעיתים, ואחרות רואות בסיפורי דוד מסורות שהגיעו מסיפורים אחרים ושויכו בהמשך לדוד.\nדמותו ופועלו של דוד תפסו מקום חשוב במסורת היהודית ובפולקלור, והוא נחשב לדמות מופת ולאחד מגדולי האומה. דוד המלך מכונה במקרא ”נְעִים זְמִרוֹת יִשְׂרָאֵל” (שמואל ב', כ\"ג, א'), המסורת היהודית רואה בו את המחבר של רוב ספר תהילים. על פי המסורת, המשיח יהיה אדם מזרע דוד. מסורת זו אומצה גם בברית החדשה, בה נאמר כי ישו היה נצר לבית דוד. בקבלה נמנה דוד כאחד מ\"ארבעת רגלי המרכבה לשכינה\", שעליהם מתבססת השראת השכינה בעולם לאורך ההיסטוריה (השלושה הנוספים הם אבות האומה אברהם יצחק ויעקב).",
    "pageid": 10997
  },
  {
    "title": "הבחירות לכנסת העשרים וחמש",
    "extract": "הבחירות לכנסת העשרים וחמש התקיימו ב-1 בנובמבר 2022, ז' בחשוון ה'תשפ\"ג, ותוצאותיהן קבעו את הרכב הכנסת העשרים וחמש.\nהבחירות נערכו לאחר פירוק ממשלת לפיד-בנט ופיזור הכנסת הקודמת ב-20 ביוני 2022. הבחירות התקיימו בתקופת המשבר הפוליטי בישראל, שנמשך כשלוש שנים וחצי, מאז אי-ההצלחה להקים ממשלה לאחר הבחירות לכנסת העשרים ואחת (אפריל 2019). במהלך המשבר התקיימו חמש מערכות בחירות. בבחירות נובמבר 2022 התמודדו 40 רשימות מטעם 49 מפלגות (מהן 13 מפלגות שכיהנו בכנסת היוצאת, ו-2 מפלגות של ח\"כים בודדים שפרשו ממפלגותיהם).",
    "pageid": 1966556
  },
  {
    "title": "החממה",
    "extract": "החממה היא סדרת נעורים ישראלית שנוצרה על ידי גיורא חמיצר. הסדרה כוללת רומנטיקה, דרמה ומתח.\nהסדרה מתארת את עלילותיהם של בני נוער הלומדים בבית הספר למנהיגים \"החממה\", בית ספר הממוקם על שפת הכנרת. הסדרה שודרה בשנים 2012-2016 בערוץ ניקלודיאון למנויי Yes ונמשכה שלוש עונות (175 פרקים). החממה היא הסדרה הישראלית שהופקה בהכי הרבה תקציב בישראל. בינואר 2014 עלתה הסדרה לשידור בערוץ ניקלודיאון בבריטניה, בדיבוב לשפות שונות. ב-28 בינואר 2016 הודיעה הפקת הסדרה על מכירת הזכויות לנטפליקס, ובגרסתה האמריקאית היא נקראת \"אקדמיית החממה\".\nבעקבות הסדרה יצאו שלושה ספרים: \"החממה – בעקבות גן העדן האבוד\", \"החממה – הרפתקה במאיץ\" ו\"החממה – מלכודת בלב ים\" שנכתבו על ידי דניאלה זליגובסקי וגיורא חמיצר. הסדרה זכתה בפרס האקדמיה הישראלית לטלוויזיה בקטגוריית \"סדרת הילדים והנוער הטובה ביותר\" בשנים 2013–2015, וזכתה להצלחה רבה בקרב הנוער בישראל. ב-1 ביולי 2015 הודיע יוצר הסדרה גיורא חמיצר כי הסדרה תסתיים לאחר חלקה השני של העונה השלישית, ובכך הסדרה הגיעה לסיומה ב-28 בפברואר 2016, לאחר 175 פרקים. הסיבה לסיום הסדרה לטענת חמיצר היא לסיים בשיא. בין העונות רצה חמיצר ליצור נשיקה גאה בסדרה, אך כאשר פנה לשיר מורנו (סופי) שתעשה זאת – הסבירה לו מורנו כי דבר זה עלול לבלבל את הצופים, גיורא הסכים עימה ורעיון זה בוטל.\nב-8 במרץ 2017 עלה ספיישל איחוד לרגל 5 שנים לסדרה המצליחה ושנה לסיום. ב-22 במרץ 2020 עלה הפרק הראשון של \"החממה נגד הקורונה\", ספר שכתב חמיצר בהשראת הסדרה. בכל פרק מקריא שחקן אחר בסדרה את הטקסט. ב-2023 כל פרקי העונה הראשונה יצאו ליוטיוב.\nבפסטיגל 2025, ביצע לי בירן את שיר הנושא של החממה - יותר מעשור לאחר תחילת שידורי הסדרה.",
    "pageid": 1063798
  },
  {
    "title": "השיר שלנו",
    "extract": "השיר שלנו היא סדרה מסוג דרמת מתח מוזיקלית יומית ישראלית ששודרה בערוץ \"yes ישראלי\" של yes בין השנים 2004 ועד 2007.",
    "pageid": 28265
  },
  {
    "title": "חטיבת הנח\"ל",
    "extract": "חטיבת הנח\"ל (חטיבה 933) היא חטיבת חיל רגלים (חי\"ר) סדירה בצבא ההגנה לישראל, הכפופה לעוצבת הפלדה (אוגדה 162). החטיבה השתתפה בכל מערכות ישראל החל ממלחמת שלום הגליל, למעט מבצע עופרת יצוקה בה תפסה קו בגבולות סוריה ולבנון.\nהחטיבה הוקמה ב־1982 על בסיס חיילי פיקוד הנח\"ל (נוער חלוצי לוחם), מסגרת צבאית ששמרה על גרעיני התנועות המיישבות השונות. ה־1990 החלה החטיבה לגייס חיילים מחוץ למסגרת הנח\"ל, וכיום אחוז החיילים הקשורים לנח\"ל זניח.\nחיילי חטיבת הנח\"ל חובשים כומתה בצבע ירוק בהיר עם סמל חיל הרגלים ונועלים נעליים אדומות. תג היחידה של חטיבת הנח\"ל מבוסס בחלקו הימני על תג היחידה של הנח\"ל ומורכב מחרב, מגל וחיטה. החרב מסמלת את ההגנה והמגל והחיטה מסמלים את עבודת האדמה והחלוציות. בחלקו השמאלי ישנם ארבעת החצים מסמלים את גדודי החטיבה: שחם (931), גרניט (932), בזלת (50) והסיירת (934).\nמפקד החטיבה הוא אלוף-משנה אריק מויאל.\nבסיס האימון החטיבתי של חטיבת הנח\"ל (בא\"ח נח\"ל) שוכן בתל ערד החל ממרץ 1993.",
    "pageid": 6950
  },
  {
    "title": "חיפזון וזהירון",
    "extract": "חיפזון וזהירון היא סדרת טלוויזיה ישראלית לילדים, המבוססת על ספריה של מאיה גוזלי. הסדרה הופצה ב-HOT VOD Young החל משנת 2011, כאשר העונה השביעית והאחרונה עלתה ב-6 ביוני 2018.\nהסדרה הופצה גם בyes יחד עם הסדרה \"הבאגיס\".\nדמויותיהם של חיפזון וזהירון הפכו לכוכבי ילדים. הרבה לפני הסדרה, דמויותיהם של חיפזון וזהירון הופיעו לראשונה כדמויות מצוירות בקלטת הילדים \"חמישה סיפורים\" בכיכובה של מאיה גוזלי שכתבה גם את הספר, וחלק משירי הסדרה הופיעו לראשונה בקלטת המשך ל\"חמישה סיפורים\" הנקראת \"מר רמזור וחברים\", והצמד זכה להצגה שעלתה משנת 2007 עד היום, שבוימה בידי עופר שפריר. ההצגה זכתה לתשואות רבות, ובשל כך, הסדרה פותחה.",
    "pageid": 1351847
  },
  {
    "title": "חנן בן ארי",
    "extract": "חָנָן בֶּן אֲרִי (נולד ב-8 באפריל 1988, כ\"א בניסן ה'תשמ\"ח) הוא זמר-יוצר ומלחין ישראלי.",
    "pageid": 1356812
  },
  {
    "title": "יאיר לפיד",
    "extract": "יאיר לפיד (נולד ב־5 בנובמבר 1963, י\"ח בחשוון ה'תשכ\"ד) הוא פוליטיקאי ישראלי, ראש האופוזיציה, מייסד ויושב ראש מפלגת \"יש עתיד\" וחבר הכנסת מטעמה. כיהן כראש ממשלת ישראל ה־14, וכן כשר החוץ, ראש הממשלה החליפי ושר האוצר.\nלפני כניסתו לפוליטיקה, היה סופר, עיתונאי, עורך, תסריטאי, מחזאי, פזמונאי, שחקן קולנוע ומנחה טלוויזיה. פריצתו לפוליטיקה הישראלית הייתה לקראת הבחירות לכנסת התשע עשרה בשנת 2013, כשהקים את מפלגת \"יש עתיד\" שהשיגה 19 מנדטים כמפלגה השנייה בגודלה בכנסת. מאז הוא מכהן כחבר הכנסת מטעמה. עם הקמת הממשלה ה־33 בראשות בנימין נתניהו, מונה לפיד לשר האוצר בממשלתו, והיה לנדבך מרכזי בממשלה בטרם פוטר מתפקידו לצד שרת המשפטים ציפי לבני. בכנסת ה־20 פחת כוחה של יש עתיד ל־11 מנדטים, ולפיד היה חבר הכנסת באופוזיציה החבר בוועדת החוץ והביטחון ובוועדת המשנה למודיעין ולשירותים החשאיים.\nבמהלך הבחירות לכנסת העשרים ואחת התאחדה מפלגתו עם \"חוסן לישראל\" בראשות בני גנץ ועם \"תל\"ם\" בראשות משה יעלון, והאיחוד בין שלוש המפלגות יצר את רשימת \"כחול לבן\", שהתפצלה לאחר הבחירות לכנסת העשרים ושלוש. במאי 2020 הפך לפיד לראש האופוזיציה מיד עם השבעת ממשלת ישראל השלושים וחמש. כשנה לאחר מכן הוביל לפיד את הקמת הממשלה ה-36, שבתחילת כהונתה היה לפיד ראש ממשלת ישראל החלופי במקביל להיותו שר החוץ. מ־1 ביולי 2022, לאחר פיזור הכנסת העשרים וארבע, שימש לפיד כראש ממשלת ישראל עד ל-29 בדצמבר 2022, אז הוחלף על ידי בנימין נתניהו.",
    "pageid": 128726
  },
  {
    "title": "יהל\"ם",
    "extract": "יחידה הנדסית למשימות מיוחדות, בראשי תיבות: יהל\"ם (נהגה: יהלום), היא יחידת העילית של חיל ההנדסה הקרבית והפעלתה היא מטכ\"לית. היחידה היא הסמכות ההנדסית הגבוהה ביותר בצה\"ל, ובעלת יכולות מיוחדות הכוללות, בין השאר, פריצה הנדסית, חבלה התקפית, חבלה וסילוק פצצות, הפעלת רובוטים צבאיים, הגנה מפני איומי אב\"כ, קומנדו הנדסי ולוחמת מנהרות.\nהיחידה פועלת הן בצורה עצמאית והן לצד יחידות מיוחדות אחרות. רוב פעולותיה שקטות ומסווגות. בשנים שאחרי יציאת צה\"ל מרצועת הביטחון בדרום לבנון, ועם התרחבות אירועי האינתיפאדה השנייה, גברה בצה\"ל ההכרה בחשיבותה וביכולותיה של היחידה לתת מענה מקצועי ומהיר להריסת בתים ולפירוק מטענים ומלכודים. נפח הפעילות שלה גדל באופן ניכר, והפך לאחד מהגדולים בצה\"ל. ככל שהתרחבה פעילות המחבלים במנהרות ובסליקים, כך נוצר צורך לתת מענה למתווה זה, על ידי לוחמים שמתמחים במנהור, ובאמצעות רובוטים וכלים בלתי מאוישים, שמופעלים ביחידת יהל\"ם. כתוצאה מכך הוחלט על הגדלה משמעותית של היחידה והפיכתה לאגד הנדסי.\n\nתפקידיה של היחידה מגוונים וכוללים ביצוע משימות הנדסה מיוחדות, הריסות מדויקות, פיצוץ מבנים, חבלה בתשתיות האויב, טיפול בחומרי נפץ, הכנת מטענים ופצצות, נטרול מטעני חבלה של האויב, סילוק פצצות, פינוי שדות מוקשים, הנדסה ופריצה בים וביבשה, לוחמת מנהרות, איתור והשמדה של סליקים, מנהרות הברחה ומנהרות טרור. היחידה מפתחת אמצעים ושיטות בתחום ההנדסה ומכשירה לוחמים ביחידה, בחיל ההנדסה הקרבית ובצה\"ל בתחומים הרלוונטיים.",
    "pageid": 327560
  },
  {
    "title": "ימ\"מ",
    "extract": "ימ\"מ – היחידה הלאומית המיוחדת ללוחמה בטרור – היא היחידה הלאומית של ישראל ללוחמה בטרור. זוהי יחידת העילית של משטרת ישראל ומשמר הגבול ללוחמה בטרור ויחידת ההשתלטות (פריצה וחילוץ בני ערובה) הלאומית הבכירה בישראל, ובנוסף משמשת למשימות משטרה מיוחדות. השם \"ימ\"מ\" הוא ראשי תיבות של \"יחידה מרכזית מיוחדת\" או \"יחידה משטרתית מיוחדת\". הימ\"מ נקראת גם \"היחידה המיוחדת ללוחמה בטרור\" או \"היחידה הלאומית ללוחמה בטרור\". לשם ייצוג היחידה בחו\"ל משתמשת משטרת ישראל בשם Israel's National Counter Terror Unit ולעיתים בשמות Israel's Counter Terrorism Unit או Israel's Counter Terror Unit. היחידה נחשבת לאחת מהיחידות המיומנות והמקצועיות בעולם וליחידה המיומנת ביותר למטרות אלה בקרב כוחות הביטחון הישראליים.\nהימ\"מ הוקמה ב-1974 על ידי מפקד משמר הגבול ניצב חיים לוי, שהטיל על ראובן יעקב (נמרודי) (המפקד הראשון של הימ\"מ) להקים את היחידה כיחידת השתלטות, כמענה לפיגועי חטיפה ומיקוח. בהמשך הוטלו עליה משימות ותפקידים נוספים, שהעיקריים שבהם הם לוחמה בטרור, סיכול ומניעת פיגועים, מעצר מחבלים, הפעלת צלפים ומשימות משטרה מיוחדות. רוב פעילותה מסווגת, אך בעקבות מספר רב של מבצעים מוצלחים לאורך השנים זכתה היחידה למוניטין גבוה בקרב כוחות הביטחון בישראל ובעולם. כיום היא נחשבת לאחת היחידות המקצועיות, המנוסות והטובות מסוגה בעולם, למרות תקציבה הקטן יחסית. הימ\"מ היא אחת היחידות העסוקות ביותר במערכת הביטחון ומבצעת מאות מבצעים ופעולות מדי שנה. מאז 2022 מוגדרת הימ\"מ כיחידה הלאומית של ישראל ללוחמה בטרור.\nכאמור, הימ\"מ היא יחידת ההשתלטות הבכירה של ישראל. יחידות השתלטות נוספות בישראל הן סיירת מטכ\"ל ושייטת 13 של צה\"ל, לוט\"ר אילת – יחידת מילואים צה\"לית, ויחידת מצדה של שירות בתי הסוהר. הימ\"מ מקבילה ליחידות השתלטות ולוחמה בטרור בעולם, כגון יחידות ה-SWAT האמריקניות ויחידת חילוץ בני הערובה של ה-FBI, ה-GIGN הצרפתית, אלפא ואומו\"ן הרוסיות וה-GSG-9 הגרמנית, שהוקמה באירופה בשנות ה-70 של המאה ה-20 בעקבות רצח המשלחת הישראלית באולימפיאדת מינכן כדי להילחם בחטיפות מטוסים על ידי מחבלים פלסטינים.\nהמוטו של היחידה הוא ”אֶרְדּוֹף אוֹיְבַי וְאַשִּׂיגֵם, וְלֹא אָשׁוּב עַד כַּלּוֹתָם”, הלקוח מספר תהילים, פרק י\"ח (ע\"ע), פסוק ל\"ח.",
    "pageid": 60375
  },
  {
    "title": "יעקב כהן (שחקן)",
    "extract": "יעקב כהן (27 בספטמבר 1958 – 2 בנובמבר 2024) היה שחקן, קומיקאי, סטנדאפיסט, מנחה טלוויזיה ומדבב ישראלי, מהאמנים הבולטים בתיאטרון ובבידור הישראלי.",
    "pageid": 129938
  },
  {
    "title": "ישראל אטיאס",
    "extract": "ישראל אטיאס (נולד ב-9 בינואר 1987) הוא שחקן טלוויזיה, קולנוע ותיאטרון ודוגמן ישראלי.",
    "pageid": 1221877
  },
  {
    "title": "לאוניד נבזלין",
    "extract": "לאוֹנִיד בּוֹרִיסוֹבִיץ' נֶבְזְלִין (ברוסית: Леони́д Бори́сович Не́взлин; נולד ב-21 בספטמבר 1959) הוא אוליגרך יהודי ישראלי-רוסי, מראשי חברת הנפט לשעבר יוקוס. בעשור השני של המאה ה-21 הוא אופוזיציונר למשטרו של נשיא רוסיה ולדימיר פוטין. כאיש עסקים ישראלי, דורג במקום ה-14 ברשימת מאה עשירי ישראל של העיתון \"מעריב\" לשנת 2010 עם הון בשווי 4.9 מיליארד שקל.",
    "pageid": 153708
  },
  {
    "title": "לידור אדרי",
    "extract": "לידור אדרי צפר (נולדה בי\"ח בשבט ה'תשנ\"ד, 30 בינואר 1994) היא שחקנית ישראלית.\n\n",
    "pageid": 2119398
  },
  {
    "title": "ליהי טולדנו",
    "extract": "ליהי טולדנו (נולדה ב-20 באפריל 2002) היא זמרת-יוצרת ושחקנית ישראלית.",
    "pageid": 2176084
  },
  {
    "title": "לני קור",
    "extract": "לני קור (בהולנדית: Lenny Kuhr; נולדה ב-22 בפברואר 1950 באיינדהובן) היא זמרת-יוצרת יהודייה-הולנדית.\nכשקור הייתה בת 12, שלחו אותה הוריה למחנה קיץ בפולין, שבמסגרתו ביקרה באושוויץ, והביקור הותיר בה רושם עז, ובהיותה בת 20 קור התגיירה בישראל.\nב-1967 היא התחילה את קריירת השירה שלה בהולנד, בביצוע שירים במסורת שאנסון הצרפתית.\nב-1969 ייצגה את הולנד באירוויזיון עם השיר \"De troubadour\" (מילים של דוד הרטסמה; התזמורת בניצוחו של פרנץ דה קוק), והייתה אחת מתוך ארבע הזוכות באירווזיון זה.\nב-1982 קור התארחה בתחרות השירים הלאומית, התחרות ההולנדית הרשמית לקראת האירוויזיון.\nכשפרצה מלחמת יום כיפור, הגיעה לני לישראל בניסיון להעלות את המוראל הלאומי. היא הופעה במוסדות שיקום לפצועים ובבית החולים תל השומר, שבו היו מאושפזים הרבה פצועי מלחמה. אחת ההופעות במלחמה הופיע לני בתוך מטוס של חיל האוויר כשהיא לבושה בשכפ\"ץ. היא הגיעה לישראל גם במלחמת המפרץ.\nלאחר שנישאה לבעלה הראשון והם התגוררו בהולנד ולאחר לידת בתם הבכורה שרון, בתחילת שנות ה-80 הם עלו לישראל ובארץ נולדה בתם השנייה דפנה. לאחר מכן השניים התגרשו וקור חזרה להולנד עם בנותיה והמשיכה לנהל אורח חיים יהודי.\nהיא נשואה בשנית לרוב פרנק שגם הוא יהודי כמו בעלה הראשון.\nשתי בנותיה גרות כיום ברמת גן, ולכל אחת מהן יש שני ילדים.\nקור היא חלק מהקהילה היהודית באיינדהובן וגם מכהנת כשגרירה בהולנד של גבעת חביבה.\nבאירוויזיון 2021 הופיעה עם שיר זכייתה משנת 1969, \"De troubadour\" במסגרת הופעות אורח של זוכי עבר.\nבמרץ 2024 הותקפה באלימות על ידי מפגינים פרו-פלסטינים שפוצצו את ההופעה שלה.",
    "pageid": 1519280
  },
  {
    "title": "מלחמת יום הכיפורים",
    "extract": "מלחמת יום הכיפורים (נקראת גם מלחמת יום כיפור; מלחמת 73'; בערבית: حرب تشرين, תעתיק: חַרְבּ תִּשְרִין או حرب أكتوبر – חַרְבּ אֻכְּתוֹבַּר: \"מלחמת אוקטובר\" וגם حرب رمضان – חַרְבּ רמצ'אן: \"מלחמת רמדאן\") פרצה ביום הכיפורים י' בתשרי ה'תשל\"ד, 6 באוקטובר 1973, בהתקפת קואליציה של צבאות מדינות ערביות נגד ישראל, בהובלתן של סוריה ומצרים, שנתמכו על ידי חילות משלוח מארצות ערב, בעיקר מעיראק ומירדן. המלחמה התרחשה בעיקר בסיני וברמת הגולן, ונמשכה עד כ\"ח בתשרי ה'תשל\"ד, 24 באוקטובר 1973, יום כניסת הפסקת האש לתוקף. חילופי אש נמשכו עד 26 באוקטובר בחזית המצרית בסיני, ועד מאי 1974 בחזית הסורית ברמת הגולן בתום מלחמת ההתשה במובלעת הסורית, אף שהרוב המכריע של הנפגעים בחזית הסורית היה במקביל למערכה בדרום.\nפתיחת המלחמה על ידי מדינות ערב הפתיעה את המודיעין של צה\"ל בראשות האלוף אלי זעירא, שלאחר הניצחון הגדול במלחמת ששת הימים ב־1967, פיתח את \"הקונספציה\", ולא צפה את מועד פתיחתה, את עוצמת המתקפה, את מהלכי הפתיחה ואת מאפייני הלוחמה של צבאות ערב. עם זאת, לאחר ההתאוששות מההלם הראשוני, ועל אף ספיגת אבדות כבדות, הצליח צה\"ל להדוף את הכוחות הסורים אל עומק סוריה, לצלוח את תעלת סואץ בדרום ולכתר את הארמייה השלישית.\nמלחמת יום הכיפורים התאפיינה בשימוש בטקטיקות ובטכנולוגיות לחימה חדשות וביטאה תפישׂה אסטרטגית ומערכתית דינמית ביחס להתמודדות צבאות ערב מול צה\"ל, בייחוד מצד צבא מצרים. המלחמה הייתה גם לזירת עימות כחלק מהמלחמה הקרה, כאשר מדינות ערב נתמכו וחומשו על ידי ברית המועצות, בזמן שישראל נתמכה על ידי ארצות הברית, שאף חימשה אותה ברכבת אווירית. המלחמה הייתה למוקד מתח בין-גושי. ככל שהתארכה המלחמה והכף נטתה לטובת ישראל, עד כדי איום סובייטי מוחשי להתערבות צבאית.\nלמלחמה היו השפעות מדיניות ופוליטיות רבות: בזירה הפנים-ישראלית – היא הביאה להקמת ועדת אגרנט ולהדחתם של הרמטכ\"ל דוד אלעזר וראש אמ\"ן אלי זעירא, ולמשבר פוליטי חריף בשל הרוחות הסוערות בחברה הישראלית, שגרם להתפטרות ראש ממשלת ישראל גולדה מאיר, פחות משנה לאחר המלחמה; ולצד משבר כלכלי שבא לאחריה, נתפסת המלחמה כגורם מרכזי שהוביל למהפך הפוליטי ב-1977.\nבתחום המדיני, המלחמה הובילה להסכמי הפרדת כוחות ברמת הגולן שנשארו על מכונם שנים רבות. בדרום נסתיימה המלחמה בהסכם הפרדת כוחות שכלל נסיגה ישראלית מתעלת סואץ, בהמשך להסכם הביניים שכלל נסיגה נוספת ולבסוף להסכם השלום בין ישראל למצרים.",
    "pageid": 1284
  },
  {
    "title": "מלחמת ששת הימים",
    "extract": "מלחמת ששת הימים הייתה מלחמה שפרצה בבוקר יום 5 ביוני ונמשכה עד 10 ביוני 1967 (כ\"ו באייר – ב' בסיוון ה'תשכ\"ז), בין ישראל לבין מצרים, ירדן וסוריה, שנעזרו במדינות ערביות נוספות כגון עיראק, לבנון, ערב הסעודית ועוד. המלחמה הסתיימה בניצחון של ישראל.\nהמלחמה פרצה לאחר תקופת ההמתנה המתוחה, שהחלה עם חסימת מצרים את מצרי טיראן לשיט ישראלי ונמשכה בהטלת האמברגו הצרפתי על ישראל שלושה ימים לפני תחילתה. במהלך תקופת ההמתנה נעשו כמה ניסיונות להגיע לפתרון דיפלומטי למשבר. בתום ההמתנה, פתחה ישראל במלחמה במבצע מוקד שבו הושמד חיל האוויר המצרי, וישראל זכתה ביתרון ראשוני אדיר.\nבמהלך המלחמה כבשה מדינת ישראל מידי מצרים את סיני ורצועת עזה, מידי סוריה את רמת הגולן ומידי ירדן את יהודה ושומרון ובכללם מזרח ירושלים. סך כל השטח שנכבש היה גדול פַי שלושה משטחה של מדינת ישראל לפני המלחמה.\nהשלכות המלחמה בתחומי הפוליטיקה הפנימית של המדינות שהשתתפו בה, הגאוגרפיה המדינית, הכלכלה האזורית, הגאופוליטיקה ומהלך המלחמה הקרה מרחיקות לכת וממושכות.",
    "pageid": 1302
  },
  {
    "title": "מנחם בגין",
    "extract": "מְנַחֵם בֵּגִין (‏‏Ⓘ‏; ‏16 באוגוסט 1913, י\"ג באב ה'תרע\"ג – 9 במרץ 1992, ד' באדר ב' ה'תשנ\"ב) היה פוליטיקאי, מדינאי ואיש מחתרת ישראלי, שכיהן כראש ממשלת ישראל השישי. לפני הקמת מדינת ישראל שימש מפקד הארגון הצבאי הלאומי, ולאחר הקמת המדינה היה ליושב-ראש תנועת החרות שהתמזגה מאוחר יותר אל גח\"ל ומשם לליכוד. כיהן כחבר בעשר הכנסות הראשונות וכשר בממשלות ישראל.\nאת דרכו הציבורית החל בגין כמפקד קן בית\"ר במחוז מגוריו. בשנת 1939 מונה לנציב תנועת בית\"ר בפולין. לאחר שפרצה מלחמת העולם השנייה נעצר בגין על ידי שלטונות ברית המועצות בליטא בעוון פעילות ציונית, ונשלח לגולאג. לאחר ששוחרר הצטרף בגין אל הכוח הצבאי הפולני שלחם יחד עם בעלות הברית, והגיע עם יחידתו אל ארץ ישראל. ב-1943 שוחרר מהצבא הפולני והתמנה למפקד הארגון הצבאי הלאומי. בגין הכריז על מרד גלוי נגד שלטונות המנדט הבריטי במטרה להביא לסילוקם ולהקמת מדינה יהודית.\nזמן קצר אחרי הכרזת העצמאות הכריז בגין על יציאה מן המחתרת ועל ניתוב האצ\"ל אל המגרש הפוליטי באמצעות המפלגה שהקים בו ביום - תנועת החרות, שהיוותה את האופוזיציה האידאולוגית לממשלות תנועת הפועלים בהנהגת מפא\"י ומפלגת העבודה. מאבקו הפוליטי המשמעותי הראשון של בגין היה נגד הסכם השילומים שעמדו על הפרק, בין ממשלת ישראל לבין ממשלת גרמניה המערבית.\nבשנת 1965 הוביל בגין את תנועת החרות לריצה משותפת עם המפלגה הליברלית במסגרת גח\"ל (גוש חרות ליברלים). ב-1967 צורפה גח\"ל לממשלתו של לוי אשכול על רקע תקופת ההמתנה, ובגין מונה לראשונה לשר בלי תיק. בגין המשיך לכהן כשר גם בממשלותיה של גולדה מאיר, אך הוביל את סיעתו לפרישה ממנה בעקבות תוכנית רוג'רס. בשנת 1973 התמזגה גח\"ל עם מפלגות קטנות נוספות ליצירת הליכוד.\nבבחירות לכנסת התשיעית ניצחה רשימת הליכוד בראשות בגין, במה שמכונה \"המהפך\". היו אלו חילופי השלטון הראשונים בישראל, כאשר לראשונה בהיסטוריה של מדינת ישראל הרכיבה את הממשלה מפלגה שאינה מפא\"י. ממשלתו של בגין הנהיגה לראשונה מדיניות ליברלית בכלכלה הישראלית, והחלה גם מנתבת משאבים משמעותיים יותר אל עיירות הפיתוח, ההתנחלויות ביהודה, שומרון, עזה וסיני והמגזר הדתי והחרדי. מדיניותו הכלכלית הביאה את מדינת ישראל למצב של היפר-אינפלציה, ולמשבר כלכלי חסר תקדים. כמו-כן חל היפוך ביחס המדינה לגיוס החרדים - אחוז החרדים שנהנה מפטור גדל משמעותית, גם ביחס לחלקם באוכלוסייה.\nבתקופת כהונתו של בגין כראש הממשלה חלה תפנית במקומה של ישראל במזרח התיכון. בשנת 1979 נחתם הסכם השלום עם מצרים, שבמסגרתו פונה חצי האי סיני מהתיישבות ישראלית, ובגינו זכה בגין בפרס נובל לשלום לשנת 1978. בשנת 1982, לאחר מתיחות ביטחונית בגבול לבנון, הביא לפתיחת מבצע שלום הגליל שהתפתח למלחמת לבנון הראשונה. כתוצאה, שהה צה\"ל בדרום לבנון עד לשנת 2000.\nבגין התפטר מתפקידיו בממשלה, בכנסת ובמפלגה בשנת 1983, ומעולם לא נעתר לפרט את הסיבות שהביאו אותו להחלטה זו. מאז הסתגר בביתו בירושלים עד שנפטר בשנת 1992. בגין נקבר בבית הקברות היהודי בהר הזיתים בהלוויה רבת משתתפים.",
    "pageid": 517
  },
  {
    "title": "משחקי הכס (סדרת טלוויזיה)",
    "extract": "משחקי הכס (באנגלית: Game of Thrones) היא סדרת פנטזיה אפית טלוויזיונית אמריקאית, שנוצרה על ידי צמד המפיקים האמריקאים-יהודיים דייוויד בניוף וד. ב. וייס עבור רשת HBO האמריקאית. הסדרה מבוססת על \"שיר של אש ושל קרח\" – סדרת ספרי פנטזיה אפית מאת הסופר האמריקאי ג'ורג' ר. ר. מרטין. עלילת הסדרה מתרחשת בעולם בדיוני ברוח ימי הביניים. קרויה על שם חלקה הראשון של סדרת הספרים, הכרך \"משחקי הכס\".\nהעלילה מתרחשת בשתי יבשות, וֶסטֶרוֹז ואֶסוׂס, הממוקמות בעולם בדיוני. הסיפור מתחיל בתום קיץ ארוך במיוחד, ומתפצל למספר קווי עלילה. הראשון עוקב אחרי המלחמה בין בתי האצולה של שבע ממלכות המרכיבות את וסטרוז הנאבקות על הכס לאחר מות המלך ששלט בכל היבשת. השני מגולל את איום החורף הקרב ואת שובן של מפלצות אגדיות מהצפון הרחוק והקפוא. קו נוסף עוסק בניסיונה של היורשת האחרונה לשושלת המלוכה הקודמת של וסטרוז לחזור לממלכה ולהשיב את הכתר. באמצעות דמויות ראשיות מורכבות שמניעיהן סבוכים, הסדרה בוחנת סוגיות של מעמד חברתי, דת, מלחמה, חטא ועונש ומיניות. \"משחקי הכס\" היא סדרה עתירת תקציב ותרמה מאוד לפופולריות של סוגת הפנטזיה. עד כה עובדו לטלוויזיה חמישה מספרי הסדרה \"שיר של אש ושל קרח\" (\"משחקי הכס\", \"עימות המלכים\", \"סופת החרבות\", \"משתה לעורבים\" ו\"ריקוד עם דרקונים\"), מכיוון ששני הספרים החותמים את הסדרה טרם יצאו לאור, שלוש העונות האחרונות אינן מבוססות על הספרים, ומרטין כבר לא האחראי הבלעדי לכתיבתן. בשל כך ההבדלים בין סדרת הספרים לסדרת הטלוויזיה, גדלו במשך העונות והכרכים.\nהסדרה הייתה מועמדת לפרסים רבים, ביניהם פרס אמי ופרס גלובוס הזהב עבור סדרת הדרמה הטובה ביותר, וכן פרס הוגו ופרס סטורן, וזכתה ארבע פעמים בפרס אמי לסדרת הדרמה הטובה ביותר (2015, 2016, 2018, 2019). הביקורות השליליות על הסדרה התמקדו בסצנות העירום והמין הרבות ובאלימות הקשה המופיעה בה. בעונות האחרונות שאינן מתבססות על הספרים של מרטין נוספו גם ביקורות על התסריט. באתר Rotten Tomatoes נקבע הציון 85% מהקהל, ו-89% מהמבקרים.\nבישראל;  בעבר, הסדרה החלה את שידוריה במקביל לשידור המקורי, הסדרה שודרה בבלעדיות בערוצים yes Edge ו-yes Oh (ובערוץ הייעודי של yes \"ערוץ משחקי הכס\" שעלה מדי שנה לקראת עונה חדשה). בשנת 2016 החלה גם חברת הכבלים HOT לשדר את הסדרה. בשנת 2017 הסדרה החלה להיות משודרת גם בסלקום tv.  כיום, הסדרה משודרת בשידורים חוזרים בערוץ yes TV Action וניתנת לצפייה גם ב-yes VOD.",
    "pageid": 889082
  },
  {
    "title": "נשיא מדינת ישראל",
    "extract": "נְשִׂיא מְדִינַת יִשְׂרָאֵל הוא ראש המדינה של ישראל. מאחר שישראל היא דמוקרטיה פרלמנטרית, בה סמכויות הרשות המבצעת נתונות בידי הממשלה, ממלא נשיא המדינה תפקידים אשר בעיקרם הם ייצוגיים וטקסיים. מוסד הנשיאות נחשב למבטא את אחדות העם, והנשיא מכונה לעיתים \"האזרח מספר 1\". נשיא המדינה נבחר על-ידי הכנסת לכהונה בת שבע שנים, שלאחריה הוא לא יכול להיבחר בשנית. נשיא המדינה הוא מבעלי התפקידים היחידים בישראל שמחזיקים מתוקף תפקידם בדגל רשמי, הנקרא נס הנשיא.\nתפקידיו, סמכויותיו ודרך בחירתו של נשיא המדינה מוגדרים בחוק-יסוד: נשיא המדינה, אשר נחקק ב-1964.\nהמעון הרשמי שבו גר הנשיא ומשפחתו הוא בית הנשיא ברחוב הנשיא בשכונת טלביה בירושלים.",
    "pageid": 2251
  },
  {
    "title": "סברינה קרפנטר",
    "extract": "סָבְּרִינָה אָן-לִין קַרְפֶּנְטֵר (באנגלית: Sabrina Annlynn Carpenter; נולדה ב-11 במאי 1999) היא זמרת ושחקנית אמריקאית זוכת פרס גראמי.",
    "pageid": 1283731
  },
  {
    "title": "עוצבת האש",
    "extract": "אוגדה 98, הידועה בכינויה עוצבת האש, היא אוגדה סדירה מובחרת של חטיבות צנחנים וקומנדו בצה\"ל. האוגדה כפופה לפיקוד המרכז, ולוחמיה מתמחים בביצוע איגוף אנכי בצניחה, או נחיתת סער באמצעות מסוקי סער ומטוסי תובלה, ולחימה בעומק שטח האויב.",
    "pageid": 411420
  },
  {
    "title": "ענת עצמון",
    "extract": "ענת עצמון (נולדה ב-27 בנובמבר 1958) היא שחקנית, זמרת, מדבבת, דוגמנית וסופרת ישראלית.",
    "pageid": 188377
  },
  {
    "title": "פנטניל",
    "extract": "פנטניל (Fentanyl) הוא אופיואיד סינתטי המשמש כמשכך כאבים רב עוצמה. פנטניל נקשר לקולטנים (רצפטורים) מסוג μ-opioid. הוא חזק פי 100 ממורפין עקב יכולתו הגבוהה לחדור אל מערכת העצבים המרכזית ושיעור ההיצמדות שלו אל קולטני הכאב. הפנטניל משווק בתרופה בשם פנטה. הפנטניל משמש לטיפול בכאבים פיזיים שמתרחשים בשל מחלה או בשל ניתוח. בנוסף לכך, הוא משמש כתרופת הרגעה. פנטניל פועל במהירות רבה מאוד ביחס לסמים אחרים ובליעה או נגיעה בכמות קטנה של האופיואיד (2 מ\"ג) עלולה לגרום למנת יתר.\nבשנים האחרונות גבר השימוש שלו בקרב צורכי סמים קשים, כאשר החליף את ההרואין בשנת 2018. עם הזמן הפך פנטניל לסם רחוב נפוץ, והוא מיוצר על ידי ארגוני פשע, מכימיקלים זולים המיובאים מסין. במקרים רבים פנטניל מהווה מרכיב נסתר בסמים אסורים אחרים. השימוש בפנטניל נפוץ בשכונות עוני בפילדלפיה, דטרויט ושיקגו אך גם במקומות נוספים.\nכחלק ממשבר האופיואידים בארצות הברית, בשנת 2022 מתו בארצות הברית 109,680 אנשים ממנת יתר של פנטניל.",
    "pageid": 934922
  },
  {
    "title": "פרס אוסקר - שיאים",
    "extract": "בערך זה מופיעים שיאני המועמדויות והזכיות בפרס אוסקר.",
    "pageid": 892683
  },
  {
    "title": "צ'ילבות",
    "extract": "צ'ילבות היא קומדיה ישראלית מקורית שנכתבה על ידי עומר קרן ובוימה בידי גלעד קמחי. ההצגה הועלתה לראשונה בתיאטרון הקאמרי בשנת 2024, ומעמידה במרכזה עימות דרמטי-קומי בין שתי שחקניות מדורות שונים – האחת, אגדה ותיקה של הבמה הישראלית, והשנייה שחקנית צעירה המגיעה מהעולם הדיגיטלי. המחזה בוחן את המפגש בין המסורתי לעכשווי, בין תיאטרון קלאסי לתרבות פופולרית, דרך סיפור אישי טעון ומשעשע.",
    "pageid": 2440933
  },
  {
    "title": "צבא הגנה לישראל",
    "extract": "צבא הגנה לישראל (ידוע בעיקר בראשי התיבות צה\"ל, וכן בצורה צבא ההגנה לישראל) הוא צבאה של מדינת ישראל והארגון המרכזי במערכת הביטחון הישראלית. צה\"ל משמש ככוח ההגנה העיקרי האמון על קיומה של מדינת ישראל. לצה\"ל שלוש זרועות: אוויר, ים ויבשה. השירות בצה\"ל הוא חובה, וחלקים גדולים מהאוכלוסייה משרתים בו. צה\"ל נחשב לאחד הצבאות המתקדמים, החזקים והמיומנים ביותר בעולם.\nצה\"ל הוקם במאי 1948, שבועיים לאחר הקמת המדינה. טרם הקמתו, פעלו בארץ ישראל שלוש מחתרות עבריות מרכזיות (ההגנה, אצ\"ל ולח\"י).\nבהתאם לחוק יסוד: הצבא (1976), צה\"ל נתון למרוּת הממשלה, והשר הממונה מטעם הממשלה על הצבא הוא שר הביטחון. במבנה צה\"ל, הדרג הפיקודי העליון בצה\"ל הוא המטה הכללי, ובראשו עומד ראש המטה הכללי (בראשי תיבות: הרמטכ\"ל). הרמטכ\"ל ה־24 והנוכחי של צה\"ל הוא רב-אלוף אייל זמיר (מאז מרץ 2025).\nסדר הכוחות של צה\"ל נאמד (לפני קיצור שירות החובה ב־2015) בכ־176,500 חיילים, מתוכם 42,000 קצינים וחיילים בקבע, ובנוסף 445,000 חיילים במילואים, ותקציבו השנתי כ־82 מיליארד שקלים חדשים (2023). תקציב צה\"ל מדורג במקום ה־14–15 העולמי (2022).\nבנוסף לתפקידו הביטחוני צה\"ל משרת משימות לאומיות, כמו התיישבות בכל שטחי מדינת ישראל באמצעות הנח\"ל, ביעור הבערות והנחלת השפה העברית באמצעות מורות חיילות, אימונים קדם־צבאיים באמצעות הגדנ\"ע, ומשימות חילוץ והצלה באמצעות יחידת החילוץ וההצלה הארצית.",
    "pageid": 1471
  },
  {
    "title": "קוסובו",
    "extract": "רפובליקת קוסובו (באלבנית: Republika e Kosovës, קוסובַה; בסרבית: Република Косово או Republika Kosovo) היא מדינה מוכרת-חלקית באזור הבלקן שבדרום-מזרח אירופה. גובלת בסרביה בצפון ובמזרח, במקדוניה הצפונית בדרום-מזרח, באלבניה בדרום-מערב ובמונטנגרו במערב. בירתה היא פרישטינה.\nהרפובליקה הכריזה על עצמאותה ב-17 בפברואר 2008, לאחר שהייתה טריטוריה אוטונומית של סרביה ונוהלה על ידי האומות המאוחדות. סרביה איבדה את השליטה בקוסובו בעקבות מלחמת קוסובו, אך היא מוסיפה לראות בה מחוז שלה ששמו האזור האוטונומי של קוסובו ומטוחיה (בסרבית: Аутономна покрајина Косово и Метохија או Autonomna Pokrajina Kosovo i Metohija), ושוללת את תוקפה של הכרזת העצמאות.\nרפובליקת קוסובו אינה חברה באו\"ם כתוצאה מהווטו הרוסי במועצת הביטחון עקב התנגדותה הנחרצת של רוסיה להכרה בעצמאות קוסובו. מנגד, ארצות הברית, הממלכה המאוחדת, יחד עם 21 מתוך המדינות החברות באיחוד האירופי ו-80 מדינות נוספות נכון לאוקטובר 2022, הכירו בעצמאות המדינה. המחלוקת הבין-לאומית בשאלת עצמאותה של קוסובו הועברה לבית הדין הבין-לאומי לצדק בהאג, שקבע כי הכרזת העצמאות של קוסובו חוקית, מכיוון ש\"אין חוק בין-לאומי נגד הכרזות עצמאות\".\nרוב תושביה של קוסובו הם אלבנים-מוסלמים, ומיעוטם סרבים-נוצרים-אורתודוקסים ואחרים. קוסובו משמשת גם כמדינה משקיפה בארגון לשיתוף פעולה אסלאמי.",
    "pageid": 30321
  },
  {
    "title": "קרן וקסנר",
    "extract": "קרן וקסנר (באנגלית: The Wexner Foundation) היא ארגון פילנתרופי יהודי-אמריקאי. הקרן מפעילה תוכניות הכשרה ופיתוח של אנשי מקצוע. מטרתה, כעולה מפרסומיה, היא לחזק את המנהיגות והמצוינות הניהולית במגזר הציבורי בישראל ובקהילות היהודיות בעולם.\nנשיאת הקרן היא הרבה הרפורמית אלקה אברהמסון, ומנכ\"לי הקרן בישראל הם רענן אביטל ועו\"ד דנה סבוראי הדר.",
    "pageid": 601686
  },
  {
    "title": "ראש שירות הביטחון הכללי",
    "extract": "ראש שירות הביטחון הכללי (מכונה בקיצור: ראש השב\"כ או ראש השירות) הוא העומד בראש שירות הביטחון הכללי, הכפוף למשרד ראש הממשלה. ראש השב\"כ הוא גם חבר בוועדת ראשי השירותים.",
    "pageid": 2087626
  },
  {
    "title": "רונה בקרמן",
    "extract": "רונית (רונה) בקרמן (נולדה ב-30 במרץ 1977) היא שחקנית, זמרת, מדבבת, עוזרת במאי, במאי, מפיקה, מלצרית וקריינית ישראלית.",
    "pageid": 998331
  },
  {
    "title": "רשימת פלאי תבל",
    "extract": "רשימות פלאי תבל הן רשימות שנערכו לאורך ההיסטוריה האנושית בניסיון לקטלג קבוצות של אתרים מרשימים ביותר או הישגים הנדסיים ייחודיים.\nשבעת פלאי תבל של העולם העתיק היא הרשימה הידועה הראשונה של מבנים יוצאי דופן. הרשימה הייתה מבוססת על כתבים הלניים שונים וכללה שבעה מבנים אשר הוקמו בעת העתיקה ונחשבו להישגים אנושיים יוצאי דופן. \nרשימת שבעת פלאי תבל הולידה מספר רב של גרסאות לאורך כל הדורות.\nבין הגרסאות המוקדמות הידועות היו אלו של המשורר הרומאי מארטיאליס, ושל הבישוף גרגוריוס מטור. עם הזמן, ובהשפעת גורמים כמו פגעי הטבע, השחתה ועליית הנצרות, אתרים רומיים כמו הקולוסיאום החלו להופיע ברשימות. היסטוריונים מודרניים, אשר יצאו מנקודת הנחה שרשימת הפלאים העתיקים הייתה מוגבלת בהיקפה הגאוגרפי, יצרו גרסאות חדשות לרשימה, שכללו אתרים מעבר לעולם ההלניסטי.\nכיום קיימות רשימות רבות שפורסמו על ידי ארגונים וכותבים שונים, בנושאים מגוונים – פלאי הטבע, הישגים הנדסיים, מבנים חשובים בימי הביניים. כמו כן קיימות רשימות שמטרתן, מעבר למניית מקומות מעניינים בסגנון מדריך טיולים, היא להוות אוסף של אתרים הזקוקים לשימור והגנה.",
    "pageid": 927274
  },
  {
    "title": "שאטר איילנד",
    "extract": "שאטר איילנד (באנגלית: Shutter Island) הוא סרט מתח אמריקאי משנת 2010, שביים מרטין סקורסזה, בכיכובם של לאונרדו דיקפריו ובן קינגסלי. הסרט מבוסס על ספר בעל אותו שם מאת דניס ליהיין. הפקת הסרט החלה במרץ 2008. הקרנת הבכורה העולמית של הסרט נערכה בפסטיבל הסרטים הבין-לאומי בברלין.",
    "pageid": 759348
  },
  {
    "title": "תמיר בר",
    "extract": "תמיר בר (נולד ב-2 בספטמבר 1986) הוא קומיקאי, מוזיקאי, תסריטאי, שחקן ובמאי ישראלי.",
    "pageid": 1576422
  },
  {
    "title": "אביגדור ליברמן",
    "extract": "אביגדור (איווט) ליברמן (ברוסית: Эве́т Льво́вич Ли́берман; נולד ב-5 ביולי 1958, י\"ז בתמוז ה'תשי\"ח) הוא חבר הכנסת ויושב ראש מפלגת ישראל ביתנו. בעבר היה סגן ראש הממשלה, שר האוצר, שר הביטחון, שר החוץ, שר האנרגיה והתשתיות הלאומיות, שר התחבורה, יו\"ר ועדת החוץ והביטחון, מנכ\"ל תנועת הליכוד ומנכ\"ל משרד ראש הממשלה.",
    "pageid": 27933
  },
  {
    "title": "אביחי אדרעי",
    "extract": "אֲבִיחַי אַדְרָעִי (בערבית: أفيحاي أدرعي, תעתיק מדויק: אפיחאי אדרעי; נולד ב-19 ביולי 1982) הוא קצין צה\"ל בדרגת אלוף־משנה המשמש כראש תחום תקשורת בערבית בחטיבת דובר צה\"ל. מכונה גם \"דובר צה\"ל בערבית\".",
    "pageid": 1208074
  },
  {
    "title": "אדיר מילר",
    "extract": "אדיר מילר (נולד ב-16 ביוני 1974) הוא שחקן, קומיקאי, תסריטאי, במאי, סטנדאפיסט ומנחה טלוויזיה ישראלי. זוכה פרס אופיר לשנת 2010 על תפקידו בסרטו של אבי נשר \"פעם הייתי\", פרס האקדמיה הישראלית לטלוויזיה ופרס אמי על הסדרה הקומית שיצר וכתב, \"רמזור\".",
    "pageid": 144259
  },
  {
    "title": "אור בוטבול",
    "extract": "אור בוטבול (נולד ב-20 בספטמבר 1991) הוא שחקן, מדבב, צלם, פרסומאי, עורך וידאו, קומיקאי ותסריטאי ישראלי.",
    "pageid": 2213595
  },
  {
    "title": "אתי הילסום",
    "extract": "אתי הילֶסוּם (Etty Hillesum;‏ 15 בינואר 1914, מידלבורך, הולנד – 30 בנובמבר 1943, אושוויץ) הייתה יהודייה-הולנדית אשר נספתה בשואה. נודעה כמחברת יומנים שראו אור בעברית תחת הכותרת \"חיים כרותים\", ובשם אחר \"השמיים שבתוכי\", אשר ראו אור לראשונה בהולנדית ב-1982, ואשר לא רק מתארים את אימי השואה, אלא בעיקר מגוללים מסע נפשי ורוחני של אישה צעירה לעבר ייעודה והתעלותה הרוחנית.",
    "pageid": 26498
  },
  {
    "title": "באר שבע",
    "extract": "באר שבע היא עיר במחוז הדרום המשמשת בירת המחוז (ולעיתים מכונה \"בירת הנגב\"). היא העיר התשיעית באוכלוסייתה במדינת ישראל והשנייה בגודל אוכלוסייתה במחוז הדרום אחרי אשדוד. שטח השיפוט של באר שבע הוא 117,500 דונם, ובשטח השיפוט היא הרביעית בגודלה בישראל והשלישית במחוז הדרום, אחרי דימונה וערד. הוכרזה כעיר בשנת 1906. משמשת מרכז מטרופולין באר שבע.\nהעיר שוכנת בצפון הנגב, בקצה המערבי של בקעת באר שבע. בעיר נמצאים אוניברסיטת בן-גוריון בנגב, המרכז הרפואי סורוקה, בית המשפט המחוזי, מפקדת מחוז הדרום של משטרת ישראל, ומפקדת פיקוד הדרום של צה\"ל.\nבתחום השיפוט המוניציפלי של באר שבע נמצאים כ-38 אחוזים מסך הכפרים הלא מוכרים, ובהם כרבע מתושבי הפזורה הבדואית.\nראש עיריית באר שבע מאז נובמבר 2008 הוא רוביק דנילוביץ'. העיר חברה בארגון הערים פורום ה-15 והיא הדרומית מבין חברות הפורום.",
    "pageid": 5687
  },
  {
    "title": "בונסאי",
    "extract": "בונסאי (ביפנית: 盆栽; מילולית: \"גננות על מגש\") היא אמנות גידול עצים בכלים שטוחים בצורה השומרת את הצמח ננסי על ידי גיזום קפדני בשורשיו וענפיו. פיתוח הבונסאי הוא אמנות יפנית עתיקה שמטרתה ליצור צורות אסתטיות נעימות. קביעת השם \"בונסאי\" נעשתה בתחילת המאה ה-19 על ידי קבוצת מלומדים שהתכנסה כדי לדון בסגנונות השונים של גידול עצים מיניאטוריים. השם נבחר כדרך להבדיל את הסגנון שהתפתח, מהנוהג המקובל על משפחות רבות ביפן, של גידול שיח פורח (בדרך כלל אזיליאה) בקערה, שנקרא \"האצ'י נו קי\". מקור ההשראה לבונסאי הוא נופי הטבע ביפן. בארץ זו ישנם הרים גבוהים ויערות ירוקי עד. העצים בנקיקי הסלעים או כאלה שענפיהם השתלשלו מעל למצוקים, נתגמדו לעיתים קרובות למידות זעירות, נוכח תנאי גידולם הקשים. יצירות הבונסאי מחקות, אם כך, את פלאי הטבע.\nאמנות הפּנג'ינג הסינית היא אמנות דומה שקדמה לבונסאי היפנית.",
    "pageid": 7130
  },
  {
    "title": "בני גנץ",
    "extract": "בִּנְיָמִין \"בֵּנִי\" גַּנְץ (נולד ב-9 ביוני 1959) הוא איש צבא, פוליטיקאי וחבר כנסת ישראלי, העומד בראש סיעת \"כחול לבן – המחנה הממלכתי\". לאורך פעילותו הציבורית מילא גנץ שורה של תפקידים בכירים בממשל ובכנסת, ובהם ראש ממשלת ישראל החלופי, סגן ראש ממשלת ישראל, יושב ראש הכנסת, שר הביטחון ושר המשפטים. בעקבות טבח שבעה באוקטובר הצטרף לממשלה ה-37 ומונה לשר בלי תיק לצורך הקמת קבינט המלחמה שניהל את מלחמת חרבות ברזל.\nכאיש צבא שירת כראש המטה הכללי ה-20 של צבא הגנה לישראל. קודם לשירותו כרמטכ\"ל שימש בין היתר כמפקד יחידת שלדג, מפקד חטיבת הצנחנים, מפקד יק\"ל, מפקד אוגדת איו\"ש, מפקד פיקוד הצפון, מפקד זרוע היבשה, נספח צה\"ל בארצות הברית וסגן הרמטכ\"ל.",
    "pageid": 118352
  },
  {
    "title": "בסיג'",
    "extract": "בסיג' (או בשמם המלא: נִירוּ-יֶ מֻקַאוֶומַתֶ בַּסִיג' – \"כוח גֵיסות ההתנגדות\"; בפרסית: نیروی مقاومت بسیج) הוא ארגון מיליציית מתנדבים צבאי למחצה שהוקמה באיראן בשנת 1979 בפקודת האייתוללה חומייני הכפוף למשמרות המהפכה האסלאמית. הבסיג', בהיותו חלק ממשמרות המהפכה, מוגדר כארגון טרור על ידי ממשלות ארצות הברית, ארגנטינה, בחריין וערב הסעודית. מאז יולי 2019 גולמרזה סולימאני הוא מפקד הבסיג'.",
    "pageid": 679654
  },
  {
    "title": "בר ברימר",
    "extract": "בר ברימר (נולד ב-13 בנובמבר 1997) הוא שחקן ודוגמן ישראלי.",
    "pageid": 2155399
  },
  {
    "title": "ג'ייסון סטיית'האם",
    "extract": "ג'ייסון סטיית'האם (באנגלית: Jason Statham; נולד ב-26 ביולי 1967) הוא שחקן קולנוע, מפיק סרטים ובעברו דוגמן וצוללן אנגלי. הוא ידוע בעיקר בשל סרטי המותחן-פעולה שלו וגילום דמויות קשוחות, חסרות תקנה ונוכלים. לכל אורך הקריירה שלו, סטיית'האם מבצע את מרבית הפעלולים והקרבות בסרטיו בעצמו. עד 2024, קריירת המשחק שלו הניבה מעל 6 מיליארד דולר ממכירת כרטיסים מה שהופך אותו לשחקן מוביל בתעשייה, העונה להגדרה \"Bankable Star\" ; כלומר - עצם הופעתו בסרט גורמת להצלחה אוטומטית מבחינת הכנסות.\nסטיית'האם התאמן באמנויות לחימה שונות בצעירותו תוך כדי עבודה בדוכני שוק מקומיים. צוללן וכדורגלן מושבע; היה חבר בנבחרת הצלילה הלאומית של אנגליה למשך עשור ואף ייצג את מדינתו במשחקי חבר העמים הבריטי בשנת 1990. זמן קצר לאחר מכן הוצע לו לדגמן ל־טימברלנד, טומי הילפיגר, לוי שטראוס ושות' בקמפיינים שונים.\nהרקע שלו הִשְׁרָה את ליהוקו לסרטי הפשע של גאי ריצ'י - \"לוק, סטוק ושני קנים מעשנים\" (1998) ו\"סנאץ'\" (2000). ההצלחה המסחרית של הסרטים הובילה אותו לככב כפרנק מרטין בטרילוגיית המשלח (2002–2008). לאחר ששיחק בסרטי מותחן ופעולה כגון \"הג'וב האיטלקי\" (2003), \"קראנק\" (2006), \"מרוץ קטלני\" (2008), \"יחידת עלית\" (2011) ו-\"המכונאי 2: התחייה\" (2016) ביסס את עצמו כשחקן מוביל בהוליווד. הוא מצא הצלחה מסחרית נוספת בסדרת הסרטים בלתי נשכחים ובסדרת מהיר ועצבני, בה הוא מופיע במספר סרטים ובספין אוף משנת 2019 \"הובס ושואו\".",
    "pageid": 638433
  },
  {
    "title": "גבי סיבוני",
    "extract": "גבריאל (גבי) סיבוני (נולד ב-1957) הוא אל\"ם במילואים, מפקד סיירת גולני בעברו. עמד בראש תוכניות המחקר של המכון למחקרי ביטחון לאומי בתחומי צבא ואסטרטגיה וביטחון סייבר. בנוסף, הוא עמית מחקר בכיר במכון ירושלים לאסטרטגיה ולביטחון. משנת 2019 הוא פרופסור בתוכנית לניהול ביטחון וסייבר באוניברסיטת פרנצ'סקו דה ויטוריה במדריד.",
    "pageid": 1023770
  },
  {
    "title": "דוד ברנע",
    "extract": "דוד (דָדִי) ברנע (נולד ב-29 במרץ 1965) הוא ראש המוסד למודיעין ולתפקידים מיוחדים החל מיוני 2021. איש \"המוסד\" מאז 1996. חתן פרס ביטחון ישראל.",
    "pageid": 1988305
  },
  {
    "title": "דולפין האמזונאס",
    "extract": "דולפין האמזונאס (שם מדעי: Inia geoffrensis) הוא מין במשפחת האיניים (Iniidae) מתת סדרת לווייתני שיניים. הוא חי במים מתוקים או במי נהרות, והוא אנדמי לנהרות האמזונאס והאורינוקו. שמות נוספים לדולפין זה הם בוטו אמזוני ופוקנת האמזונאס.",
    "pageid": 281491
  },
  {
    "title": "דרור (יישוב)",
    "extract": "דרור הוא יישוב בהקמה, על אחת משלוחות הר חירן בחבל יתיר בדרום הרי יהודה. כיום (2019) יש במקום גרעין התיישבות.\nעד ליוני 2022 נקרא היישוב בשם הזמני \"חירן\" על שם ההר עליו הוא מוקם.",
    "pageid": 1782588
  },
  {
    "title": "הומלנד",
    "extract": "הומלנד (באנגלית: Homeland; תרגום חופשי: מולדת) היא סדרת דרמה אמריקאית אשר שודרה בערוץ שואוטיים במשך 8 עונות מ-2 באוקטובר 2011 עד 26 באפריל 2020. הסדרה הופקה על בסיס הסדרה הישראלית \"חטופים\", כשהבמאי המקורי שימש כמפיק בפועל של הגרסה האמריקאית. הסדרה עוסקת בקצינת המבצעים של ה-CIA, קרי מתיסון, אשר מנהלת מבצעים למען הגנת האומה, בעודה מתמודדת עם הפרעה דו-קוטבית.\nבעונות הראשונות קו העלילה התמקד במתיסון המאמינה כי הנחת, שהוחזק כאסיר של אל-קאעידה בעיראק, אינו אלא מחבל המאיים על ביטחונה הלאומי של ארצות הברית. פרק הבכורה היה נגיש מיידית באתרי האינטרנט כצעד לחשיפת הסדרה לכלל קהל הצופים.\nהסדרה זכתה בשני פרסי גלובוס הזהב לסדרת הדרמה הטובה ביותר לשנים 2011 ו-2012. ב-2012 זכתה הסדרה גם בפרסי אמי לסדרת הדרמה הטובה ביותר וכן לשחקן ולשחקנית הטובה ביותר (עבור משחקם של דמיאן לואיס וקלייר דיינס).",
    "pageid": 939438
  },
  {
    "title": "הרצי הלוי",
    "extract": "הרצל \"הרצי\" הלוי (נולד ב־17 בדצמבר 1967) הוא איש צבא ישראלי ששירת כראש המטה הכללי ה־23 של צה\"ל. בתפקידיו הקודמים שימש בין היתר סגן הרמטכ\"ל, מפקד פיקוד הדרום, ראש אמ\"ן, מפקד המכללה הבין-זרועית לפיקוד ולמטה, מפקד עוצבת הגליל, ראש חטיבת ההפעלה המבצעית באמ\"ן, מפקד חטיבת הצנחנים, מפקד חטיבת מנשה ומפקד סיירת מטכ\"ל. הלוי שירת כרמטכ\"ל בעת טבח שבעה באוקטובר ובחלק ממלחמת חרבות ברזל שהחלה לאחריו.",
    "pageid": 625033
  },
  {
    "title": "וסיליה מיציץ'",
    "extract": "וסיליה מיציץ' (בסרבית: Vasilije Micić; בסרבית קירילית: Василије Мицић; נולד ב-13 בינואר 1994) הוא כדורסלן סרבי המשחק בעמדות הרכז והקלע בהפועל תל אביב מליגת העל בכדורסל והיורוליג.",
    "pageid": 1804437
  },
  {
    "title": "חזבאללה",
    "extract": "חִזְבֻּאללַּה (בערבית: حزب الله – \"אנשי האל\" או \"מפלגת האל\", בתעתיק אותיות: חזב אללה, בתעתיק הגאים: חִזְבֻּללַּה) היא מפלגה אסלאמיסטית-שיעית, ארגון טרור וכוח צבאי למחצה בלבנון. המפלגה הפרלמנטרית שהוקמה על ידי חזבאללה היא הנציגה הבולטת של בני העדה השיעית בלבנון, יחד עם מפלגת \"אמל\", הנחשבת למתונה יותר. הארגון נוקט פעולות גרילה וטרור נגד מטרות ישראליות, אמריקאיות, סוריות, פנים-לבנוניות ואף בין-לאומיות. הארגון, או הזרוע הצבאית שלו, מוגדר כארגון טרור על ידי מדינות וישויות מדיניות רבות, בהן אוסטרליה, ניו זילנד, ארצות הברית, האיחוד האירופי, גרמניה, הממלכה המאוחדת, אוסטריה, ליטא, סרביה, אסטוניה, הולנד, סלובניה, ישראל, מדינות המפרץ, רוב מדינות הליגה הערבית, קולומביה, ארגנטינה, פרגוואי, הונדורס וקנדה. אנשי הארגון עצמו וגורמים אסלאמיים אחרים נוהגים לכנותו \"אל-מוקַאוַמַה\" (בערבית: المقاومة – \"ההתנגדות\").\nחזבאללה הוקם כמיליציה ב-1982 (באופן רשמי ב־1984). קיימות עדויות רבות לכך שאיראן בנתה, מימנה וציידה את חזבאללה, ולכך שפעולות הטרור של הארגון נעשות בשיתוף פעולה מלא עם המשטר האיראני ובהוראתו. בנוסף, איראן עזרה לחזבאללה להקים מנגנון פוליטי שמטרתו להפוך את לבנון למדינה שיעית פונדמנטליסטית.[דרוש מקור] מיום הקמתו רואה הארגון במדינת ישראל אויב ועוסק בפעילות טרור עוינת נגדה. בהודעות רשמיות של הארגון לא מכונה ישראל בשמה אלא \"פלסטין הכבושה\" או \"האויב הציוני\". הארגון תובע מישראל להשיב את חוות שבעא, את שבעת הכפרים ואת צפון הכפר עג'ר לריבונות לבנונית. במהלך מלחמת האזרחים בסוריה השתתף חזבאללה באופן פעיל לצד המשטר הסורי, ואיבד מאות מלוחמיו.\nחזבאללה מחזיק בתפיסת הפעלה ייחודית, ורואה עצמו הן כארגון צבאי והן כארגון גרילה, בו-זמנית.\nמזכ\"ל הארגון משנת 1992 עד 2024 היה חסן נסראללה, עד שנהרג על ידי ישראל. ב-29 בספטמבר 2024 הודיעה מועצת השורא שבחרה בהאשם ספי א-דין למזכ\"ל הארגון, כמחליפו של נסראללה. האשם ספי א-דין עצמו נהרג בתקיפה ישראלית ב-3 באוקטובר. בעקבות הריגתם, מונה זמנית מוחמד רזא פלאח זאדה, קצין ממשמרות המהפכה האסלאמית של איראן, כממלא מקום, ובחודש נובמבר הוכרז נעים קאסם כמזכ\"ל חזבאללה.",
    "pageid": 1318
  },
  {
    "title": "טורקיה",
    "extract": "טוּרְקִיָּה (בטורקית: Türkiye), בעבר: תוּרְכִּיָּה (תעתיק ערבי-עברי של تُرْكِيَا) ובשמה הרשמי רפובליקת טורקיה (בטורקית: Türkiye Cumhuriyeti, [ˈtyɾcije dʒumˈhuːɾijeti], \"טורְקִיֶה גֻ'מְהוּרִיֶּתִי\"), היא מדינה המשתרעת בימינו על כל חצי האי אסיה הקטנה שבמזרח התיכון, איים מסוימים במזרח הים התיכון, ושטח קטן במזרח חבל הבלקן שבדרום-מזרח אירופה. טורקיה גובלת כיום בדרום בים התיכון, בסוריה ובעיראק, במערב בים האגאי, בצפון-מערב ביוון ובבולגריה, בצפון בים השחור, בצפון-מזרח בגאורגיה ובמזרח בארמניה, באזרבייג'ן (דרך נחיצ'יבאן) ובאיראן. טורקיה היא רפובליקה מאוחדת וחוקתית. בשנת 2018 הוחלפה בה שיטת הממשל מפרלמנטרית לנשיאותית לאחר משאל עם. 99.8% מהאוכלוסייה בטורקיה הם מוסלמים, בעיקר סונים.\nבאזור בו נוסדה טורקיה המודרנית התפתחו תרבויות חשובות, בהן האימפריות הביזנטית והעות'מאנית. בשל המיקום האסטרטגי של טורקיה, בנקודת המפגש בין אסיה ואירופה, התרבות הטורקית מערבת מאפיינים של תרבויות המערב והמזרח. יש לה גם חשיבות גאו-פוליטית אסטרטגית משמעותית.\nמוסטפא כמאל אטאטורק הקים את המערכת הפוליטית שלה ב-1923, לאחר נפילת האימפריה העות'מאנית. טורקיה נמנתה עם החברות המייסדות של האומות המאוחדות, הייתה מייסדת-חברה בארגון לשיתוף פעולה אסלאמי, והצטרפה לנאט\"ו ב-1952. טורקיה של אטאטורק התאפיינה בחילוניות ופתיחות למערב, מאפיינים שנחלשו בתקופתו של ארדואן.\nמאז 2005 מנהלת טורקיה משא ומתן להצטרפות לאיחוד האירופי, כשב-2017 היא נדחתה באופן רשמי על ידי האיחוד עקב \"צעדיה של טורקיה אל עבר משטר אוטוקרטי\". הממשל של ארדואן, מאז עלייתו לשלטון, הנהיג חוקים ותקנות שמגבירים את השפעת האסלאם, ובכך מערערים את השפעת עקרונות ששת החיצים ומחלישים את חופש העיתונות.",
    "pageid": 357
  },
  {
    "title": "יחידה 81",
    "extract": "יחידה 81 (קרי: שמונה אחת) או היחידה הטכנולוגית של מערך המבצעים המיוחדים היא יחידה במערך המבצעים המיוחדים תחת אגף המודיעין של צה\"ל העוסקת במתן פתרונות טכנולוגיים לצרכים מבצעיים של אגף המודיעין.\nהיחידה מורכבת בעיקרה מאנשי צבא, אולם משרתים בה גם אזרחים, ובהם בעלי תואר דוקטור לתחומים ייחודיים בפיזיקה ובהנדסה. בראשה עומד קצין בדרגת אלוף-משנה.",
    "pageid": 1293779
  },
  {
    "title": "ירין הא",
    "extract": "ירין הא (באנגלית: Yerin Ha; בקוריאנית: 하예린; נולדה ב-16 בינואר 1998), היא שחקנית אוסטרלית.",
    "pageid": 2512627
  },
  {
    "title": "ישו",
    "extract": "יֵשׁוּ או יֵשׁוּעַ (גם ישו מנצרת; ישוע בן יוסף, או כפי הגרסה הארמית: ישוע בר יוסף; ביוונית: Ἰησοῦς, ובלטינית: Iesus; לפי המשוער סביב 4 לפנה\"ס – סביב 30 או 33 לספירה) היה מטיף ומנהיג דתי יהודי בן המאה הראשונה לספירה. הוא הדמות המרכזית בנצרות, הדת הגדולה בעולם, שבה הוא נחשב למשיח ולבן האלוהים.\nלפי האמונה הנוצרית והמסופר בברית החדשה, ישו היה יהודי ונצר לבית דוד שנולד בבית לחם לאמו מרים כשהיא בתולה, תוך שהתעברה באורח נסי מרוח הקודש. בימי חייו סבב בין תושבי הגליל ויהודה, נטבל על ידי יוחנן המטביל, עמד בפיתויי השטן, גייס את שנים-עשר השליחים כתלמידיו וחולל נסים. ישו הפיץ את בשורתו, הכריז על מעמדו כבן האלוהים והודיע שבא להביא את הגאולה הסופית ומלכות השמים. לאחר בואו לירושלים סעד עם השליחים בפעם האחרונה, ואז נבגד על ידי יהודה איש קריות ונמסר לרשויות. ישו נשפט על ידי הכהן הגדול והוסגר לידי המושל הרומאי פונטיוס פילאטוס, שבלחץ ההמון הורה להוציאו להורג בצליבה. בעינויים שסבל רואה הנצרות קורבן שבא לכפר על המין האנושי כולו ולהושיעו מחטאיו, בתנאי שיקבל את היות ישו אלוהי וגואל. על פי הברית החדשה, ביום השלישי לאחר מותו קם ישו לתחייה, התגלה לתלמידיו, ולאחר שסבב על הארץ זמן מה עלה השמימה בגופו כדי לשבת לימין האל. הוא אמור לשוב באחרית הימים ולשפוט את החיים והמתים.\nטבעו, מהותו ומסריו של ישו הם נושא יסוד בתאולוגיה הנוצרית וליבתה של הנצרות. התפישה המסורתית ברוב המוחלט של הכנסיות השונות, היא שישו הוא ההתגלמות הגשמית של האל הבן, אחד ממרכיבי השילוש הקדוש, שהתקיים עם אלוהים האב ורוח הקודש מטרם הבריאה והתגלגל בבשר כדי למלא את שליחותו; לצד טבעו האלוהי לגמרי היה גם אנושי לגמרי, והדבר אפשר לו לגשר על הפער בין בני-האדם לאלוהים ולקרב אותם לבורא. הקביעה ששני טבעים אלה התקיימו כאחד היא עיקר אמונה עליון עבור רוב הכנסיות מאז ועידת כלקדון ב-451, אם כי יש כנסיות הטוענות שהיה לישו רק טבע אחד מושלם. ישנו גם מיעוט קטן הדוחה את רעיון השילוש. מלבד יסודות אלו, פרשנות מסריו, היחס בין האלוהי לאנושי באישיותו ושאלות אחרות היוו תמיד מוקד למחלוקות עזות ולפילוגים הרבים בתוך הנצרות. למרות זאת, זרמיה כולם רואים בו את מושיע האנושות, וחייו ותורתו מצוינים בחגיהם ובמסורתם ונלמדים על ידם. הטקס המרכזי \"סעודת האדון\" מוקדש לאכילת יין ולחם ההופכים באופן נסי לדמו ובשרו או לפחות מסמלים אותם. גם לאחר תהליך החילון במאות האחרונות, בעולם הנוצרי עדיין נתפש ישו כמורה מוסרי וכדמות מופת, על אף היחלשות או דחיית האמונה ביסודות העל-טבעיים שבדת. הוא דמות חשובה ביותר בתרבות המערבית ובתרבות העולם בכלל.\nחז\"ל תפסו את ישו כאדם שלילי ושנוא, ולעומת זאת בקרב המוסלמים הוא נערץ ומקובל בתור עיסא, אחד מנביאי האסלאם. מציאותו ומעשיו של ישו ההיסטורי, מחוץ למסגרת האמונה הדתית, שנויים במחלוקת קשה בעולם האקדמי. ישנו קונצנזוס נרחב כי יהודי בשם ישו אכן התקיים בפועל והפיץ בשורה רוחנית, אך החוקרים דוחים כליל את עיקר המדווח אודותיו בכתבי הקודש הנוצריים ובמסורת הכנסייה, שמקובל כיום שנתחברו זמן רב לאחר מותו, אם בכלל היה. כך, לדוגמה, מעריכים כי בדורות הראשונים לא נתפש ישו על ידי כל מאמיניו כאלוהי, וחלקם ראו אותו כמשיח וכנביא בלבד.",
    "pageid": 599455
  },
  {
    "title": "כרמלה מנשה",
    "extract": "כרמלה מנשה (נולדה ב-1 באוקטובר 1949) היא עיתונאית ישראלית, כתבת לענייני צבא וביטחון בתאגיד השידור הישראלי כאן. זוכת פרס סוקולוב, אות אומ\"ץ ועיטור נשיא מדינת ישראל. לאורך השנים זכתה לכינוי \"האמא של החיילים\" בעקבות חשיפות רבות של מחדלים ושערוריות במערכת הביטחון וטיפול בבעיות אישיות של חיילים, להם נתנה קול באמצעות פרסומיה בתקשורת.",
    "pageid": 295976
  },
  {
    "title": "מבצע אנטבה",
    "extract": "מבצע אנטבה או מבצע יונתן (שם המבצע שנקבע בצה\"ל היה \"כדור הרעם\") הייתה פעולת פשיטה צבאית שביצע צה\"ל באוגנדה במוצאי שבת, אור ליום ראשון, 4 ביולי 1976 (ו' בתמוז ה'תשל\"ו), במטרה להציל 105 נוסעים ישראלים ואנשי צוות מטוס אייר פראנס, שנחטפו על ידי טרוריסטים גרמנים ופלסטינים, במהלך טיסתם מישראל לצרפת. למרות התבצרותם של החוטפים במדינה עוינת, כמעט כל החטופים חולצו בשלום. במהלך המבצע נהרגו שלושה בני ערובה וכן מפקד סיירת מטכ\"ל, סגן אלוף יוני נתניהו, ובעקבות זאת נקרא המבצע על שמו.",
    "pageid": 7795
  },
  {
    "title": "מוחמד",
    "extract": "מוחמד בן עבדאללה בן עבד אל-מוטלב, הידוע כמֻחַמַּד (בערבית: مُحَمَّد, ‏‏Ⓘ‏, 570 בערך – 8 ביוני 632) היה מנהיג חברתי, דתי ופוליטי ערבי שייסד את דת האסלאם. נחשב במסורת המוסלמית לאחרון ולחשוב ביותר מבין הנביאים שקדמו לו בדתות השונות; תורתו ומנהגיו משמשים יחד עם הקוראן לבסיס האמונה האסלאמית.\nמוחמד נולד בסביבות שנת 570 בעיר מכה שבחצי האי ערב (כיום בערב הסעודית) לעבדאללה בן עבד אל-מטלב ולאשתו אמינה בנת והב. אביו מת כמה חודשים לפני לידתו, ואמו מתה כשהיה בן שש. מוחמד היתום חונך על ידי סבו, עבד אל-מוטלב אבן האשם ודודו אבו טאלב. מוחמד נהג להתבודד במערה בהר ג'בל א-נור ולהתפלל במשך ימים רצופים. בשנת 610, כשהיה בן 40, סיפר מוחמד שעבר התגלות מהמלאך גבריאל, לפיה דרך החיים הראויה היא התמסרות לאל היחיד. מוחמד החל להפיץ את משנתו במכה, אך הוא ומאמיניו נרדפו בשל אמונתם ונאלצו להגר בשנת 622 לעיר יַתְ'רִבּ, שנודעה לימים בשם אל-מדינה. בדצמבר 629 מוחמד אסף צבא של 10,000 מאמינים, יצא בראשו למכה וכבש אותה. בשנת 632 חלה מוחמד ומת. בשעת מותו רוב תושבי חצי האי ערב כבר המירו את דתם לתורתו של מוחמד – האסלאם.",
    "pageid": 416182
  },
  {
    "title": "מורגן קוהאן",
    "extract": "מורגן קוהאן (באנגלית: Morgan Kohan; נולדה ב-30 בדצמבר 1993) היא שחקנית קנדית.",
    "pageid": 2351473
  },
  {
    "title": "מייקל ג'ורדן",
    "extract": "מייקל ג'פרי ג'ורדן (באנגלית: Michael Jeffrey Jordan; נולד ב-17 בפברואר 1963) הוא כדורסלן עבר אמריקאי ששיחק בעמדת הקלע. ג'ורדן, אשר ניצב במקום החמישי ברשימת הקלעים המובילים בתולדות ה-NBA, נחשב בעיני רבים לכדורסלן הטוב ביותר בהיסטוריה, וזכה להצלחה רבה שסייעה לפרסומה של ליגת ה-NBA ברחבי העולם בשנות ה-80 וה-90 של המאה ה-20. הצטרף לשיקגו בולס בעונת 1984/1985, ותוך זמן קצר הפך לאחד הכוכבים הבולטים בליגת ה-NBA. יכולותיו ככדורסלן וכאתלט זיכו אותו בכינויים \"אייר ג'ורדן\", \"הוד אוויריותו\", \"ישו השחור\" ו-\"אלוהים\".\nבמהלך הקריירה זכה ג'ורדן במגוון תארים, בין השאר, שש פעמים באליפות ה-NBA במדי שיקגו בולס, ופעמיים במדליית זהב אולימפית במדי נבחרת ארצות הברית. הישגיו האישיים כוללים חמש זכיות בתואר MVP של העונה הסדירה, עשר פעמים חבר בחמישיית העונה, תשע פעמים חבר בחמישיית ההגנה, 14 השתתפויות במשחק האולסטאר, שלוש זכיות בתואר ה-MVP של משחק האולסטאר, שלוש זכיות בתואר מלך החטיפות, שש זכיות בתואר ה-MVP של סדרת הגמר, וזכייה בתואר שחקן ההגנה של העונה ב-1988. בנוסף, מחזיק ג'ורדן בשיא ממוצע הנקודות לקריירה ב-NBA עם 30.12 נקודות למשחק, ובשיא של 33.4 נקודות בממוצע למשחק פלייאוף. ופרש ב15 בינואר בשנת 2015, לאור הישגיו יוצאי הדופן ותרומתו לענף הכדורסל, צורף ג'ורדן להיכל התהילה של פיב\"א, וב-2016 העניק לו נשיא ארצות הברית ברק אובמה את מדליית החירות הנשיאותית, עיטור הכבוד הגבוה ביותר של ארצות הברית.\nב-2010 רכש ג'ורדן את רוב זכויות הבעלות על זיכיון קבוצת ה-NBA שארלוט הורנטס בתמורה ל-175 מיליון דולר. בכך הפך ג'ורדן לכדורסלן ה-NBA הראשון שהפך לבעלים של קבוצה בליגה, וכן לבעלי הקבוצה היחידי בליגה ממוצא אפרו-אמריקאי. במהלך שנותיו של ג'ורדן כבעלי הקבוצה, ההורנטס לא זכו להישגים מקצועיים משמעותיים, והגיעו רק שלוש פעמים למעמד הפלייאוף. אף על פי כן הצליח ג'ורדן ב-2023 למכור את רוב זכויות הבעלות שלו בקבוצה לפי שווי של כשלושה מיליארד דולר.\nבשנת 2023 העריך מגזין פורבס את הונו של ג'ורדן בכשלושה מיליארד דולר, הספורטאי בעל ההון הגבוה בהיסטוריה.\n\n",
    "pageid": 15983
  },
  {
    "title": "מלחמת העצמאות",
    "extract": "מלחמת העצמאות (נקראת גם: מלחמת השחרור, מלחמת הקוממיות, מלחמת תש\"ח, ומלחמת 1948; בערבית: حرب فلسطين 1948, תעתיק: חַרְבּ פִלַסְטִין 1948, תרגום: מלחמת פלסטין 1948) פרצה ב-30 בנובמבר 1947. בבוקר היום שלאחר קבלת תוכנית החלוקה בעצרת האו\"ם, פתחו ערביי ארץ ישראל בהתקפות כנגד היישוב היהודי בארץ ישראל כדי למנוע את יישומה. בכך נפתח השלב הראשון של המלחמה, המכונה לעיתים בשם \"מלחמת האזרחים\", משום שהלחימה התאפיינה בעימות צבאי מוגבל בין הכוחות הצבאיים של הערבים לבין כוח המגן העברי של היישוב היהודי בארץ, אף על פי שיחידות מתנדבים מטעם הליגה הערבית (צבא ההצלה), ובהמשך גם מתנדבים מן האחים המוסלמים, השתתפו גם הם בלחימה בצד הערבי. היקף הלחימה הוגבל מאוד בשל נוכחות הצבא הבריטי, אף על פי שהיה בתהליך של פינוי כוחותיו משטח ארץ ישראל המנדטורית. החל מראשית אפריל 1948 עבר כוח המגן העברי למתקפה באזורים שונים בארץ ישראל, ועד השלמת פינוי הצבא הבריטי ותום המנדט, הביסו את הכוחות הערביים הבלתי סדירים שעמדו מולם.\nב-14 במאי 1948, יומו האחרון של המנדט הבריטי, הכריזה הנהגת היישוב היהודי על הקמת מדינת ישראל. למחרת פלשו לתחומי הארץ הצבאות הסדירים של מספר מדינות ערביות (סוריה, עיראק, עבר הירדן ומצרים) בסיוע כוחות צבא קטנים יחסית מלבנון וערב הסעודית, ובכך החל השלב השני של מלחמת העצמאות. נהוג לחלק שלב זה לשני שלבי משנה עיקריים: בשלב הראשון, שהסתיים עם כניסת ההפוגה הראשונה במלחמה, בלמו כוחות ההגנה (החל מסוף מאי כוחות צה\"ל), בהם השתלבו בהדרגה אצ\"ל ולח\"י, את המתקפה הערבית, והיוזמה הצבאית הייתה בעיקר בידי הצד הערבי. בשלב השני, שהחל לאחר תום \"ההפוגה הראשונה\", עברה היוזמה הצבאית לידי צה\"ל, והצבאות הערביים נמצאו בעיקר במגננה. שלב זה התאפיין בשורה של מבצעים של צה\"ל, ובתקופות ארוכות של הפוגה, שנכפו על הצדדים הלוחמים על ידי החלטות מועצת הביטחון של האומות המאוחדות, בגיבוי מעצמות המערב.\nבאשר למועד שבו תמה המלחמה יש כמה גישות. הלחימה בפועל בין צה\"ל לבין הצבאות הערביים בשטח ארץ ישראל, הסתיימה כבר עם תום מבצע חורב ב-7 בינואר 1949. הפעילות המבצעית של צה\"ל הסתיימה רק עם תום מבצע עובדה ב-10 במרץ 1949, וב-20 ביולי 1949 נחתם הסכם שביתת הנשק האחרון בין ישראל לשכנותיה הערביות, הסכם שביתת הנשק עם סוריה. ישראל ועבר הירדן (ממלכת ירדן של ימינו) היו המרוויחות העיקריות מהמלחמה (לפחות מהבחינה הטריטוריאלית) ואילו ערביי ארץ ישראל היו המפסידים העיקריים. צבאות המדינות הערביות שפלשו לתחומי ארץ ישראל, או נטלו חלק בלחימה, ספגו ברובם מכה קשה, במיוחד הצבא המצרי. ארץ ישראל המערבית נחלקה בין ממלכת עבר הירדן, שכבשה את יהודה ושומרון; מצרים, שכבשה את רצועת עזה; ומדינת ישראל, שהרחיבה את גבולותיה אל מעבר לשטח שיועד למדינה היהודית במסגרת החלטת החלוקה. ירושלים, שנועדה להיות תחת שלטון בין-לאומי, חולקה בין ישראל לירדן: השכונות הערביות במזרח העיר והעיר העתיקה של ירושלים (כולל הרובע היהודי) נותרו בשליטת ממלכת ירדן עד מלחמת ששת הימים, ואילו ישראל השתלטה על החלק המערבי של העיר, כולל מספר שכונות ערביות. בהסכמי שביתת הנשק שסיימו את המלחמה הכירו המדינות הערביות השכנות דה פקטו בגבולות החדשים של ישראל.\n\nבמהלך המלחמה ספגו הכוחות הצבאיים של היישוב היהודי בארץ ישראל (ממאי 1948 צבא הגנה לישראל) והאוכלוסייה האזרחית היהודית, יותר מ-6,000 הרוגים, כאחוז מכלל האוכלוסייה היהודית בארץ ישראל עם פרוץ המלחמה. הכוחות הצבאיים הערביים שהשתתפו במלחמה, וערביי ארץ ישראל, ספגו אף הם אבדות ניכרות. במהלך המלחמה נאלצו מאות אלפי תושבים ערבים לעזוב את בתיהם בנסיבות שונות, והפכו לפליטים, ומאות כפרים ערביים ננטשו או נחרבו. לאחר המלחמה נאסרה חזרת רוב הפליטים הערבים לבתיהם, על ידי ממשלת ישראל. אירועים אלה כונו על ידי הערבים בשם \"הנכבה\" (בערבית: النكبة – \"האסון\"). ערב המלחמה, במהלכה ולאחריה נקמו המימסדים של מדינות ערב בהכוונת הליגה הערבית את תקומת מדינת ישראל ותבוסתן בקרב בקהילות היהודיות בארצות ערב, ומאות אלפי היהודים שחיו בהן מאות שנים היו לפליטים חסרי כל שרכושם הולאם.",
    "pageid": 348770
  },
  {
    "title": "מרוקו",
    "extract": "ממלכת מרוקו (בערבית: المغرب, תעתיק מדויק: אל־מַעְ'רִבּ, או المملكة المغربية, תעתיק מדויק: אַל־מַמְלַכַּה אל־מַעְ'רִבִּיַּה, בליטון: al-Mamlakah al-Maghribiyah; בתמאזיגת מרוקנית : ⵜⴰⴳⵍⴷⵉⵜ ⵏ ⵍⵎⵖⵔⵉⴱ, בליטון: Tageldit n Lmeɣrib; בצרפתית: Royaume du Maroc) היא מונרכיה שגבולותיה נתונים במחלוקת. בדרום היא גובלת במאוריטניה או בסהרה המערבית כיוון שסיפוחה של סהרה המערבית למרוקו נתון במחלוקת. בצפון היא גובלת בים התיכון ובמצר גיברלטר. היא גובלת בצפון גם בשתי מובלעות של ספרד (סאוטה ומלייה) אולם מרוקו טוענת שהן בתוך שטחה. גבולותיה המוסכמים של המונרכיה הם גבולה המערבי באוקיינוס האטלנטי וגבולה המזרחי באלג'יריה.\nדת המונרכיה היא האסלאם הסוני והמונרכיה חברה בארגון לשיתוף פעולה אסלאמי. השפות הרשמיות בה הן ערבית ותמאזיגת מרוקנית . המונרכיה חברה בנוסף בליגה הערבית, באיחוד האפריקאי ובאיחוד מדינות הים התיכון. בירת מרוקו היא רבאט והעיר המרכזית והגדולה ביותר בה היא קזבלנקה.",
    "pageid": 19722
  },
  {
    "title": "נובה סקוטיה",
    "extract": "נובה סקוטיה (באנגלית: Nova Scotia, הגייה: נובה סקושה, בצרפתית: la Nouvelle-Écosse, בגאלית סקוטית: Alba Nuadh) היא פרובינציה השייכת למדינת קנדה והשוכנת לחוף האוקיינוס האטלנטי. שטחה 55,500 קמ\"ר. נכון ל 9 בפברואר 2022, מתגוררים בה 1,079,440 תושבים. בירתה היא הליפקס. פירוש השם בלטינית: \"סקוטלנד החדשה\".",
    "pageid": 67002
  },
  {
    "title": "נועם חומסקי",
    "extract": "אברהם נועם חומסקי (באנגלית: Avram Noam Chomsky, נהגה באנגלית: /noʊm ˈtʃɒmski/ נום צ'ומסקי; נולד ב-7 בדצמבר 1928) הוא בלשן, פילוסוף, פעיל שמאל ומבקר חברתי יהודי-אמריקאי. פרופסור כבוד לבלשנות באוניברסיטת אריזונה ופרופסור אמריטוס לבלשנות במכון הטכנולוגי של מסצ'וסטס (MIT) שם לימד מעל 50 שנה. בנוסף לפעילותו האקדמית נודע בעיקר בשל כתיבתו הפוליטית המזוהה עם אנרכו-סינדיקליזם וסוציאליזם ליברטריאני ובשל הביקורת הנוקבת שלו על מדיניות החוץ של ארצות הברית ועל מדינת ישראל.\nהוא מייסד אסכולת הבלשנות הגנרטיבית, והוגה היררכיית חומסקי, שיטת מיון של שפות פורמליות. הבלשנות הגנרטיבית נקראת לפעמים על שמו \"בלשנות חומסקיאנית\". כתב למעלה מ־150 ספרים בנושאי בלשנות, מלחמה, פוליטיקה ותקשורת המונים.\nהתאוריה של חומסקי כי ישנו \"דקדוק אוניברסלי\" (דקדוק גנרטיבי או דקדוק יוצר), שכל בני האדם נולדים עמו, גרמה לירידה בחשיבות זרם הביהביוריזם בפסיכולוגיה, שטען כי האדם נולד עם נטייה לקבל חיזוקים כתוצאה מההיסטוריה האבולוציונית ומההיסטוריה האישית שלו, ורוכש את כל יכולותיו בלמידה, ולהגברת התמיכה במדעים הקוגניטיביים.\nלחומסקי הוענק תואר של \"פרופסור מוסד\" לבלשנות, הניתן על ידי MIT לקבוצה נבחרת של כ-14 פרופסורים מתחומים שונים.\nכמתנגד נחרץ של התערבות ארצות הברית בווייטנאם, אותה הוא הגדיר כאימפריאליזם אמריקני, ב-1967 חומסקי זכה לתשומת לב לאומית בעקבות החיבור שלו \"חובתם של אינטלקטואלים\" . כמחובר ל\"שמאל החדש\", חומסקי נעצר מספר פעמים על ידי הרשויות בארצות הברית ונכנס לרשימת האויבים  של ריצ'רד ניקסון. בשיתוף פעולה עם אדוארד ס. הרמן , חומסקי ביסס את מודל התעמולה  של ביקורת התקשורת בספרו Manufacturing consent . הגנתו על חופש הביטוי, גם של מכחישי שואה, יצרה מחלוקת בפרשת פוריסון  בשנות השמונים. לאחר פרישתו מ-MIT הוא המשיך להיות פעיל נחרץ באקטיביזם פוליטי, כולל התנגדותו לפלישה בעיראק ותמיכתו בתנועת אוקיופיי בארצות הברית, לאחר המשבר הכלכלי העולמי (2008).",
    "pageid": 12235
  },
  {
    "title": "נמרוד כהן",
    "extract": "נמרוד כהן (נולד ב-15 ביולי 2004) הוא ישראלי שנחטף ב־7 באוקטובר 2023 על ידי מחבלי ארגון הטרור חמאס בזמן שהיה חייל צה\"ל בטבח שבעה באוקטובר. הוא הוחזק בשבי חמאס ברצועת עזה במשך שנתיים, ושוחרר במסגרת הסכם חמאס–ישראל ב-13 באוקטובר 2025.",
    "pageid": 2458497
  },
  {
    "title": "סאטושי נאקאמוטו",
    "extract": "סאטושי נאקאמוטו הוא השם הבדוי שנבחר על ידי האיש (או קבוצת האנשים) האנונימי שיצר את המטבע המבוזר ביטקוין.\nכחלק מיצירת המטבע, נאקאמוטו תכנן ויישם את הבלוקצ'יין הראשון. המצאה זו פתרה לראשונה את בעיית ה\"בזבוז הכפול\" עבור מטבעות מבוזרים.",
    "pageid": 1550075
  },
  {
    "title": "עוזי חיטמן",
    "extract": "עוזי חיטמן (9 ביוני 1952, ט\"ז בסיוון ה'תשי\"ב – 17 באוקטובר 2004, ב' בחשוון ה'תשס\"ה) היה זמר-יוצר, מלחין, פזמונאי ומנחה טלוויזיה ישראלי, מהיוצרים הבולטים והחשובים בזמר העברי שכתב במגוון סגנונות. בין היתר כתב מילים ולחנים לשירי ילדים, מוזיקה מזרחית, מוזיקת פופ, מוזיקה חסידית ושירי ארץ ישראל.",
    "pageid": 29287
  },
  {
    "title": "עומרי כספי",
    "extract": "עומרי משה כספי (נולד ב-22 ביוני 1988, ז' בתמוז ה'תשמ\"ח) הוא משקיע הון סיכון ישראלי, ובעבר כדורסלן וקפטן נבחרת ישראל בכדורסל, ששיחק בעמדות הסמול פורוורד והפאוור פורוורד. גובהו 2.06 מטרים (6.8 רגל). כספי הוא הכדורסלן הישראלי הראשון ששיחק בליגת ה-NBA, וכן הישראלי הראשון שנבחר בסיבוב הראשון של דראפט ה-NBA.\n\n",
    "pageid": 444303
  },
  {
    "title": "עונת 2025/2026 בליגת האלופות",
    "extract": "עונת 2025/2026 בליגת האלופות של אופ\"א היא העונה ה-71 בה מתקיים טורניר הכדורגל שמאורגן על ידי אופ\"א, והעונה ה-34 במתכונת החדשה מאז שונה שם הטורניר מגביע אלופות אירופה למועדונים לליגת האלופות.\nהזוכה בתואר תשחק נגד זוכת הליגה האירופית בסופר קאפ האירופי, תקבל כרטיס לליגת האלופות בעונת 2026/2027 ותעפיל לגביע העולם למועדונים 2029.\nהגמר ייערך בפושקש ארנה, בודפשט, הונגריה. ב-30 במאי 2026.",
    "pageid": 2388604
  },
  {
    "title": "עלמה זק",
    "extract": "עלמה זק (נולדה ב-21 בנובמבר 1970) היא שחקנית וקומיקאית ישראלית, זוכת שני פרסי האקדמיה הישראלית לטלוויזיה.",
    "pageid": 142320
  },
  {
    "title": "ערוץ הילדים",
    "extract": "ערוץ הילדים (נקרא בעבר \"ערוץ 6\", על שם אפיק שש בו שודר) הוא ערוץ טלוויזיה ישראלי לילדים ונוער.\nהערוץ החל את דרכו כערוץ כבלים, אחד מבין ארבעת ערוצי הכבלים הראשונים בישראל (\"ערוץ המשפחה\" באפיק 3, לימים HOT3; \"ערוץ הסרטים\" באפיק 4, לימים HOT Films; וערוץ הספורט באפיק 5), והוקם על ידי חברות הכבלים (לימים, התמזגו לחברת HOT). ב-1996 עבר הערוץ לבעלות חברת \"נגה תקשורת\".\nבעשור השלישי של המאה ה-21, הערוץ משודר בסלקום TV+, בפרטנר TV+, ב-+yes, ב-+STING, וכן בשירותי FreeTV ו-BIGI הנמצאים בבעלות חברת האם של הערוץ, RGE. תוכני הערוץ משודרים גם בערוצים נוספים מבית \"נגה תקשורת\": \"לוגי\", \"FOMO\", \"יויו\" ו\"HOT באזז\".",
    "pageid": 619500
  },
  {
    "title": "פיגועי 11 בספטמבר",
    "extract": "פיגועי 11 בספטמבר (הידועים גם בשם 9/11 הנגזר מהתאריך בתצורה האמריקנית ולפיכך נהגים Nine Eleven ומוכרים בתקשורת בשמות אסון התאומים או הפיגוע במגדלי התאומים) היו סדרה של פיגועי תופת והתאבדות איסלאמיסטיים מתוכננים מראש ומתוזמנים של ארגון אל-קאעדה במקביל שהתרחשו ברחבי ארצות הברית, הנחשבים לפיגועי הטרור הגדולים והקטלניים ביותר בהיסטוריה של האנושות, ולמתקפה הגדולה ביותר על אדמת אמריקה. פיגועים אלו הובילו את ארצות הברית של ממשל ג'ורג' ווקר בוש ביחד עם מדינות רבות וצבאות נוספים למלחמת אפגניסטן (2001–2021), וכן למלחמה העולמית בטרור.\nבבוקר יום שלישי, 11 בספטמבר 2001, חטפו תשעה עשר מחבלים שהשתייכו לארגון הטרור האסלאמיסטי \"אל-קאעדה\" ארבעה מטוסי נוסעים. החוטפים הטיסו שניים מהמטוסים, טיסה 175 של יונייטד איירליינס וטיסה 11 של אמריקן איירליינס, וריסקו אותם בכוונה במגדלי התאומים שבמרכז הסחר העולמי שבעיר ניו יורק. הפגיעה במגדל הדרומי הועברה בשידור חי לעיני מיליוני צופים ברחבי העולם, כך גם קריסתם של המגדלים, אשר קרסו בתוך פחות משעתיים. את המטוס השלישי, טיסה 77 של אמריקן איירליינס, ריסקו החוטפים אל תוך בניין הפנטגון בארלינגטון שבווירג'יניה. כוונת הטרוריסטים הייתה לרסק את המטוס הרביעי, טיסה 93 של יונייטד איירליינס, אל תוך הבית הלבן או בניין הקפיטול בוושינגטון, אך המטוס התרסק לבסוף בשדה פתוח ליד שנקסוויל, פנסילבניה, לאחר שנוסעי המטוס היו מודעים למאורע ואז פרץ מאבק בינם לבין החוטפים. 2,977 אזרחים, נוסעים וצוות של ארבעת המטוסים, נספו בהתקפות אלו, ויותר מ-6,000 נפצעו. נהרגו גם 19 הטרוריסטים שחטפו את ארבעת המטוסים.\nארצות הברית הטילה מייד את האחריות לפיגועים על ארגון אל-קאעדה, אך רק בשנת 2004 קיבל מנהיג הארגון, אוסאמה בן לאדן, אחריות על ביצוע הפיגועים, לאחר שלוש שנים של הכחשה. בין הסיבות לפיגועים מנה בן לאדן את תמיכת ארצות הברית בישראל, נוכחות הצבא האמריקאי בערב הסעודית, המעורבות האמריקאית במלחמת המפרץ והסנקציות נגד עיראק. תגובת ארצות הברית לפיגועי 11 בספטמבר הייתה פתיחת המלחמה בטרור ופלישה לאפגניסטן במטרה להפיל את שלטון הטליבאן, פטרונו של אל-קאעידה. בעקבות הפיגועים השתנה היחס העולמי לטרור, ומדינות רבות חוקקו חוקים חדשים למלחמה בטרור, וכמו כן הרחיבו את סמכויותיהם, היקפם וציודם של כוחות אכיפת החוק. לאחר שנים של מצוד בן לאדן אותר ונהרג במתחם מגוריו שבפקיסטן, במאי 2011.\nהריסת מגדלי התאומים הובילה לפגיעה עמוקה בכלכלת מנהטן, בד בבד עם השפעה משמעותית על השווקים העולמיים. ניקוי אזור מרכז הסחר העולמי מההרס הרב הושלם רק במאי 2002. הפנטגון שופץ בתוך כשנה. באתרי הפיגועים בניו-יורק, בפנטגון ובפנסילבניה הוקמו אתרי זיכרון. בגראונד זירו הוקם מגדל החירות, שגובהו 1,776 רגל (541 מטר), כשנת הכרזת העצמאות של ארצות הברית.",
    "pageid": 1705
  },
  {
    "title": "פרשת הברחת הסחורות לרצועת עזה",
    "extract": "פרשת הברחת הסחורות לרצועת עזה היא חקירה ביטחונית-פלילית שנחשפה בינואר 2026, בנוגע להברחת סחורות מישראל לרצועת עזה במהלך מלחמת חרבות ברזל. על פי החשד, מדובר בהברחת סחורות ששימושן יכול לכלול רכיבי טרור. החשדות המיוחסים למעורבים כוללים עבירות חמורות של סיוע לאויב במלחמה, קבלת דבר במרמה בנסיבות מחמירות, קבלת שוחד, מרמה והפרת אמונים, ועבירות לפי חוק איסור הלבנת הון. אחד הנאשמים בפרשה הוא אחיו של דוד זיני, ראש שירות הביטחון הכללי.",
    "pageid": 2512954
  },
  {
    "title": "פתח תקווה",
    "extract": "פתח תקווה (בניקוד: פֶּתַח תִּקְוָה), המכונה \"אֵם הַמּוֹשָׁבוֹת\", היא עיר במחוז המרכז והרביעית מבחינת גודל אוכלוסייתה במדינת ישראל. נוסדה כמושבה ב-1878 והוכרזה כעיר בשנת 1937. גובלת בהוד השרון ובתל אביב, בני ברק וגבעת שמואל במערב, גובלת במספר קיבוצים מהמועצה האזורית דרום השרון (עינת, גבעת השלושה ונחשונים) והמושב כפר סירקין במזרח, ועם גני תקווה, קריית אונו ומועצה אזורית חבל מודיעין (מושב נחלים, רינתיה, מזור, בארות יצחק) ובמושבי המועצה האזורית דרום השרון (מגשימים, גת רימון, כפר מעש) מדרום.",
    "pageid": 84552
  },
  {
    "title": "קידוח קולה",
    "extract": "קידוח קולה הוא פרויקט קידוח מדעי בחצי האי קולה בצפון רוסיה, שמטרתו לקדוח עמוק ככל האפשר ו\"לפרוץ\" את קרום כדור הארץ.",
    "pageid": 1379435
  },
  {
    "title": "רון שרמן",
    "extract": "רון שרמן (1 באוגוסט 2004 – 10 בנובמבר 2023) היה רב\"ט בן 19 שנחטף בחיים על ידי מחבלי ארגון הטרור חמאס מבסיס מנהלת תיאום וקישור (מת\"ק) אל רצועת עזה ב-7 באוקטובר 2023. חטיפתו וגם שהותו בשבי חמאס תועדו. ב-10 בנובמבר 2023 שרמן נהרג בשבי עקב נזק היקפי שנגרם על ידי הפצצת צה\"ל במהלך מבצע לחיסול אחמד ע'נדור. ב-14 בדצמבר 2023 חולצה גופתו מהעיר ג'באליה לשטח ישראל על ידי צה\"ל. לאחר מותו בשבי הועלה לדרגת סמל.",
    "pageid": 2337142
  },
  {
    "title": "רוני קובן",
    "extract": "אהרון (רוני) קובן (נולד ב-17 בפברואר 1979) הוא עיתונאי, במאי, תסריטאי, מחזאי, שדרן רדיו, שחקן ומנחה טלוויזיה ישראלי.",
    "pageid": 845573
  },
  {
    "title": "רמי הויברגר",
    "extract": "רם \"רמי\" הויברגר (12 באוקטובר 1963 – 28 באוגוסט 2025) היה שחקן, קומיקאי ובמאי ישראלי, משחקני האופי הבולטים בישראל.\nהויברגר שיחק שנים רבות בתיאטרון הקאמרי ובהבימה בתפקידים ראשיים, בין השאר במחזות \"המלט\", \"מקבת'\", \"מחכים לגודו\" ו\"החולה המדומה\". בנוסף ביים את המחזות \"תמונות מחיי הנישואין\" המבוסס באופן חופשי על סרט באותו שם ו\"אלינג\".\nבין תפקידיו הידועים בטלוויזיה היו בתוכנית המערכונים \"החמישייה הקאמרית\" (1993–1997), בסדרה \"הבורגנים\" (2000–2004), בסדרה \"בטיפול\" (2005–2008), ובגילומו את ראש ממשלת ישראל ב\"ילדי ראש הממשלה\" (2011–2012).\nבקולנוע גילם בין השאר את דמותו של יוסף באו בסרט \"רשימת שינדלר\" (1993), ואת משה דיין בסרט \"גולדה\" (2023). באחד מתפקידיו הידועים הוא גילם את אלון שגיב (קרמבו) בסרט הפולחן של דרור שאול \"מבצע סבתא\" (1999), דמות המבוססת על דמותו של טל שאול.",
    "pageid": 142310
  },
  {
    "title": "שד (איבר)",
    "extract": "שָׁד הוא אחד מזוג איברים המצויים בגופם של בני אדם. בנשים, מכילים השדיים בלוטות חלב. השדיים הנשיים זהים במבנם ובתפקידם לבלוטות החלב המצויים בכל נקבות היונקים, אך שונים במראם ובמספרם. השדיים מרכזים את בלוטות החלב של האישה ומהווים לפיכך בלוטות חלב מורכבות; כל שד מכיל בין 10 ל-20 בלוטות חלב פשוטות הנפגשות כולן בפִטמה. השדיים נחשבים לסימני מין משניים, והם מתפתחים בדרך כלל בגיל ההתבגרות. הם מורכבים בעיקר משרירים ומרקמות שומן. בתרבויות שונות בעולם השדיים הנקביים מהווים סמל מיני.",
    "pageid": 70991
  },
  {
    "title": "שובר שורות",
    "extract": "שובר שורות (באנגלית: Breaking Bad) היא סדרת דרמת פשע אמריקאית, אותה יצר והפיק וינס גיליגאן. הסדרה הופקה על ידי חברת \"Sony Pictures Television\" עבור רשת \"AMC\" האמריקנית ושודרה במשך חמש עונות, החל מ-20 בינואר 2008 ועד ל-29 בספטמבר 2013.\nהסדרה מגוללת את סיפורו של וולטר וייט (בריאן קראנסטון), מורה לכימיה שמאובחן כחולה סופני בסרטן הריאה. ביחד עם תלמידו לשעבר ג'סי פינקמן (אהרון פול), פונה וייט לעולם הפשע ומתחיל לייצר ולסחור במתאמפטמין (\"קריסטל מת'\") למימון טיפוליו הרפואיים והבטחת עתידה הכלכלי של משפחתו לאחר מותו. \nהסדרה זכתה לביקורות חיוביות מאוד מצד מבקרים וצופים, ולאחוזי צפייה גבוהים מאוד. \"שובר שורות\" נחשבת בעיני רבים לאחת מסדרות הטלוויזיה הטובות ביותר בכל הזמנים והיא במקום ה-1 בדירוג הגולשים באתר IMDb. הסדרה זכתה ב-16 פרסי אמי, שמונה פרסי סטלייט, שני פרסי גלובוס הזהב ופרסים רבים נוספים.\nבשנת 2015 עלתה סדרת ספין אוף בשם \"סמוך על סול\" המתמקדת בדמותו של סול גודמן בתקופה שקדמה לאירועים המתוארים בסדרה \"שובר שורות\".",
    "pageid": 713204
  },
  {
    "title": "שחמט",
    "extract": "שחמט (מפרסית: shāh-māt - שאה-מאט. מוכר גם בשמות הפחות נפוצים: משחק המלכים, נרדשיר, אישקוקה או אישקוקי) הוא משחק לוח אסטרטגי מופשט וענף ספורט  לשני שחקנים. המשחק מקובל ברחבי העולם כתחביב וכספורט תחרותי.\nאדם העוסק במשחק שחמט באופן מקצועי נקרא שחמטאי.\nשחמט הוא אחד המשחקים השכיחים והמורכבים ביותר הקיימים בתרבות האנושית; ההערכות למספר המצבים החוקיים בשחמט נעות בין \n  \n    \n      \n        \n          10\n          \n            43\n          \n        \n      \n    \n    {\\displaystyle 10^{43}}\n  \n לבין \n  \n    \n      \n        \n          10\n          \n            47\n          \n        \n      \n    \n    {\\displaystyle 10^{47}}\n  \n.",
    "pageid": 969
  },
  {
    "title": "תאג\"ד (סדרת טלוויזיה)",
    "extract": "תאג\"ד היא סדרת טלוויזיה ישראלית שעלתה לשידור ב-19 בספטמבר 2016 בחברת yes. יוצר הסדרה הוא ציון רובין, שגם כתב וביים. הסדרה מתארת את קורותיהם של חובשי תאג\"ד של גדס\"ר צנחנים שמספרו בסדרה שונה ל-33. שיר הנושא של הסדרה בעונה הראשונה הוא \"ימים יפים\", אותו כתב והלחין אביהו לנדוור, ובעונה השנייה השיר \"עוד יום\" של להקת פול טראנק.\nב-7 בנובמבר 2016, \"yes\" הזמינה לסדרה עונה שנייה. היא עלתה ב-15 ביוני 2020. על אף סיומה של זו בקליף האנגר, התסריטאי והבמאי רובין החליט שלא להמשיך את הסדרה לעונה שלישית. עם זאת, בשנת 2025, יותר מחמש שנים לאחר סיומה, פורסם בידי ערן סויסה על חידוש הסדרה לעונה שלישית.\nביולי 2018 נרכשה הסדרה על ידי חטיבת הטלוויזיה של סרטי פרמאונט, וזו הפיקה את העיבוד האמריקאי \"68 Whiskey\".",
    "pageid": 1408037
  },
  {
    "title": "אדם סנדלר",
    "extract": "אדם ריצ'רד סנדלר (באנגלית: Adam Richard Sandler‏; נולד ב-9 בספטמבר 1966) הוא קומיקאי, שחקן, תסריטאי, מפיק ומוזיקאי יהודי-אמריקאי, הידוע בסרטי הקומדיה הרבים שבהם הוא מככב.",
    "pageid": 240624
  },
  {
    "title": "אווטאר: אש ואפר",
    "extract": "אווטאר: אש ואפר (באנגלית: Avatar: Fire and Ash)‏ הוא סרט מדע בדיוני אפי אמריקאי שבוים, הופק, נכתב, ונערך על ידי ג'יימס קמרון. הסרט יצא לאקרנים ב-19 בדצמבר 2025, לאחר שבמקור היה אמור לצאת לאקרנים ב-20 בדצמבר 2024. זהו השני מבין ארבעה סרטי המשך מתוכננים לסרט \"אווטאר\" (2009) והיווה סרט המשך ל\"אווטאר: דרכם של המים\" (2022), מה שהופך אותו לסרט השלישי בזיכיון אווטאר. קמרון הפיק את הסרט עם ג'ון לנדאו, כשריק ג'פה ואמנדה סילבר הוכרזו במקור ככותבים שותפים; מאוחר יותר הוכרז שקמרון, ג'פה, סילבר, ג'וש פרידמן ושיין סלרנו לקחו חלק בתהליך הכתיבה של כל סרטי ההמשך לפני שהוטל עליהם לסיים את התסריטים הנפרדים, מה שהופך את הקרדיטים על הכתיבה בסופו של דבר ללא ברורים. צוות השחקנים כולל את סם וורת'ינגטון, זואי סלדנה, סטיבן לאנג, סיגורני וויבר, ג'ואל דייוויד מור, סי-סי-אייץ' פאונדר, דיליפ ראו ומאט ג'רלד צפויים לחזור משני הסרטים הראשונים. אליהם מצטרפים שחקני הסרט השני קליף קרטיס, אידי פאלקו, ברנדן קאוול, מישל יאו, ג'מיין קלמנט ואונה צ'פלין.\nצילומי הסרט החלו במקביל לצילומי אווטאר: דרכם של המים ב-15 באוגוסט 2017. שני סרטי המשך נוספים צפויים לצאת לאקרנים ב-21 בדצמבר 2029 וב-19 בדצמבר 2031, בהתאמה.",
    "pageid": 1937404
  },
  {
    "title": "אור אדרי (מוזיקאית)",
    "extract": "אור אדרי (נולדה ב-18 ביולי 1983) היא בסיסטית, זמרת-יוצרת, קלידנית ומפיקה מוזיקלית ישראלית.",
    "pageid": 2012635
  },
  {
    "title": "אורי בנאי",
    "extract": "אוריה (אורי) בנאי (נולד ב-4 ביולי 1969) הוא שחקן וזמר ישראלי.",
    "pageid": 210738
  },
  {
    "title": "אלביס פרסלי",
    "extract": "אלביס אהרון פרסלי (באנגלית: Elvis Aaron Presley‏; 8 בינואר 1935 – 16 באוגוסט 1977), הידוע לרוב בשם אלביס, היה זמר ושחקן אמריקאי. הוא כונה \"מלך הרוק אנד רול\", או בכינוי \"the king\" ובעברית, \"המלך\". נחשב לאחד מאנשי התרבות המשמעותיים והמשפיעים ביותר של המאה ה-20. הפרשנויות והביצועים לשירים וסגנון ההופעה הפרובוקטיבי והמיני שלו, בשילוב השפעות עידן טרנספורמטיבי ביחסי גזעים, הובילו אותו להצלחה גדולה, תוך גרימה למחלוקות ראשוניות ברחבי העולם.\nפרסלי נולד בטופלו שבמיסיסיפי, ועבר לממפיס שבטנסי עם משפחתו כשהיה בן 13. הקריירה המוזיקלית שלו החלה שם בשנת 1954, כשהקליט בסאן רקורדס עם המפיק סם פיליפס, שרצה להביא את הצליל של המוזיקה האפרו-אמריקאית לקהל רחב יותר. פרסלי, ניגן על גיטרה אקוסטית קצבית, ולווה בידי הגיטריסט הראשי סקוטי מור  והבסיסט ביל בלאק . היה חלוץ הרוקבילי, אפ-טמפו, פיוז'ן בקצבים של מוזיקת קאנטרי ורית'ם אנד בלוז. בשנת 1955 הצטרף המתופף די ג'יי פונטנה  והשלים את הרכב הרביעייה הקלאסית של פרסלי, ו-RCA ויקטור רכשה את חוזהו בעסקה שארגן קולונל טום פארקר , שניהל אותו במשך יותר משני עשורים. הסינגל הראשון של פרסלי, \"Heartbreak Hotel\", הופץ בינואר 1956 והגיע למקום הראשון במצעד הבילבורד בארצות הברית. בתוך שנה נמכרו למעלה מעשרה מיליון תקליטים של פרסלי. עם סדרה של הופעות מצליחות בטלוויזיה ואלבומים מצליחים, פרסלי הפך לדמות המובילה של הצליל הפופולרי החדש של הרוק אנד רול, אם כי הסגנון הפרפורמטיבי שלו וקידום הסאונד השולי של המוזיקה השחורה, נחשבו לאיום על הרווחה המוסרית של הצעירים האמריקאים הלבנים.\nבנובמבר 1956 ערך פרסלי את הופעת הבכורה שלו בסרט ב\"צלילים בין הערביים\". הוא גויס לשירות צבאי ב-1958, והשיק מחדש את הקריירה שלו שנתיים לאחר מכן עם כמה מההקלטות המצליחות ביותר שלו. עם זאת, הוא קיים מעט הופעות, ובהדרכתו של פארקר, המשיך להקדיש חלק ניכר משנות ה-60 ליצירת סרטים הוליוודיים ופסקולים. כמה מסרטיו המפורסמים ביותר הם: \"גיל המרדות\" (1957), \"במקצבי הוואי\" (1961) ו\"אהבה בלאס וגאס\" (1964). ב-1968, לאחר הפסקה של שבע שנים מהופעות, הוא חזר לבמה בספיישל הקאמבק הטלוויזיוני עטור השבחים \"אלביס\" , שהוביל להארכת ההופעות שקיים בלאס וגאס ולסיבובי הופעות מצליחים ביותר. ב-1973 קיים פרסלי את ההופעה הראשונה של אומן סולו ששודרה ברחבי העולם, Aloha from Hawaii . שנים של שימוש בסמים במרשם והרגלי אכילה לא בריאים, פגעו קשות בבריאותו, והוא נפטר בפתאומיות ב-1977 באחוזתו בגרייסלנד בגיל 42.\nלאחר שנמכרו למעלה מ-500 מיליון מתקליטיו ברחבי העולם, פרסלי נחשב לאומן הסולו הנמכר ביותר בכל הזמנים; שיא שמוכר בגינס שיאי עולם. הוא זכה להצלחה מסחרית בסוגות מוזיקליות רבות, כולל פופ, קאנטרי, רית'ם אנד בלוז, מוזיקה עכשווית למבוגרים וגוספל. פרסלי זכה בשלושה פרסי גראמי (ביניהם פרס גראמי למפעל חיים בגיל 36), ונכנס למספר היכלי תהילה. הוא מחזיק במספר שיאים עולמיים, ביניהם מספר האלבומים הרב ביותר שקיבלו תוארי זהב ופלטינה מטעם איגוד תעשיית ההקלטות האמריקאי (RIAA), מרבית האלבומים שדורגו במצעד הבילבורד 200, אומן הסולו עם מרבית האלבומים שדורגו במקום הראשון במצעד האלבומים הבריטי ואומן הסולו עם מרבית השירים שדורגו במקום הראשון במצעד הסינגלים הבריטי. בשנת 2018 הוענקה לו מדליית החירות הנשיאותית בידי נשיא ארצות הברית, דונלד טראמפ. בנוסף לכך, דורג במקום השלישי ברשימת \"100 האומנים הגדולים בכל הזמנים\" של רולינג סטון.",
    "pageid": 14111
  },
  {
    "title": "אליוט גולד",
    "extract": "אליוט גולד (באנגלית: Elliott Gould; נולד ב-29 באוגוסט 1938) הוא שחקן קולנוע, טלוויזיה ותיאטרון יהודי-אמריקאי, שהתפרסם במהלך שנות ה-70 של המאה ה-20, לאחר שכיכב במספר סרטי קולנוע מצליחים. בעשורים שלאחר מכן הופיע בעיקר בתפקידי משנה בקולנוע ובטלוויזיה. היה מועמד לפרס אוסקר לשחקן המשנה הטוב ביותר.",
    "pageid": 696543
  },
  {
    "title": "אמיר בנאי",
    "extract": "אמיר בנאי (נולד ב-8 בדצמבר 2003) הוא שחקן ישראלי.",
    "pageid": 2125905
  },
  {
    "title": "אמיר חצרוני",
    "extract": "אמיר חצרוני (נולד ב-6 בפברואר 1968) הוא פרופסור לתקשורת ופובליציסט ישראלי. זכה לפרסום, בין היתר, בשל סדרת התבטאויות מעוררות מחלוקת.",
    "pageid": 814305
  },
  {
    "title": "אנת'רופיק",
    "extract": "אנת'רופיק (Anthropic PBC) היא חברת הזנק אמריקאית העוסקת בבינה מלאכותית (AI) ותאגיד לתועלת הציבור, שהוקם על ידי עובדים לשעבר בחברת OpenAI. אנת'רופיק מתמחה בפיתוח מערכות בינה מלאכותית גנרטיביות ובמודלי שפה גדולים, כאשר מטרת החברה, לדבריה, היא שימוש אחראי בבינה מלאכותית.",
    "pageid": 2240700
  },
  {
    "title": "אפרת דור",
    "extract": "אפרת דור (נולדה ב-6 בינואר 1983) היא שחקנית ישראלית.",
    "pageid": 797720
  },
  {
    "title": "ארץ נהדרת – דמויות",
    "extract": "ארץ נהדרת היא תוכנית בידור סאטירית ישראלית, שמשודרת במסגרת שידורי קשת מאז נובמבר 2003. התוכנית כוללת התייחסויות סאטיריות והומוריסטיות לאירועי השבוע החולף בעיקר באמצעות חיקויים, מערכונים, בדיחות וחידודים על כותרות השבוע.\n\n",
    "pageid": 184817
  },
  {
    "title": "בית הבובות (ספר)",
    "extract": "בית הבובות הוא רומן מאת קָ. צֶטְניק 135633, שם העט של יחיאל די-נור, שראה אור בהוצאת דביר ב-1953. זהו ספרו השני של דינור לאחר המלחמה, אחרי \"סלמנדרה\" (1945). הרומן מתאר את סיפורה של \"חטיבת השמחה\" - יחידה שהורכבה מנשים יהודיות צעירות במחנות הריכוז הגרמניים שנכלאו במחנות על מנת לספק שירותי מין לחיילים הנאצים כחלק ממערך של בתי בושת במחנות הריכוז של גרמניה הנאצית.\nדינור לא היה שלם עם פרסום הספר ושקל לגנוז אותו. הוא שרף פעמיים את כתב היד עד שהוציא אותו לאור.\nהספר זיכה את מחברו בפרס קוגל לספרות הזוכה במענק מיוחד לשנת 1953.",
    "pageid": 1222418
  },
  {
    "title": "גולדה מאיר",
    "extract": "גּוֹלְדָּה מֵאִיר (במקור מֵאִירסוֹן; נולדה בשם גולדה מאבוביץ'; 3 במאי 1898, י\"א באייר ה'תרנ\"ח – 8 בדצמבר 1978, ח' בכסלו ה'תשל\"ט) הייתה מדינאית ישראלית, ראש ממשלת ישראל בין 1969 ל-1974 והאישה היחידה שכיהנה בתפקיד זה. לפני כן כיהנה מאיר כשגרירת ישראל בברית המועצות, כחברת הכנסת, כשרת העבודה ושרת החוץ. כלת פרס ישראל לשנת תשל\"ה (1975) על תרומה מיוחדת לחברה ולמדינה.\nגולדה מאיר נולדה בקייב, האימפריה הרוסית, ובילדותה היגרה משפחתה לארצות הברית, בה גדלה. בגיל 23 עלתה ארצה יחד עם בעלה, מוריס מאירסון. תחילה הייתה חלוצת התיישבות בקיבוץ קודם שנעשתה לאשת ציבור. מאיר החלה את דרכה הפוליטית כמזכירת מועצת הפועלות בהסתדרות העובדים, ומטעמה יצאה מספר פעמים לשליחויות באמריקה בסוף שנות ה-20 ובתחילת שנות ה-30 של המאה ה-20. עם השנים התקדמה בתפקידיה בתנועת הפועלים ובתנועה הציונית ופעלה בארץ ישראל ובארצות הברית. ב-1948 מונתה כחברת מועצת העם, והייתה מחותמות מגילת העצמאות.\nמאיר נבחרה לאספה המכוננת, שבהמשך הפכה לכנסת הראשונה, ומונתה לשרת העבודה בממשלת ישראל הראשונה. בתפקידה זה הובילה חקיקה חברתית רחבה. ב-1955 הוצבה כמועמדת מפא\"י לראשות עיריית תל אביב, אך לא נבחרה לתפקיד. ב-1956 מונתה לשרת החוץ ובעקבות זאת עברתה כנהוג אז את שם משפחתה ממאירסון למאיר. היא כיהנה כשרת החוץ במשך עשור, בתקופה שבה פרצה מלחמת סיני. היא פרשה מתפקידה ב-1966, אך עד מהרה חזרה לפעילות פוליטית ומונתה למזכירת מפא\"י. בתור מזכירת מפא\"י פעלה רבות למען איחוד מפלגות הפועלים, מטרה שהוגשמה עד מהרה, ומאיר כיהנה כמזכירת מפלגת העבודה.\nעם מותו של לוי אשכול, הוחלט על מינויה ליושבת-ראש מפלגת העבודה (שרצה במשותף עם מפ\"ם במסגרת המערך), ובמרץ 1969 הרכיבה את ממשלת ישראל הארבע עשרה. המערך בהנהגתה זכה ב-56 מושבים בכנסת השביעית, ההישג הגבוה ביותר של רשימה כלשהי בישראל. עם כניסתה לתפקיד הנהיגה את ישראל תוך מלחמת ההתשה. גולדה מאיר וממשלתה דחו את ההצעה המצרית במסגרת יוזמת יארינג בראשית שנות השבעים. עיקר המחלוקת היה דרישת ישראל לשיחות ישירות (יארינג הציע \"שיחות קרבה\"), ומנגד, דרישת מצרים שישראל תיסוג קודם כל לקווי ארבעה ביוני 1967. יארינג הציע מהלך של פתיחת התעלה, בתואנה של שחרור הספינות הלכודות בה, ומשה דיין אף צידד בהצעה, אך היא נדחתה על ידי חסידי הקו הנוקשה בצמרת המדינית-ביטחונית בישראל – גולדה מאיר, ישראל גלילי וחיים בר-לב. במשך השנים נטען כי אילו התקבלה הצעתו של יארינג, ניתן היה למנוע את מלחמת יום הכיפורים.\nבמהלך כהונתה כראש הממשלה עמדה מאיר במספר משברים: מחאת הפנתרים השחורים, אליה הגיבה בצורה שנחשבה מנותקת בעיניי חלק ניכר מהציבור; גל הטרור; ומלחמת יום הכיפורים, שבה נפלו 2,656 חללים. ועדת אגרנט, שהוקמה בעקבות הכשל המודיעיני שסבב סביב פריצת מלחמת יום כיפור, האשימה במסקנותיה את הדרג המבצעי וזיכתה את הדרג המדיני ואת ראש הממשלה מאיר, מה שגרם לתסיסה ציבורית וחוסר אחדות פנים מפלגתית שהביאו להתפטרותה מתפקידה כראש ממשלה.\nבפוליטיקה הישראלית של תקופתה, בלטה מאיר בהיותה אישה. בין היתר הייתה האשה הראשונה שכיהנה כשרת חוץ בישראל, האישה הראשונה (והיחידה עד כה) שכיהנה בתפקיד כראש ממשלת ישראל, ואחת הנשים הראשונות בעולם שהנהיגו מדינה דמוקרטית. כמו כן, היא אחת משתי הנשים היחידות החתומות על מגילת העצמאות (יחד עם רחל כהן-כגן).",
    "pageid": 515
  },
  {
    "title": "גרמניה",
    "extract": "גֶּרְמַנְיָה (בגרמנית: Deutschland, [ˈdɔʏtʃlant] ‏‏Ⓘ‏, דוֹיִטְשׁלַנד) ובשמה הרשמי הרפובליקה הפדרלית של גרמניה (בגרמנית: Bundesrepublik Deutschland, [ˈbʊndəsʁepuˌbliːk ˈdɔʏtʃlant] – בּוּנדֶסרֶפּוּבְּלִיק דוֹיִטְשׁלַנד) היא איחוד פדרלי של שש-עשרה מדינות (Bundesländer - בּוּנדֶסְלָאנְדֵה).\n\nגרמניה היא המדינה האירופית הגובלת במספר הרב ביותר של מדינות אחרי רוסיה והמדינה הגובלת במספר הרב ביותר של מדינות אירופיות: היא גובלת במזרחה בפולין ובצ'כיה, בדרומה באוסטריה ובשווייץ, במערבה בצרפת, בלוקסמבורג, בבלגיה ובהולנד ובצפונה בדנמרק, בים הצפוני ובים הבלטי. נהרות הריין, האלבה והדנובה חוצים את שטח גרמניה, דבר שהקנה לה לאורך ההיסטוריה מעמד של מרכז כלכלי, מסחרי ותרבותי ביבשת כולה.\nגרמניה חברה בארגון המדינות המתועשות (G7). גרמניה היא היצואנית השלישית בגודלה בעולם והיבואנית השלישית בגודלה בעולם. כלכלת גרמניה היא הרביעית בגודלה בעולם והראשונה בגודלה באירופה, והיא ידועה בתעשיות הברזל, הפלדה, המיכון והרכב שלה. בגלל גודל אוכלוסייתה וגודל כלכלתה, גרמניה היא עמוד תווך מרכזי של האיחוד האירופי לצד צרפת. גרמניה חברה גם באומות המאוחדות, בOECD, בנאט\"ו, בבנק העולמי ובקרן המטבע הבינלאומית.\nגרמניה לא התקיימה כמדינת לאום מאוחדת עד 1871, אף שהתרבות והשפה הגרמנית עתיקות הרבה יותר. במשך כמעט אלף שנה, עד 1806, הייתה גרמניה בבחינת מקבץ מדינות אוטונומיות החברות באימפריה הרומית הקדושה. בין 1815 ל-1867 התאגדו המדינות הגרמניות בקונפדרציה רופפת. תחת אוטו פון ביסמרק אוחדו אותן מדינות ב-1871 לקיסרות גרמנית מאוחדת, שהפכה באחת לכוח החזק ביותר באירופה. המדינה תועשה במהרה ורשמה זינוק כלכלי עצום, אולם ניסיונותיה להשיג מעמד של מעצמה אירופית מן הדרג הראשון הגיעו לקיצם עם תבוסתה במלחמת העולם הראשונה.\nהסנקציות והקנסות שספגה גרמניה ממדינות ההסכמה לאחר המלחמה וכן קשייה הכלכליים החמורים של רפובליקת ויימאר, יחד עם ייאוש מתבוסת המלחמה, הובילו במידה רבה לעלייתם לשלטון של אדולף היטלר והמפלגה הנאצית, אשר סחפו בסופו של דבר את מדינתם ואת שאר העולם למלחמת העולם השנייה. במהלך מלחמה זו, חוללה גרמניה תחת השלטון הנאצי את השואה – רצח עם חסר תקדים בהיסטוריה – שבמהלכה נרצחו באופן שיטתי כשישה מיליון יהודים ממניעים אידאולוגיים-אנטישמיים ועוד מיליונים נוספים ממניעים אידאולוגיים אחרים.\nגרמניה הובסה בשנית ונכבשה על ידי בעלות הברית, ואולם לנוכח המלחמה הקרה פוצלה המדינה למערב גרמניה (הרפובליקה הפדרלית של גרמניה), בעלת משטר דמוקרטי מערבי וכלכלת שוק קפיטליסטית, ולמזרח גרמניה (הרפובליקה הדמוקרטית הגרמנית), מדינת לוויין בעלת משטר קומוניסטי, בפועל בחסות ברית המועצות. בנפול הקומוניזם והגוש המזרחי, התאחדו שתי הגרמניות תחת הרפובליקה הפדרלית בשנת 1990. השוני בין מזרח ומערב וצמיחה כלכלית איטית מוסיפים להקשות על המדינה.",
    "pageid": 482
  },
  {
    "title": "דור חוגי",
    "extract": "דור חוגי (נולד ב-10 ביולי 1995) הוא כדורגלן ישראלי המשחק בעמדת החלוץ בקבוצת בית\"ר ירושלים מליגת העל.",
    "pageid": 1363684
  },
  {
    "title": "דן אריאלי",
    "extract": "דן אריאלי (נולד ב-29 באפריל 1967) הוא פרופסור ישראלי לפסיכולוגיה וכלכלה התנהגותית בבית הספר למנהל עסקים של אוניברסיטת דיוק. עומד בראש חברת \"קיימא\", המתמחה בפתרון בעיות על ידי עיצוב התנהגות, והקים מספר חברות הזנק בתחום.\nהרצאות TED של אריאלי זכו ללמעלה מ-15 מיליון צופים. ספריו, בהם \"לא רציונלי ולא במקרה\" (2009), \"לא רציונלי אבל לא נורא\" (2010) ו\"האמת על באמת\" (2012), שעוסקים בתהליך קבלת החלטות של אנשים, דרך ניסויים שונים בתחום הפסיכולוגיה והכלכלה ההתנהגותית, הפכו לרבי-מכר ברשימת \"הניו יורק טיימס\" ותורגמו לעשרות שפות.",
    "pageid": 734471
  },
  {
    "title": "דניאל פרץ (2000)",
    "extract": "דניאל פרץ (נולד ב-10 ביולי 2000) הוא כדורגלן ישראלי המשחק בעמדת השוער בסאות'המפטון מהליגה השנייה באנגליה, בהשאלה מבאיירן מינכן, ובנבחרת ישראל.",
    "pageid": 2091639
  },
  {
    "title": "היינריך הימלר",
    "extract": "היינריך לויטפולד הימלר (בגרמנית: Heinrich Luitpold Himmler, ‏‏Ⓘ‏‏; 7 באוקטובר 1900 – 23 במאי 1945) היה פושע מלחמה גרמני נאצי. מהדמויות הבולטות והנאמנות בשלטון גרמניה הנאצית. כיהן בין היתר כראש האס אס, ראש הגסטפו, ושר הפנים של הרייך הגרמני. הימלר היה למעשה המוציא לפועל של תוכניות \"הפתרון הסופי\" אשר, לצד תוכניות השמדה וגירוש אחרות של השלטון הנאצי, שלחו מיליוני בני אדם (רובם המכריע יהודים) למותם במחנות ההשמדה, והיה אחראי לסבלם של מיליונים רבים נוספים בקרב אוכלוסיות אירופה.\nהימלר מעולם לא נשפט על התנהלותו ופשעיו במהלך המלחמה. הוא נפל בשבי הצבא הבריטי והתאבד מספר ימים לאחר מכן, ב-23 במאי 1945.\n\n",
    "pageid": 11031
  },
  {
    "title": "הילי לואיס",
    "extract": "הילי לואיס (נולדה ב-11 ביוני 1981) היא שחקנית תיאטרון, טלוויזיה, קולנוע ואושיית רשת ישראלית.",
    "pageid": 2058552
  },
  {
    "title": "וינסנט מינלי",
    "extract": "וינסנט מינלי (באנגלית: Vincente Minnelli‏; 28 בפברואר 1903 – 25 ביולי 1986) היה במאי קולנוע ותיאטרון אמריקאי סיציליאני, זוכה פרס אוסקר, שמזוהה בעיקר בזכות סרטיו המוזיקליים ובמיוחד בזכות \"אמריקאי בפריז\".",
    "pageid": 268007
  },
  {
    "title": "זוהרן ממדאני",
    "extract": "זוהרן קוואמה ממדאני (באנגלית: ‏‏Ⓘ‏; נולד ב-18 באוקטובר 1991) הוא פוליטיקאי אמריקאי-אוגנדי, חבר המפלגה הדמוקרטית, המכהן כראש עיריית ניו יורק מאז 1 בינואר 2026. ממדאני הוא חבר באספה המחוקקת של מדינת ניו יורק וחבר בתנועת הסוציאליסטים הדמוקרטיים של אמריקה.\nמצע הבחירות שלו לראשות העיר כלל תחבורה ציבורית בחינם, מעונות יום ציבוריים, חנויות מכולת בבעלות העירייה, הקפאת שכר דירה, בניית דיור בר-השגה, רפורמה בביטחון הציבור, והעלאה הדרגתית של שכר המינימום עד 30 דולר לשעה בשנת 2030. כמו כן, הביע תמיכה בהעלאת מיסים על עשירים.\nהוא מביע ביקורת חריפה על מדיניות ישראל כלפי הפלסטינים. לטענתו, ישראל מבצעת אפרטהייד. הביע תמיכה בתנועת ה-BDS.\nעם בחירתו לראשות העיר ניו יורק היה לראש העיר המוסלמי הראשון בתולדות העיר, הראשון ממוצא דרום אסייתי, ומראשי העיר הצעירים בתולדות העיר.",
    "pageid": 2456729
  },
  {
    "title": "חטיבת גבעתי",
    "extract": "חטיבת גבעתי (חטיבה 84) היא חטיבת חיל רגלים סדירה בצה\"ל, הנמצאת תחת עוצבת הפלדה (אוגדה 162). החטיבה הוקמה בשנת 1983 ונקראת על שם חטיבת גבעתי הסדירה, שפעלה במלחמת העצמאות.\nחיילי חטיבת גבעתי חובשים כומתה סגולה עם סמל חיל הרגלים ונועלים נעליים שחורות. סמלה של החטיבה משלב בתוכו את סמלי חטיבת גבעתי שלחמה בתש\"ח וסיירת שקד.",
    "pageid": 16249
  },
  {
    "title": "חיפה",
    "extract": "חֵיפָה (בערבית: حيفا) היא עיר בצפון באזור הכרמל, השלישית בגודל אוכלוסייתה בישראל (אחרי ירושלים ותל אביב-יפו). חיפה חברה בארגון פורום ה-15, משמשת מרכזו של מטרופולין חיפה, בירת מחוז חיפה והמרכז העירוני החשוב והגדול ביותר בצפון ישראל. חיפה, המשתרעת על פני כ-70 קמ\"ר, היא העיר עם תחום השיפוט השישי בגודלו בישראל, ואוכלוסייתה מונה כ-300,000 תושבים.\nחיפה היא מרכז תחבורה, תעשייה ותרבות חשוב ומשפיע על כל מדינת ישראל ואחד ממרכזי הסחר הימי של ישראל. מראשית ימיה, הייתה עיר נמל. גם בשנות האלפיים, אחד מסמלי העיר הוא נמל חיפה, שהוא אחד משני נמלי המסחר הגדולים של ישראל, לצד נמל אשדוד.",
    "pageid": 678474
  },
  {
    "title": "יהורם גאון",
    "extract": "יהורם גאון (נולד ב-28 בדצמבר 1939, ט\"ז בטבת ה'ת\"ש) הוא זמר, במאי, מגיש טלוויזיה, שדרן רדיו, קומיקאי, מפיק ושחקן ישראלי, חתן פרס ישראל לשנת תשס\"ד (2004) לזמר העברי. הקליט למעלה מ-900 שירים, שיחק בסרטי קולנוע ובהצגות תיאטרון רבים, והוא אחד מהאמנים הבולטים בתרבות הישראלית.",
    "pageid": 9046
  },
  {
    "title": "יובל שטייניץ",
    "extract": "יובל שטייניץ (נולד ב-10 באפריל 1958) הוא פוליטיקאי ואיש ציבור ישראלי, יו\"ר \"רפאל - מערכות לחימה מתקדמות\". כיהן כשר האוצר וכשר בתפקידים נוספים בארבע ממשלות ישראל וכחבר הכנסת מטעם מפלגת הליכוד. הוא דוקטור לפילוסופיה, וטרם כניסתו לפוליטיקה שימש מרצה בכיר לפילוסופיה באוניברסיטת חיפה. לאחר פרישתו מהפוליטיקה שימש מרצה באוניברסיטת רייכמן ובטכניון וכיום הוא פרופסור אורח במכון שאשא למחקרי מדיניות אסטרטגית באוניברסיטה העברית בירושלים. ספרו \"הזמנה לפילוסופיה\", שיצא ב-74 מהדורות והדפסות, נחשב לספר הפילוסופיה הנמכר ביותר בתולדות מדינת ישראל.",
    "pageid": 143536
  },
  {
    "title": "יורם שפטל",
    "extract": "יורם שֶפְטֶל (נולד ב-13 בפברואר 1949, י\"ד בשבט ה'תש\"ט) הוא עורך דין, שדרן רדיו ופובליציסט ישראלי.",
    "pageid": 649376
  },
  {
    "title": "יזהר אשדות",
    "extract": "יזהר אשדות (נולד ב-23 בנובמבר 1958 בירושלים) הוא זמר, מלחין ומוזיקאי ישראלי. פרסומו הראשון בא כחבר להקת תיסלם, ולאחר מכן פיתח קריירת סולו מצליחה, לצד עבודה כמעבד ומפיק מוזיקלי פעיל.",
    "pageid": 116290
  },
  {
    "title": "ימית סול",
    "extract": "ימית סול (נולדה ב-1 בינואר 1982) היא שחקנית, מנחת טלוויזיה, תסריטאית, דוגמנית ופסיכולוגית ישראלית.",
    "pageid": 618570
  },
  {
    "title": "יצחק עמית",
    "extract": "יצחק עמית (נולד ב-20 באוקטובר 1958) הוא משפטן ישראלי המכהן כנשיא בית המשפט העליון. הוא שופט בית המשפט העליון משנת 2009, וכיהן כשופט בבתי משפט השלום והמחוזי בעכו ובחיפה.",
    "pageid": 700094
  },
  {
    "title": "כדורגלן העונה בישראל",
    "extract": "כדורגלן העונה בישראל או שחקן העונה הוא פרס כדורגל המוענק מדי עונה לשחקן המצטיין בליגת העל בכדורגל. הזוכה בפרס נקבע על ידי הצבעה הנערכת בקרב שחקני כל הקבוצות בליגת העל. השחקן שקיבל את מספר הקולות הגבוה ביותר זוכה בפרס.",
    "pageid": 654594
  },
  {
    "title": "כנפיים שבורות",
    "extract": "\"כנפיים שבורות\" הוא סרט קולנוע ישראלי בבימויו של ניר ברגמן, עם אורלי זילברשץ-בנאי ומאיה מרון בתפקידים הראשיים. \nהסרט יצא לאקרנים בשנת 2002, ועלילתו עוקבת אחר אם וארבעת ילדיה מחיפה המתמודדים איש בדרכו עם מותו הפתאומי של אבי המשפחה.\nהסרט זכה להצלחה רבה בישראל ובעולם, נחשב לאחד הסרטים הישראליים המצליחים ביותר בכל הזמנים והוקרן בארצות הברית, צרפת, הממלכה המאוחדת ו-20 מדינות נוספות. בשנת יציאתו גרף הסרט מספר רב של פרסי אופיר עבור העיצוב האמנותי, הצילום, הבימוי, העריכה, התסריט, הפסקול, המשחק (מאיה מרון ואורלי זילברשץ-בנאי) ועבור הסרט עצמו. השתתף וזכה בפרסים בפסטיבל ברלין, פסטיבל ירושלים, פסטיבל פאלם ספרינגס ופסטיבל טוקיו. שיר הנושא של הסרט הוא \"סרטים מצוירים\" שהוקלט על ידי מאיה מרון. פסקול הסרט יצא לאור על ידי חברת התקליטים הליקון.",
    "pageid": 25788
  },
  {
    "title": "כריסטופר קולומבוס",
    "extract": "כריסטופר קולומבוס (בעברית השתרש השם באנגלית: Christopher Columbus; בלטינית: Christophorus Columbus; באיטלקית: Cristoforo Colombo; בספרדית: Cristóbal Colón;‏ 31 באוקטובר 1451 – 20 במאי 1506) היה ספן איטלקי בשירות ספרד, הנחשב לאחד מגדולי מגלי הארצות בכל הדורות.\nבניגוד לתפיסה הרווחת, קולומבוס ככל הנראה לא היה האירופאי הראשון שהגיע ליבשת אמריקה. ישנן עדויות לא מוכחות כי בתקופה הפרה-קולומביאנית, התרחשו מסעות מוקדמים ליבשת אמריקה, והראשון בהם היה, ככל הידוע, מסעו של לייף אייריקסון שעמד בראש מסע של ויקינגים בסביבות 1000 לספירה. ככל הנראה, קולומבוס מעולם לא ידע כי הגיע ליבשת אמריקה, וסבר עד יומו האחרון כי מצא את הנתיב הימי להודו. הראשון שהבין שמדובר ביבשת שאינה מוכרת לאירופה היה אמריגו וספוצ'י, וכבר ב-1507 נתן לה את שמה \"אמריקה\" השרטט הגרמני מרטין ולדזמילר על שמו של וספוצ'י. עם זאת, האדמה שגילה קולומבוס בעת הפלגתו הראשונה מערבה היא הגילוי המתועד והמוכח הראשון של יבשת אמריקה על ידי בני אירופה. נחישותו להפליג אל הלא-נודע, גילתה לאירופה בעת ההיא את \"העולם החדש\", ובכך פתחה פרק חדש בהיסטוריה של העולם, וחוללה שינויים מרחיקי לכת בשתי היבשות.",
    "pageid": 622
  },
  {
    "title": "לאונרדו דיקפריו",
    "extract": "לאונרדו וילהלם דיקפריו (באנגלית: Leonardo Wilhelm DiCaprio;‏ נולד ב-11 בנובמבר 1974) הוא שחקן ומפיק אמריקאי. זוכה פרס האוסקר לשחקן הטוב ביותר עבור הסרט האיש שנולד מחדש ו-3 פרסי גלובוס הזהב. דיקפריו החל את הקריירה שלו בהופעות בפרסומות בטלוויזיה, ולאחר מכן המשיך בתפקידי אורח בסדרות טלוויזיה כגון אופרת-הסבון \"סנטה ברברה\" והסיטקום \"להתבגר ולהתגבר\", בראשית שנות ה-90. את הקריירה הקולנועית שלו החל בשנת 1991 בתפקיד ג'וש בסרט האימה \"יצורים 3\", ולאחר מכן בתפקיד טובי בסרט \"כך הייתי\" משנת 1993, לצידו של רוברט דה נירו. דיקפריו זכה לשבחים על תפקיד המשנה שגילם בסרט \"מה עובר על גילברט\" (1993), וזכה להכרה ציבורית בעקבות התפקידים הראשיים שגילם בדרמת ההתבגרות \"יומן נעורים\" (1995) והטרגדיה השייקספירית \"רומיאו וג'ולייט\" (1996), בטרם השיג תהילה בינלאומית עם האפוס הרומנטי של ג'יימס קמרון משנת 1997 - \"טיטניק\" - הסרט הרביעי המכניס ביותר בכל הזמנים.\nדיקפריו זכה בשלושה פרסי גלובוס הזהב עבור השחקן הטוב ביותר בסרט דרמה על הופעותיו כהווארד יוז בסרט \"הטייס\" (2004) וכיו גלאס בסרט \"האיש שנולד מחדש\" (2015) ובעבור השחקן הטוב ביותר בסרט קומדיה או מוזיקלי על הופעתו כג'ורדן בלפורט בסרט \"הזאב מוול סטריט\" (2013). הוא זכה בפרס באפט\"א לקולנוע הראשון שלו עבור השחקן הטוב ביותר עבור \"האיש שנולד מחדש\". הוא היה מועמד לשישה פרסי אוסקר - חמישה מתוכם כשחקן ואחד כמפיק - וזכה בפרס אוסקר לשחקן הטוב ביותר לשנת 2015, עבור \"האיש שנולד מחדש\". בנוסף למשחק, דיקפריו ייסד חברת הפקות משלו, בשם Appian Way Productions. דיקפריו הוא פעיל סביבתי הפועל למאבק בשינוי האקלים.",
    "pageid": 52939
  },
  {
    "title": "ליאור אליהו",
    "extract": "ליאור אליהו (נולד ב-9 בספטמבר 1985) הוא כדורסלן עבר ישראלי ששיחק בעמדת הפאוור פורוורד במכבי תל אביב, הפועל ירושלים, מכבי אשדוד, הפועל גליל עליון, קאחה לבורל ויטוריה ובנבחרת ישראל.",
    "pageid": 239591
  },
  {
    "title": "לירז חממי",
    "extract": "לירז חממי (נולדה ב-1 בנובמבר 1984) היא שחקנית ישראלית.",
    "pageid": 1572680
  },
  {
    "title": "מזחלות (ספורט חורף)",
    "extract": "מזחלות (Bobsleigh) הוא ספורט חורף שבו קבוצה של 2 או 4 אנשים גולשים באופן מתוזמן על מזחלת המונעת על ידי כח הכבידה במסלול פתלתל, צר ומשופע במורד נתיב קרח.\nמהירות המזחלת יכולה להגיע ל-150 קמ\"ש. המסלולים מתחילים עם קבוצת אנשים שדוחפים את המזחלת לאורך 50 מטרים לפני עליית המשתתפים עליה. התחרות היוקרתית ביותר של ספורט המזחלות מתקיימת במשחקי החורף האולימפיים אחת לארבע שנים. התחרות הרשמית הראשונה נערכה בשאמוני, צרפת. בשנת 1923 נוסדה הפדרציה הבינלאומית למזחלות ובשנת 1924 נכלל ספורט המזחלות בין ענפי הספורט של אולימפיאדת החורף.",
    "pageid": 820174
  },
  {
    "title": "מלחמת המפרץ",
    "extract": "מלחמת המפרץ, הידועה גם כמלחמת המפרץ הראשונה וכמבצע סופה במדבר היא מלחמה שהתנהלה מ-2 באוגוסט 1990 ועד 28 בפברואר 1991 (מבצע \"סופה במדבר\" עצמו החל ב-17 בינואר 1991), ובמהלכה הוקמה, באישור האומות המאוחדות, קואליציה בראשות ארצות הברית בת 34 מדינות, שמטרתה הייתה שחרור כווית הכבושה.\nלאחר הפלישה העיראקית לכווית וכיבושה, נקטה מועצת הביטחון של האומות המאוחדות בסנקציות נגד עיראק והציבה בפניה אולטימטום – נסיגה תוך ארבעה חודשים מכווית, או שקואליציה רחבה תנקוט בפעולה צבאית לשחרור כווית. משפג האולטימטום, פתחה קואליציה בת 34 מדינות, בראשות ארצות הברית, במבצע \"סופה במדבר\" שהחל במתקפה אווירית רחבת הֶקף, ולאחר מכן גם במהלך קרקעי בן 100 שעות במהלכו שוחררה כווית. במהלך הלחימה תקפה עיראק בטילים את ערב הסעודית ואת ישראל.",
    "pageid": 332821
  },
  {
    "title": "מלחמת וייטנאם",
    "extract": "מלחמת וייטנאם היא הכינוי המקובל במרבית העולם המערבי למלחמה שהתנהלה בין צפון וייטנאם הקומוניסטית והווייטקונג (אשר נתמכו על ידי ברית המועצות וסין) לבין דרום וייטנאם וארצות הברית. המלחמה מכונה גם \"מלחמת הודו־סין השנייה\", ובווייטנאם היא ידועה בשם \"המלחמה האמריקאית\".\nהמלחמה החלה ב-1955 והסתיימה בניצחון צפון וייטנאם בשנת 1975 ובאיחודה של וייטנאם כולה תחת שלטון קומוניסטי, כשנתיים לאחר נסיגת ארצות הברית. מלחמה זו נחשבת לחוליה בולטת במלחמה הקרה בין הגוש המערבי-קפיטליסטי לגוש המזרחי-קומוניסטי. מעריכים כי מספר ההרוגים הכולל במלחמה היה קרוב לארבעה מיליון נפש, בהם כ-2 מיליון מאזרחי וייטנאם (צפון ודרום), לאוס וקמבודיה, כ-1.2 מיליון חיילים מצפון וייטנאם וכוחות הוייטקונג, כ-224 אלף חיילים מדרום וייטנאם וכ-58 אלף חיילים אמריקניים.\nמלחמת וייטנאם היא חלק מרצף מלחמות ופעולות איבה באזור הודו-סין שהחלו בפלישה היפנית להודו סין במהלך מלחמת העולם השנייה בשנת 1940 ונמשכו כמעט ברצף עד 1975.",
    "pageid": 4618
  },
  {
    "title": "ממשלת ישראל השלושים ושבע",
    "extract": "ממשלת ישראל השלושים ושבע (מכונה גם ממשלת נתניהו השישית) היא ממשלת ישראל הנוכחית בראשות בנימין נתניהו. הממשלה קיבלה את אמונה של הכנסת העשרים וחמש והושבעה ב־29 בדצמבר 2022, ה' בטבת ה'תשפ\"ג. מכהנים בה 33 שרים וחמישה סגני שרים, ובשיא גודלה היה מספר שריה הגדול ביותר בתולדות מדינת ישראל.\nבראשית כהונתה קידמה הממשלה רפורמה מקיפה במערכת המשפט, שעוררה מחאה ציבורית רחבת־היקף ומתמשכת. ב־7 באוקטובר 2023 פתח חמאס במתקפת פתע רחבת־היקף מרצועת עזה, ובעקבותיה פתחה ישראל במלחמה ברצועה, בלבנון, ביו״ש, ובסוריה שארכה יותר משנתיים והתאפיינה בלחימה אינטנסיבית, פגיעה נרחבת בתשתיות אזרחיות ברצועת עזה ובדרום לבנון, מה שהוביל מחד לפגיעה משמעותית בארגוני הטרור בכל הזירות ומאידך לביקורת בינלאומית וטענות לרצח עם בעזה. במהלך המלחמה כבשה ישראל חלק ניכר מרצועת עזה, אזורים בדרום לבנון ובסוריה. במבצע ״עם כלביא״ פגעה ישראל בתקיפה משולבת עם חיל האוויר של ארצות הברית בתוכנית הטילים הבליסטיים ותוכנית הגרעין של איראן.",
    "pageid": 1994933
  },
  {
    "title": "מרדכי בן-דוד",
    "extract": "מָרְדְּכַי וֶרְדִּיגֶר (Mordechai Werdyger; נולד בי' בניסן תשי\"א, 16 באפריל 1951), הידוע כמָרְדְּכַי בֶּן דָּוִד (MBD) הוא זמר ומלחין חסידי-אמריקאי, מפורצי הדרך למוזיקה החסידית החדשה. נחשב בעיני רבים לגדול הזמר החסידי.",
    "pageid": 113832
  },
  {
    "title": "נועה תשבי",
    "extract": "נועה טוהר תשבי (נולדה ב-22 במאי 1975) היא פעילת הסברה, שחקנית, מפיקה בפועל ומנחה ישראלית.",
    "pageid": 139033
  },
  {
    "title": "ניימאר",
    "extract": "ניימאר דה סילבה סנטוס ז'וניור (בפורטוגזית: Neymar da Silva Santos Júnior; נולד ב-5 בפברואר 1992 במוז'י דאס קרוזס, סאו פאולו), המוכר בשמו הפרטי בלבד, ניימאר, הוא כדורגלן ברזילאי המשחק בעמדת הקיצוני בסנטוס מהליגה הברזילאית ובנבחרת ברזיל. סגנון המשחק שלו כולל שימוש בטכניקה גבוהה ובתרגילים ייחודיים. הוא מצטיין בשליטה בכדור, במהירות, בזריזות ובכדרור. הוא מדורג ראשון יחד עם פלה בטבלת הכובשים הגדולים ביותר בהיסטוריה של נבחרת ברזיל, לאחר מונדיאל 2022. הוא גם הופיע כשחקן בטלוויזיה ובקולנוע.",
    "pageid": 806467
  },
  {
    "title": "נפוליאון בונפרטה",
    "extract": "נפוליאון בונפרטה (בצרפתית: Napoléon Bonaparte, נהגה: בּוֹנָפָּרְט‏; 15 באוגוסט 1769 – 5 במאי 1821; ידוע גם כנפוליאון הראשון) היה שליט צרפת, מייסד הקיסרות הראשונה, ומגדולי המצביאים בהיסטוריה. מחשובי האישים שעיצבו את המאה ה-19. ייסד את קוד נפוליאון – קובץ החוקים של צרפת, שבהשפעתו עוצבו חוקים רבים במערב אירופה ובמרכזה, והשפעתו ניכרת עד היום. הפיץ דרך כיבושיו את רעיונות המהפכה הצרפתית בכל רחבי אירופה, ובמקביל התאמץ לדכא ולהשכיח את השפעתה בתוך צרפת. חידש והגה רעיונות טקטיים ואסטרטגיים מרחיקי לכת בצבא שמקובלים עד עצם היום הזה.\nכיהן כשליט צרפת במהלך השנים 1799 עד 1814, ובמשך כ-100 ימים בשנת 1815. בשיאו, הוביל את צרפת לכיבוש רוב מערב אירופה ומרכזה.\nנפוליאון, יליד קורסיקה, עלה לשלטון בהפיכת 18 בברימר לאחר קריירה מזהירה כאיש צבא. פעולותיו הראשונות היו ביסוס מערכות השלטון הפנימיות בצרפת והרגעת המדינה לאחר התקופה הסוערת של המהפכה הצרפתית. לאחר מכן יצא למסע כיבושים בכל אירופה וכונן את \"הקיסרות הראשונה\" בראשותו. עלה בידו להביס שוב ושוב בריתות מתחלפות של מעצמות אירופה, שהתאגדו כדי לבלום את השתלטותה של צרפת על היבשת, אך לאחר מספר מערכות הפסיד לבסוף והוגלה לאי אלבה. הוא הצליח לברוח מהאי, לשלוט שוב בצרפת למשך תקופה קצרה שמכונה \"מאה הימים\" עד שנוצח בקרב ווטרלו ונשלח לגלות באי סנט הלנה, שם מת.\nנפוליאון הוא גם המייסד של שושלת בונפרטה: אֶחיו כיהנו כמלכים בארצות שכבש באירופה. בנו, נפוליאון השני, הוכרז על ידו כמלך רומא, ואחיינו, הידוע כנפוליאון השלישי, כיהן כשליט צרפת (נשיא ואחר כך קיסר) בין השנים 1848 ל-1870.",
    "pageid": 2932
  },
  {
    "title": "עלינו לשבח",
    "extract": "עלֵינו לשבֵּח היא תפילה. חלקה הראשון מכיל דברי שבח לאלוהים על כך שעם ישראל זוכים להתפלל לפניו, בניגוד לגויים המתפללים לאל שווא.\nחלקה השני, \"עַל כֵּן נְקַוֶּה\" מביע תקווה שכל בני האדם יכירו בייחודו של אלוהי ישראל ויעבדו אותו 'שכם אחד'. התפילה נתקנה עבור החלק הפותח את מלכויות בתפילת מוסף של ראש השנה, אך בחלק מהקהילות נאמרת גם בסיום שלוש התפילות בכל יום. על פי המסורת תפילה זו חוברה בידי יהושע בן נון.",
    "pageid": 106022
  },
  {
    "title": "פבלו אסקובר",
    "extract": "פבלו אמיליו אסקובר גוויריה (בספרדית: Pablo Emilio Escobar Gaviria‏; 1 בדצמבר 1949 – 2 בדצמבר 1993) היה עבריין, סוחר סמים ונרקו-טרוריסט קולומביאני. בהיותו הבוס של קרטל מדיין, נחשב לאחד מסוחרי הסמים האכזריים, השאפתניים ובעלי העוצמה הרבה ביותר בהיסטוריה.\nבשיא כוחו דורג על ידי המגזין האמריקאי \"פורבס\" במקום השביעי מבין עשירי העולם, עם הון שהוערך בכ-30 מיליארד דולרים אמריקניים. לפי מספר הערכות, שלט אסקובר ב-80% מסך הקוקאין שהוברח לארצות הברית.\nאסקובר נורה למוות בשנת 1993 על ידי כוחות הביטחון הקולומביאנים.",
    "pageid": 394680
  },
  {
    "title": "פסטיבל דרום אדום",
    "extract": "פסטיבל \"דרום אדום\" הוא אירוע המתקיים מדי שנה במערב הנגב במהלך חודשי פריחת הכלניות, מאמצע ינואר ועד סוף פברואר. הפסטיבל יוצר חיבורים בין חקלאות לתיירות ומציע לקהל המבקרים טיולים בחיק הטבע, סיורים חקלאיים, שוקי איכרים ולינה כפרית. זהו פסטיבל הטבע הגדול בארץ המושך אליו מדי שנה עשרות אלפי מבקרים.\nעל הפסטיבל אחראית עמותת התיירות האזורית \"שקמה בשור\".\nהפסטיבל נולד בפורום יזמים של שער הנגב בהובלה של ורד ואופיר ליבשטין מכפר עזה, לבנת גינזבורג רכזת התיירות ובשיתוף תושבי האזור.",
    "pageid": 1370595
  },
  {
    "title": "שלום אסייג",
    "extract": "שלום אסייג (נולד ב-2 ביולי 1969) הוא סטנדאפיסט, קומיקאי, שחקן, מפיק, במאי, תסריטאי, עורך ומנחה טלוויזיה ישראלי. זוכה שני פרסי האקדמיה לטלוויזיה.",
    "pageid": 287426
  },
  {
    "title": "תקבולת מוצלבת",
    "extract": "תקבולת מוצלבת או תקבולת מצטלבת או תקבולת כיאסטית (ביוונית: χίασμα – כיאסמה; מילולית כִיאַזְם) הוא אמצעי ספרותי, בו שתי שורות העומדות זו אחר זו, הן בעלות הרכב מילים זהה אך הן עומדות בסדר הפוך. באופן כזה, המילה הראשונה בשורה הראשונה והמילה האחרונה בשורה השנייה מקבילות זאת לזאת, וכן הלאה. למשל אם צלע 1 בנויה בסדר: א' ב' ג', צלע 2 תופיע בסדר ג' ב' א'.\n\nתקבולת מצטלבת יכולה ליצור ניגוד חזק או יחס של מידה כנגד מידה בין צלעות המשפט. יש הרואים את המבנה של תקבולת זו כמבנה קונצנטרי (מעגלי) שכן מבנה זה יוצר הנגדה בין מרכזו לקצוות שלו. תקבולת מוצלבת איננה בהכרח תקבולת נרדפת (כפל הרעיון באמצעות מילים שונות).\nתקבולת מעין זו בטקסטים ספרותיים או פואטיים, מבחינה עלילתית גרידא או מבחינה לשונית או משמעותית, מתקראת בדרך כלל מבנה כיאסטי.\nדוגמות לתקבולת מוצלבת:\n\nבספר בראשית (סדר המילים המקבילות הפוך בשתי הצלעות): ”שֹׁפֵךְ דַּם הָאָדָם / בָּאָדָם דָּמוֹ יִשָּׁפֵךְ” (בראשית, ט', ו').\nבעלילות בעל וענת (\"הדו\" הוא מכינויי האל בעל): ”בעל – ביתו יבנה / הדּוּ – ירומם היכלו”.",
    "pageid": 1215118
  },
  {
    "title": "קטגוריה:ישראל: יישובים",
    "extract": "הערה: בקטגוריה זו יש קטלוג כפול במכוון. אין להסיר מיישוב את הקטגוריה יישובים בישראל, גם אם הוא מקוטלג כבר באחת מקטגוריות המשנה שלה  \n\nרשימת יישובים רשמיים ללא ערך בוויקיפדיה\n\nנכון לשנת 2025 יש במדינת ישראל 1,275 יישובים המוכרים על ידי משרד הפנים כמות היישובים כוללת גם את התנחלויות ביהודה ושומרון שמעמדם הסופי טרם נקבע. קטגוריה זו מכילה את רשימת היישובים בישראל, ממוינת בסדר אלפביתי.",
    "pageid": 1089468
  },
  {
    "title": "קטגוריה:סרטי אורי זוהר",
    "extract": "",
    "pageid": 706710
  },
  {
    "title": "אבינועם אמונה",
    "extract": "אבינועם אמונה (נולד בשנת ה'תש\"מ, 1980) הוא קצין בדרגת אלוף-משנה בצה\"ל, אשר משרת כיועץ הרמטכ\"ל לענייני חרדים, שירת קודם לכן כמפקד חטיבת חשמונאים. שימש כמפקד המכללה לפיקוד טקטי, מפקד חטיבה 810, מפקד עוצבת הגולן, מפקד יחידת מגלן ומפקד גדוד 101.",
    "pageid": 1597410
  },
  {
    "title": "אברהם",
    "extract": "אַבְרָהָם (במקור: אַבְרָם, מכונה גם אברהם אבינו) הוא דמות מקראית, הראשון מבין שלושת האבות. אברהם הוא אביהם של יצחק וישמעאל (שלפי הקוראן, הערבים העדנאנים הם צאצאיו) ואבי המדיינים. נכדיו בני יצחק הם יעקב ועשו, שעל פי המקרא הם אבותיהם של בני ישראל, האדומים והעמלקים.\n\nלצד חוקרים שקיבלו את עיקרי התיאורים המקראיים ביחס לאברהם והאבות, במחקר העדכני של תקופת המקרא נוטים להניח כי תקופת האבות אינה תקופה היסטורית, ולפיכך אין לדעת דבר ברור על אברהם וקורותיו.",
    "pageid": 2009
  },
  {
    "title": "אברהם יצחק הכהן קוק",
    "extract": "הרב אברהם יצחק הכהן קוּק (7 בספטמבר 1865, ט\"ז באלול ה'תרכ\"ה – 1 בספטמבר 1935, ג' באלול ה'תרצ\"ה), המכונה גם הראי\"ה (ראשי תיבות של שמו), הרב קוּק בציבור הרחב ומרן הרב זצ\"ל או הרב על ידי ממשיכי דרכו, היה פוסק, הוגה דעות, מקובל ופעיל ציוני, מגדולי הרבנים בארץ ישראל במחצית הראשונה של המאה ה-20. נחשב לאחד מאבות הציונות הדתית. הגותו שעלתה על הכתב, בעיקר בתחומי ההלכה, האגדה, הפילוסופיה והמוסר, היא מרכיב משמעותי בהשקפת העולם של זרמים שונים בציונות הדתית, בהגות הציונית הכללית, ובהגות היהודית בכללה, ובכלל זה באורתודוקסיה המודרנית. פסיקותיו מהוות בקרב הציונות הדתית יסוד לפסיקה ביחס לשלטון יהודי בימינו, מצוות התלויות בארץ ועוד.\nהרב קוק עלה לארץ ישראל בראשית ימי העלייה השנייה, ופיתח משנה פילוסופית־קבלית שהתמודדה עם המודרניות והייתה אוהדת ביחס לציונות וליישוב החדש. הוא התמנה לרבן של יפו והמושבות, ולאחר מלחמת העולם הראשונה לרבה האשכנזי של ירושלים. הוא הקים את הרבנות הראשית לארץ ישראל וכיהן כרב הראשי האשכנזי הראשון, וכן ייסד את ישיבת מרכז הרב בירושלים ועמד בראשה. פעילותו עוררה התנגדות חריפה מצד חוגים חרדים קנאיים.\nארכיונו נמצא במכון גנזים אשר בבית אריאלה בתל אביב.",
    "pageid": 7362
  },
  {
    "title": "אורית סטרוק",
    "extract": "אורית מלכה סטרוּק (נולדה ב-15 במרץ 1960, ט\"ז באדר ה'תש\"ך) היא שרת ההתיישבות והמשימות הלאומיות וחברת הכנסת מטעם מפלגת האיחוד הלאומי בסיעת הציונות הדתית. הקימה את \"ארגון זכויות האדם ביש\"ע\" ועמדה בראשו בין השנים 2004–2012.",
    "pageid": 297722
  },
  {
    "title": "איוונה טראמפ",
    "extract": "איוונה מארי טראמפ (באנגלית: Ivana Marie Trump;‏ 20 בפברואר 1949 – 14 ביולי 2022) הייתה אשת עסקים צ'כית-אמריקאית, סופרת ודוגמנית, אשתו הראשונה של דונלד טראמפ, לימים נשיאה ה-45 של ארצות הברית, ולהם שלושה ילדים משותפים. על אף שהיא וטראמפ התגרשו ב-1992, היא נשאה את שם משפחתו עד מותה 30 שנים לאחר מכן.",
    "pageid": 1435212
  },
  {
    "title": "אמילי דשנל",
    "extract": "אמילי ארין דשנל (באנגלית: Emily Erin Deschanel, נולדה ב-11 באוקטובר 1976) היא שחקנית קולנוע וטלוויזיה אמריקאית, הידועה בעיקר בזכות תפקידה כד\"ר טמפרנס \"בונז\" ברנן בסדרת הדרמה-פשע \"בונז\".",
    "pageid": 784882
  },
  {
    "title": "אפס ביחסי אנוש",
    "extract": "אפס ביחסי אנוש הוא סרט קולנוע ישראלי מסוגת קומדיה שחורה משנת 2014 שכתבה וביימה טליה לביא, עם דאנה איבגי, נלי תגר ושני קליין בתפקידים הראשיים.\nהסרט מבוסס על \"חיילת בודדה\", סרט קצר של לביא מ-2006, גם הוא בכיכובה של איבגי.\nהסרט עוסק במערכות היחסים בין חיילות שלישות במחנה שיזפון של צה\"ל, השוכן במקום נידח בנגב. זוהי אחת היצירות הישראליות הראשונות העוסקת בשירות הצבאי כאשר היא מעמידה נשים במרכזה.\nלדברי מבקר הקולנוע גידי אורשר: \"זהו סיפורן של הרבה אלפי הנשים הקטנות השקופות שממלאות את המשרדים הצבאיים כדי לנסות להיות חלק מקונצנזוס, מדרך חיים, ממחויבות לאומית שהכוונות הטובות שלהן פוגשות לעיתים מציאות שלא מחזירה להן חיוך, או לפחות פיסה זעירה של כבוד אנושי\".\nהסרט עלה לאקרנים בבתי הקולנוע בישראל ביוני 2014. הוא זכה בפסטיבל הסרטים טרייבקה ב\"פרס הסרט הטוב ביותר\" והבמאית קיבלה את \"פרס הבמאית המצטיינת ע\"ש נורה אפרון\". ב-21 בספטמבר 2014 זכה ב-6 \"פרסי אופיר\" מתוך 11 להם היה מועמד: לתסריט ולבימוי (טליה לביא), לשחקנית הראשית (דאנה איבגי), לעריכה (אריק להב ליבוביץ), למוזיקה המקורית (רן בגנו) ולליהוק הטוב ביותר (אורית אזולאי). ב-13 באוקטובר זכה הסרט ב\"פרס תא המבקרים לסרט הישראלי הטוב\" של אותה שנה.",
    "pageid": 1199333
  },
  {
    "title": "בוב מארלי",
    "extract": "נסטה רוברט מארלי (באנגלית: Nesta Robert Marley; ‏6 בפברואר 1945 – 11 במאי 1981), הידוע כבוב מארלי, היה מוזיקאי ופעיל פוליטי ג'מייקני. מארלי נחשב למי שהכניס את דת הראסטפארי לתודעה העולמית.\nמארלי הוא זמר הרגאיי המפורסם ביותר בעולם, אשר זכה להוקרה ולפרסים רבים על פועלו. לאחר מותו יצאו כמה אלבומי אוסף ואלבומי גרסאות כיסוי לשיריו, שחלקם אף הגיעו למקומות הראשונים במצעדי המוזיקה השונים. אחד מאלבומים אלו – \"Legend\" (\"אגדה\"), שיצא בשנת 1984 – נמכר ביותר מעשרה מיליון עותקים בארצות הברית בלבד, והוא אחד מ-100 האלבומים הנמכרים ביותר בכל הזמנים. המגזין רולינג סטון דירג את מארלי במקום ה-19 ברשימת \"100 הזמרים הגדולים בכל הזמנים\" ובמקום ה-11 ברשימת \"100 האמנים הגדולים בכל הזמנים\".\nמארלי נחשב בעיני רבים ל\"שליח\" (זהו גם פירוש שמו נסטה), למי שמעביר בשיריו את המסר להתאחד ולאהוב.\nבפעילותו הפוליטית ניסה לגשר בין הצדדים במהומות הפוליטיות בג'מייקה בשנות ה-70, ופעל למען השלום במדינות שונות באפריקה. פעילותו זכתה להכרה מטעם האו\"ם. רבים משיריו משלבים מסרים פוליטיים למען אפריקה ומטיפים לעקרונות דת הראסטפארי. הוא נחשב עד היום לאחד ממובילי התנועה וממפיציה, ובעיני המאמינים בדת הראסטפארי נחשב לנביא.",
    "pageid": 11090
  },
  {
    "title": "בלגרד",
    "extract": "בלגרד (בסרבית: Београд, ‏‏Ⓘ‏) היא עיר הבירה של סרביה. העיר שוכנת במפגש הנהרות הסאווה והדנובה, היכן שהמישור הפאנוני מתחבר לחצי האי הבלקני. בנוסף להיותה עיר הבירה, בלגרד העיר הגדולה ביותר במדינה ומשמשת מרכז החיים התרבותיים, הכלכליים והמנהליים שלה. כמו כן, היא גרעין העיר בלגרד, יחידה טריטוריאלית מיוחדת בעלת אוטונומיה מקומית. מבחינת מספר תושביה, היא העיר הרביעית בגודלה בדרום-מזרח אירופה אחרי איסטנבול, אתונה ובוקרשט.\nבלגרד היא אחת מהערים העתיקות ביותר באירופה. היא יושבה לראשונה כ-4,800 שנים לפני הספירה על ידי תרבות הווינצ'ה הנאוליתית. את העיר עצמה ייסדו קלטים במאה השלישית לפני הספירה ואחר כך הפכה ליישוב הרומי סינגידונום. בשנת 1450 הפכה לבירת סרביה והייתה בירת המדינות היוגוסלביות שהתקיימו בין 1918 ל-2003. מ-2003 עד 2006 הייתה בלגרד בירת סרביה ומונטנגרו.",
    "pageid": 30323
  },
  {
    "title": "ברק אובמה",
    "extract": "ברק חוסיין אובמה השני (באנגלית: ‏‏Ⓘ‏; נולד ב-4 באוגוסט 1961) הוא פוליטיקאי אמריקאי, שכיהן כנשיא ה-44 של ארצות הברית, בשנים 2009–2017. אובמה הוא האפרו-אמריקאי היחיד שכיהן בתפקיד זה עד כה. הוא חבר המפלגה הדמוקרטית, ולפני בחירתו לנשיא כיהן בסנאט של ארצות הברית מטעם מדינת אילינוי, מינואר 2005 ועד נובמבר 2008.\nבשנת כהונתו הראשונה כנשיא הוענק לו פרס נובל לשלום על \"מאמציו יוצאי הדופן לחיזוק הדיפלומטיה הבין-לאומית ושיתוף הפעולה בין עמים\". בתחילת כהונתו התמודד עם המשבר הכלכלי העולמי של 2008, וייצב את המשק באמצעות תוכנית תמרוץ. הוא התערב במשבר בתעשיית הרכב האמריקאית וסיפק עזרה פדרלית לחברות ג'נרל מוטורס וקרייזלר בתנאי שיתארגנו מחדש. הוא העביר את חוק הגנת החולה וטיפול בר השגה שהוביל לרפורמה בביטוחי הבריאות האמריקאיים, ופתח את שורות מערכת הביטחון לשירות של להט\"ב ללא הגבלות (ביטל את מדיניות אל תשאל, אל תספר). בנוסף, ב-2010 התרחשה דליפת מידע בדלתיים סגורות לידי הציבור שנודעה בכינוי פרשת קייבלגייט.\nלפי הבטחת הבחירות שלו, הוציא את ארצות הברית ממלחמת עיראק ב-2011 והפחית את המעורבות שלה במלחמת אפגניסטן (2001–2021). ממשל אובמה פעל לקדם מדיניות סביבתנית ונאלץ להתמודד מול אסונות טבע ואסונות אקולוגיים, בהם דליפת הנפט במפרץ מקסיקו (2010) וגל סופות הטורנדו בארצות הברית (2011). ב-2012 נבחר בשנית לנשיאות לאחר שגבר על יריבו הרפובליקני מיט רומני. ניצחונו השני הושג בהפרש קטן יותר מהראשון ב-2008. ב-2015 קידם את הסכם פריז שמטרתו הייתה להגביר את המחויבות הבין-לאומית למאבק בשינוי האקלים. לאורך הקדנציה השנייה שלו נערכו סדרת פיגועים המוניים בארצות הברית, בהם הטבח בבית הספר היסודי סנדי הוק והפיגוע במרתון בוסטון. בנוסף, לקראת בחירתו בשנית התרחשה מתקפת טרור בקונסוליה האמריקנית בבנגאזי שבלוב. בהמשך הקדנציה השנייה שלו הביא אובמה לשחזור יחסי ארצות הברית–קובה, שהיו מנותקים מאז המהפכה הקובנית.\nבתחום מדיניות החוץ המשיך במלחמה העולמית בטרור והורה על מבצע חנית נפטון בו נהרג אוסאמה בן לאדן, מנהיג ארגון אל-קאעדה, אשר היה אחראי לסדרת פיגועים רצחניים ברחבי העולם, ובראשם פיגועי 11 בספטמבר. בימיו התחולל האביב הערבי והחלה מלחמת האזרחים בסוריה, שארצות הברית התערבה בה במבצע נחישות טבועה. בהנהגתו ארצות הברית קידמה מגעים עם איראן שהבשילו לכדי הסכם המעצמות על תוכנית הגרעין האיראנית, הסכם שארצות הברית נסוגה ממנו תחת יורשו, דונלד טראמפ. סגנו של אובמה, ג'ו ביידן, נבחר לנשיא בבחירות 2020.",
    "pageid": 262415
  },
  {
    "title": "גילה גמליאל",
    "extract": "גילה גמליאל-דִּמְרִי (נולדה ב-24 בפברואר 1974) היא שרת החדשנות, המדע והטכנולוגיה וחברת הכנסת מטעם הליכוד. היא כיהנה כשרת המודיעין בזמן טבח שבעה באוקטובר. קודם לכן כיהנה גם כשרה להגנת הסביבה וכשרה לשוויון חברתי.",
    "pageid": 20940
  },
  {
    "title": "האסון האווירי במינכן",
    "extract": "האסון האווירי במינכן התרחש ב-6 בפברואר 1958, כאשר מטוס בריטי של חברת BEA בטיסה 609 התרסק בניסיונו השלישי להמריא מנמל התעופה מינכן-רים שבמינכן, גרמניה המערבית. \nבמטוס, איירספיד אמבסדור, היו שחקני קבוצת הכדורגל מנצ'סטר יונייטד, שזכו לכינוי \"תינוקות באזבי\", אוהדים ועיתונאים. 21 מ-44 הנוסעים נהרגו כתוצאה ישירה מההתרסקות, ושניים (דאנקן אדוארדס ופרנק סוויפט) מתו לאחר מכן. בהרוגים היו 8 משחקני הקבוצה ו-3 מאנשי הצוות המקצועי של הקבוצה.\nשחקני יונייטד חזרו ממשחק גביע אירופה בבלגרד שביוגוסלביה. מטוסם שהיה אמור לטוס ישירות מבלגרד למנצ'סטר נחת במינכן על מנת לתדלק. הטייסים ג'יימס ת'יין וקנת' ריימנט ניסו להמריא פעמיים לאחר התדלוק, אך הפסיקו את ניסיונות ההמראה בעקבות בעיות במנוע. הקברניט ת'יין חשש מפיגור בלוח הזמנים, דחה את האפשרות להישאר ללינת לילה והחליט לנסות להמריא בפעם השלישית.\nבזמן ניסיון ההמראה השלישי כבר ירד שלג, שגרם להצטברות של שכבת סלאש בקצה מסלול ההמראה. כאשר המטוס פגע בסלאש הוא איבד מהירות, מה שהפך את ההמראה לבלתי אפשרית. המטוס קירטע אל מחוץ למסלול דרך גדר, ולאחר מכן אחת מכנפיו פגעה בבניין סמוך ונתלשה.",
    "pageid": 628163
  },
  {
    "title": "הארי פוטר",
    "extract": "הארי פוטר (באנגלית: ‏‏Ⓘ‏) היא סדרת ספרי פנטזיה מצליחה בת שבעה חלקים (הפטלוגיה) שנכתבה על ידי הסופרת הבריטית ג'יי קיי רולינג. גיבור הסדרה הוא הנער הארי פוטר. הראשון מבין שבעת ספרי הסדרה, \"הארי פוטר ואבן החכמים\", יצא לאור בשנת 1997, והאחרון מביניהם, \"הארי פוטר ואוצרות המוות\", יצא בשנת 2007.\nכל אחד מספרי הסדרה (מלבד הספר השביעי) מתאר שנת לימודים בבית הספר הוגוורטס לכישוף ולקוסמות. הסדרה מתאפיינת, בין השאר, ביצירת עולם חדש של מושגים ומונחים פרי דמיונה של הסופרת (אשר שאבה השראה ממיתולוגיות וסיפורי פולקלור שונים). על אף שקהל היעד העיקרי של הסדרה הוא ילדים ונוער, הסדרה מעוררת עניין גם בקרב מבוגרים.\nהסדרה זכתה להצלחה יוצאת דופן, וספריה נמכרו במאות מיליוני עותקים בעשרות שפות ברחבי העולם. הספרים מופיעים בקביעות ברשימת עשרת הספרים הנמכרים בעולם, והפכו את רולינג לאחת הנשים העשירות בממלכה המאוחדת ולסופרת העשירה ביותר בעולם. סדרת הספרים גיבשה לעצמה קהל מעריצים עולמי – מה שהביא לשיווק מוצרים רבים הנוגעים לדמויות ולפרטי העלילה.\nהסדרה עובדה לשמונה סרטי קולנוע, שעד לשנת 2015 היוו את סדרת הסרטים המכניסה ביותר בהיסטוריה של הקולנוע (שיא שנשבר ב־2015 על ידי \"היקום הקולנועי של מארוול\").",
    "pageid": 4482
  },
  {
    "title": "ההפגנות באיראן (2025–2026)",
    "extract": "ההפגנות באיראן שהחלו בשנת 2025, פרצו בשני גלים על רקע המשבר הכלכלי במדינה, ונמשכו לתוך שנת 2026. העימותים האלימים, שהחלו בדצמבר 2025, הובילו למותם של אלפי מפגינים ועשרות אלפי פצועים ועצורים, תוך שהמתיחות במדינה מוסיפה להסלים ומשנה את פניה ממחאה כלכלית למאבק פוליטי קיומי. תנועה מחאתית זו חסרת הנהגה מרכזית, ומושכת אליה גם כוחות מלוכניים ומתנגדי משטר, בראשם עומד רזא פאהלווי, בנו של השאה שהודח בשנת 1979. ההפגנות מדוכאות בברוטליות בידי מנגנוני הביטחון ובהם משמרות המהפכה, הבסיג' והמשטרה.\nהגל הראשון החל במאי 2025 עקב עליית פרמיות הביטוח, אבטחה ירודה בכבישים, מחירי דלק גבוהים ועוד, שהובילו למשבר כלכלי ולמשבר אנרגיה. בהפגנות נטלו חלק בין השאר אחיות, חקלאים, פועלים, אופים ועוד. כמו כן כללו ההפגנות שביתה של כ-365,000 נהגי משאיות, דבר שהוביל למחסור באספקה. שביתות התקיימו ביותר מ-155 ערים.\nהגל השני פרץ בסוף דצמבר 2025 על רקע הפעלת מנגנון הסנאפבק שיצר משבר כלכלי חריף הכולל אינפלציה דוהרת של 42.2% ושחיקה מהירה בערך הריאל האיראני לרמה של כ-1.45 מיליון לדולר, התרחבו לכדי דרישה גורפת להפלת הרפובליקה האסלאמית. המפגינים, הכוללים עשרות אלפי אזרחים, סטודנטים וסוחרי באזאר, מוחים על עליית מחירי המזון, המחסור במים ובאנרגיה וההתנהלות הכלכלית הכושלת תחת עול הסנקציות והעימותים האזוריים. הם משתמשים במגוון שיטות פעולה הכוללות הפגנות רחוב, שביתות מסחר רחבות היקף ואקטיביזם מקוון.\nעל מנת להתמודד עם ההפגנות ניתק המשטר את רשת האינטרנט במדינה ובחסות הניתוק מהרשת והעדר היכולת לתעד את הנעשה, דיכא את ההפגנות.\nב-1 בפברואר 2026 ארגון זכויות האדם HRANA מסר כי במהלך ההפגנות נהרגו לפחות 6,842 אנשים, בהם לפחות 6,425 מפגינים ולפחות 214 אנשי כוחות הביטחון והמשטר. ב\"דיילי מייל\" פורסם נתונים של רופא איראני גולה לפיהם כ-33 אלף בני אדם נהרגו וקרוב ל-100 אלף נפצעו, 30% מהם סובלים מפגיעות ישירות בעיניהם. הנתונים הופכים את הרג המפגינים לטבח הגדול ביותר בהיסטוריה של איראן.",
    "pageid": 2504860
  },
  {
    "title": "הורדוס",
    "extract": "הוֹרְדוֹס (ביוונית: Ἡρῴδης (הֵרוֹדֵס), 72 ‏לפנה\"ס – ז' בכסלו, 4 לפנה\"ס) היה מלך יהודה משנת 37 לפנה\"ס עד מותו, ומייסד שושלת בית הורדוס. מכונה גם \"הורדוס הגדול\", כדי להבדילו מבניו שנקראו על שמו.\nהביוגרפיה של הורדוס מבוססת בעיקר על כתביו של יוסף בן מתתיהו (פלאוויוס יוספוס), שהמקור העיקרי שלו לנושא היה חיבורו של ניקולאוס איש דמשק, מקורבו של הורדוס והיסטוריון החצר שלו. ידוע גם על קיומו של חיבור בשם \"ההיסטוריה של המלך הורדוס\" מאת היסטוריון בשם פטולמאיוס, אולם הוא לא שרד.\nימי שלטונו של הורדוס ביהודה היו תקופת ביניים, בין שלטון מלכי בית חשמונאי לבין שלטון נציבי רומא, כשהארץ נשלטה באופן עקיף על ידי הרומאים באמצעות שלוחם ועושה דברם – הורדוס, כמלך וסאל. מעמד זה הקנה לו ולממלכת יהודה אוטונומיה בנושאי פנים, אך חייבו להיות כפוף במדיניות החוץ ובכלל – לרומא.\nהורדוס נודע במפעלי הבנייה האדירים והמפוארים שהקים, הודות להם הוא מכונה גם \"המלך הבנאי\". הוא בנה מחדש את בית המקדש, והפך אותו למבנה מפואר מאוד, בנה מחדש את העיר שומרון, ושינה את שמה ל\"סבסטי\", כמחווה לקיסר אוגוסטוס. הקים עיר נמל גדולה בקיסריה, אף היא לכבוד הקיסר אוגוסטוס, ובנה בה אמפיתיאטרון, מהראשונים בעולם שנבנו במישור. שרידים ממפעלי הבנייה של הורדוס ניתן למצוא גם במצדה, שהייתה ארמון-מקלט שבנה לעצמו, בקיסריה, בהרודיון – שבו גם נקבר אחרי מותו באחוזת קבר מפוארת שכרה לעצמו, ובארמונות החורף שבנה לעצמו ליד יריחו.\nדמותו בתודעה נשארה כשליט אכזר, ששלט בכוח הזרוע, תוך התנגדות עזה של העם כלפיו ובמיוחד מצד הפרושים, שלקראת סוף ימי בית שני הייתה להם השפעה רבה על העם היהודי, והשקפותיהם באו לידי ביטוי בספרות חז\"ל. גם יוסף בן מתתיהו תיאר את מעשי הזוועה שהורדוס ביצע, בספריו בשפה היוונית. בברית החדשה מתואר הורדוס כשליט אכזר, שהורה בין השאר על הרג כל הילדים בבית לחם בשל הידיעה על לידתו של משיח בן דוד (כלומר ישו, מי שאמור להיות מלך היהודים במקומו) בבית לחם, ומאוחר יותר הנחילה הנצרות את מסורותיה במרחב ההלניסטי. כך עיצבו שתי קבוצות אלה, הפרושים והנוצרים, את הזיכרון ההיסטורי של תקופת הורדוס. ועוד, עצם היותו ממוצא אדומי, רדיפתו הקנאית את צאצאי בית חשמונאי ורציחתם בזה אחר זה, התנהגותו המתריסה כלפי הסנהדרין ורציחתם, אכזריותו הפראית כלפי בני משפחתו הקרובים בהם אשתו וילדיו, וחנופתו לרומאים, כל אלה תרמו לשנאה ולהסתייגות מהורדוס.\nלמרות זאת, תקופת מלכותו של הורדוס על יהודה מנעה שלטון רומאי ישיר. לאחר מותו, כאשר בניו נכשלו לייצב את שלטונם בארץ, החל עידן של דיכוי קשה תחת שלטון נציבים רומים, שהסתיים במרד הגדול ובחורבן בית המקדש השני.",
    "pageid": 12611
  },
  {
    "title": "המוות השחור",
    "extract": "\"המוות השחור\" או המגפה השחורה הייתה מגפה שהכתה באסיה, בצפון אפריקה ובאירופה בכמה גלים במשך כארבע שנים (1347–1351) וקטלה, לפי הערכות שונות, בין 75 ל-200 מיליון בני אדם באירופה ובאסיה. האומדנים נעים בין רבע ל-60 אחוז מאוכלוסיית אירופה, וכ-35 מיליון בני אדם בסין לבדה. התפרצויות של המחלה, בהיקף קטן יותר, המשיכו להכות במקומות שונים באירופה עד המאה ה-17‏.\nמקובל לזהות את המגפה כדבר ורבים מתייחסים לזיהוי זה כוודאי ומחליפים בין השמות, אך חוקרים מסוימים סבורים שלא מדובר בדבר אלא בנגיף הגורם למחלת האבעבועות השחורות, או לקדחת נגיפית, שיכולה להיגרם משלל נגיפים, בהם גם אבולה ומרבורג. במחקר שחזור הגנום של החיידק Yersinia pestis, הנמצא בשיניהם ובעצמותיהם של מתים שמתו במגפה השחורה ונקברו בקבר אחים באנגליה, נמצא כי הוא זהה ב-99 אחוז לחיידק הגורם לדבר הפעיל בימינו, אך עדיין אין ודאות לגבי סיבת היותו של החיידק כה קטלני.\nהמושג ה\"מוות השחור\", \"שחור\" במשמעות \"נורא\", מופיע לראשונה בכרוניקות דניות ושוודיות במאה ה-16 ומשם התפשט אט אט לשאר שפות אירופה. יש המייחסים את הכינוי \"המוות השחור\" לכתמים השחורים שהופיעו על עורם ולעיגולים שחורים מתחת לעיניים של האנשים שלקו במחלה.",
    "pageid": 1507
  },
  {
    "title": "הסוכנות (סדרת טלוויזיה)",
    "extract": "הסוכנות (בצרפתית: Le Bureau des Légendes; מילולית: לשכת האגדות) היא סדרת טלוויזיה צרפתית עטורת שבחים מסוגת מותחן פוליטי, שנוצרה בידי אריק רושאן והופקה בידי TOP - The Oligarchs Productions ורשת Canal +. עלילתה עוסקת בסוכני DGSE (המינהל הכללי לביטחון חיצוני), שירות הביון של צרפת (המקביל למוסד הישראלי). במקור עלתה הסדרה לשידור בצרפת ב-27 באפריל 2015. היא עלתה לשידור בארצות הברית ובקנדה באייטונס ב-1 ביוני 2016 כחלק מסדרת \"קולנוע אפיזודי\" בינלאומית חדשה, ובתוך זמן לא רב הייתה לאחת מחמש הסדרות הנצפות ביותר בשירות. בבריטניה עלתה הסדרה לשידור בלעדי באמזון פריים ב-17 ביוני 2016.\nהיו שהגדירו אותה כסדרת הטלוויזיה הטובה ביותר שהופקה אי פעם בצרפת. העונה הראשונה זכתה לביקורות חיוביות הן בצרפת והן במדינות אחרות, וזכתה בכמה פרסים. גם העונה השנייה זכתה לשבחים בכל העולם. העונות השלישית והרביעית, שעלו לשידור בצרפת ב-22 במאי 2017 וב-22 באוקטובר 2018, בהתאמה, זכו אף הן לשבחים על משחק, קצב, עלילה וריאליזם. הסדרה שודרה בישראל בהוט מ־19 בספטמבר 2021, ב-HOT HBO‏, HOT VOD וב־NEXT TV.",
    "pageid": 1821503
  },
  {
    "title": "הרבעון הרביעי",
    "extract": "הרבעון הרביעי היא תנועה חברתית ישראלית שפועלת ליצירת כוח פוליטי שחזונה \"הבטחת עתידה של מדינת ישראל כמדינה יהודית, דמוקרטית משגשגת\". התנועה נוסדה בשנת 2022, ושמה מתייחס לטיעון יו\"ר התנועה יואב הלר כי מדינת ישראל נמצאת ברבעון הרביעי לקיומה (בין שנת ה-75 למדינה לשנת ה-100 למדינה) רבעון שבמהלכו ממלכת שלמה וממלכת החשמונאים התפרקו, לדבריו, בשל מריבות פנימיות שהחלישו אותן וסייעו לאויביהן להחריבן. לפיכך, התנועה מבקשת לייצר \"הסכמות רחבות\" על מנת להבטיח את קיומה של המדינה.",
    "pageid": 2214463
  },
  {
    "title": "השרפה בכרמל (2010)",
    "extract": "השרפה בכרמל בשנת 2010 (המכונה גם \"אסון הכרמל\") הייתה שרפת יער נרחבת, שהתרחשה בחנוכה ה'תשע\"א, מ-2 עד 6 בדצמבר 2010 באזור הכרמל שבמדינת ישראל. בשרפה נספו 44 בני אדם, כ-17,000 איש פונו מבתיהם, וקרוב ל-25 קמ\"ר (25,000 דונם) ובהם כמה מיליוני עצים עלו באש. השרפה כילתה יער, חורש, ובתי מגורים בשטח נרחב מתוך פארק הכרמל והיישובים שבסביבתו, שטח המשתרע בין עספיא, שכונת דניה בחיפה, טירת כרמל, מגדים, כפר האמנים עין הוד, כפר צבי סיטרין ועין חוד.\nכבר ביומה הראשון הפכה השרפה לאסון השרפה הכבד ביותר בתולדות מדינת ישראל, ולאסון האזרחי הכבד ביותר עד אסון הר מירון באפריל 2021. ממשלת ישראל נתבקשה לחקור את הנושא באמצעות הקמת ועדת חקירה ממלכתית אך זו לא קמה. ביוני 2012 הגיש מבקר המדינה דו\"ח בדיקה על נושאי השרפה בכרמל ושירותי הכבאות וההצלה בישראל.",
    "pageid": 842454
  },
  {
    "title": "וולפגנג אמדאוס מוצרט",
    "extract": "וולפגנג אמדאוס מוצרט (בגרמנית: Wolfgang Amadeus Mozart;‏ 27 בינואר 1756 – 5 בדצמבר 1791) היה מלחין ווירטואוז אוסטרי בן התקופה הקלאסית. מספר היצירות שחיבר במהלך חייו הקצרים ואיכותן יוצאת הדופן, מציבים אותו כאחד מגדולי המלחינים של כל הזמנים.\nמוצרט הלחין למעלה מ-800 יצירות. מלחינים בולטים שהשפיעו על יצירתו הם יוזף היידן ויוהאן כריסטיאן באך, אך הוא הביא עמו סגנון חדש ורענן אל התקופה הקלאסית, והיה אחד המלחינים הבולטים בה. מוצרט תרם רבות למוזיקה הקלאסית, והמוזיקה שחיבר שימשה השראה לשורה ארוכה של מלחינים.\nיצירותיו של מוצרט קוטלגו בשנת 1862 בקטלוג כרונולוגי-נושאי על ידי לודוויג פון קכל. רשימת קכל (שבה מקוטלגות יצירות מוצרט מ-K.1a עד K.626) עברה מאז מספר עדכונים, האחרון שבהם בשנת 1964.",
    "pageid": 1241
  },
  {
    "title": "חברת החדשות",
    "extract": "החדשות 12 (בעבר החדשות 2 ובשמה המלא חברת החדשות הישראלית בע\"מ) היא חברת תקשורת ישראלית, שמפיקה את מהדורות החדשות ואת רוב תוכניות האקטואליה עבור \"קשת 12\" ובבעלות \"קשת\". החברה פועלת בהתאם להוראות חוק הרשות השנייה לטלוויזיה ורדיו. מאז 2020 אתר חדשות 12 נודע בשם N12, כשהוא מתופעל על גבי אתר מאקו.\n\nהחל מ-2 באוגוסט 2020 משדרת החברה גם מבזקי חדשות בשמונה תחנות רדיו אזוריות, לאחר שנים רבות בהן שידרה \"חדשות 13\" את המבזקים, גם בימי \"חדשות 10\".\nהחל משנת 2000 אולפני החברה שוכנים בקריית התקשורת נווה אילן שבהרי ירושלים. לפני כן שכנו אולפני החברה באולפני הבירה ברחוב יפו שבירושלים.\nבמשך שנים רבות הפיקה החברה את תוכני החדשות והאקטואליה עבור \"ערוץ 2\" הישראלי ולכל זכייניותיו – \"טלעד\", \"קשת\" ו\"רשת\", ובין פיצול \"ערוץ 2\" למיזוג \"רשת\"-\"עשר\" עבור \"רשת 13\". מאז פיצול ערוץ 2 ב-1 בנובמבר 2017 ועד 16 בינואר 2019, חברת החדשות התקיימה בבעלות משותפת של הזכייניות, ובהתאם לכך שידרה במקביל בערוצים \"קשת 12\" ו\"רשת 13\" את: מבזקי הבוקר, \"מהדורה ראשונה\", \"שש עם עודד בן עמי\", \"המהדורה המרכזית\", \"אולפן שישי\", \"סדר עולמי\" ו\"חדשות סוף השבוע\". בתקופת שידורי החברה בשני הערוצים במקביל, חדלה החברה מלקדם את שידורי הזכייניות בערוצים החדשים שלהן. כמו כן, שלוש תוכניות בולטות של החברה לא שודרו בשני הערוצים במקביל: \"לילה טוב ישראל\" (אשר ירדה מהאוויר עת מיזוג \"רשת\"-\"עשר\") ו\"פגוש את העיתונות\" שודרו רק ב\"ערוץ 13\" ואילו \"התוכנית הכלכלית\" (\"תוכנית חיסכון\") שודרה רק ב\"ערוץ 12\", זאת מאחר שהתוכנית מוגדרת כתוכנית תעודה – ואינן כלולות בתוכניות שמורשות לשידור בשני הערוצים. בנוסף, עובדי חברת החדשות לא הופיעו בתוכניות הזכייניות ובערוצים החדשים – ומגישים של מבזקי \"החדשות\" לא שוחחו עם מגישי התוכניות של \"רשת\" ו\"קשת\" ולא הופיעו לצידם ב\"חלונות\" (כפי שקרה עד אז במקרים של תוכניות בוקר ואקטואליה במסגרת שידורי \"ערוץ 2\").\nבתחילה, הפעילות המקבילה בשני הערוצים הייתה אמורה להימשך למשך שלוש שנים נוספות לאחר הפיצול – עד נובמבר 2020, כשבתום התקופה, החברה תועמד למכרז או שיתקיים תמחור בין הזכייניות. בעקבות מיזוג רשת-עשר, החברה עברה לבעלות בלעדית של \"קשת\" כבר בינואר 2019. ב-16 בינואר 2019, אחרי כ-25 שנים בהן הפיקה ושידרה חברת החדשות עבור \"רשת\", החברה עברה לשדר באופן בלעדי ב\"ערוץ 12\" של \"קשת\", ששילמה 120 מיליון ש\"ח עבור מחצית החברה, והפכה לבעלת השליטה היחידה בה.",
    "pageid": 35424
  },
  {
    "title": "יהדות",
    "extract": "היהדות היא רצף המסורת וההמשכיות הדתית, התרבותית והמשפטית הקולקטיבית של היהודים. מורשת נרחבת זו כוללת נרטיבים היסטוריוגרפיים משותפים ואלמנטים של דת, לאום ותרבות, שהתפתחו בקרב עם ישראל החל מראשית התגבשותו באזור הלבנט בשלהי האלף השני לפנה\"ס. ניתן לנקוט במונח יהדות כלפי נושאי מורשת זו החל מימי בית שני, לפני כן המונח המתאים הוא בני ישראל ודת ישראל.\nהיהדות כדת היא דתם ואמונתם המסורתית של היהודים. זוהי דת אברהמית הלכתית (אורתופרקטית), המבוססת על מערכת של מצוות מעשיות, אמונות, אגדות, סיפורים היסטוריים ועקרונות, שמקורותיה בכתבי הקודש היהודיים: התורה שבכתב והתורה שבעל פה. דת זו השפיעה עמוקות על ראשית הנצרות והאסלאם, אולם בניגוד לשתי הדתות האחרונות היא אינה דת מיסיונרית אוניברסלית אלא דת אתנית. חיי הדת היהודיים ידעו התפתחויות ופילוגים לכל אורך ההיסטוריה.\nהיהדות כתרבות היא מכלול הערכים, האמונות ותפיסות של חברה כפי שהן באות לידי ביטוי אצל היהודים. התרבות היהודית כוללת כמה שפות ייחודיות (עברית, יידיש, לאדינו, ערבית יהודית וארמית יהודית) שבכל אחת מהן נוצרה ספרות ענפה; פילוסופיה, הגות ויצירה שהתכתבו עם תרבויות הסביבה; וכן מערכות של התנהגויות ומוסכמות חברתיות.\nהיהדות כלאום מהווה מוקד הזדהות עבור יהודים רבים ברחבי העולם. חוקרים מסוימים סבורים שעוד בעת העתיקה התקיימו בין היהודים מרכיבים של תודעה פרוטו-לאומית. הציונות, התנועה הלאומית היהודית העיקרית בעת המודרנית, שאבה השראה מהזיקה המסורתית היהודית לארץ ישראל וניסחה אותה במונחי הלאומיות האירופאית. מדינת ישראל, אשר קמה על בסיס הרעיון הציוני, היא מדינת הלאום של העם היהודי.\nלפי הסוכנות היהודית, נכון לשנת 2023 חיים ברחבי תבל כ-15.7 מיליון יהודים, המהווים כ־0.2% מאוכלוסיית העולם. מתוכם, 7.2 מיליון יהודים חיים בישראל.",
    "pageid": 385
  },
  {
    "title": "יונתן ברק",
    "extract": "יונתן ברק (נולד ב-1 באוגוסט 1983) הוא סטנדאפיסט, תסריטאי, שחקן, מפיק ובעלים של מופע האבקות, עורך וידאו, במאי קליפים ושחקן ישראלי.",
    "pageid": 355895
  },
  {
    "title": "יוסף שילוח",
    "extract": "שלום יוסף שילוח (9 ביולי 1941 – 3 בינואר 2011) היה שחקן קולנוע ותיאטרון ישראלי, זוכה \"פרס אופיר\". שילוח השתתף בהצגות תיאטרון רבות, אולם תפקידיו הידועים ביותר היו בסרטי בורקס - שם גילם בדרך כלל דמויות מזרחיות סטריאוטיפיות ומוקצנות במיוחד, בעיקר דמויות ממוצא פרסי המתאפיינות במבטא כבד. \nבנוסף לעיסוקו במשחק, עסק שילוח גם בפעילות פוליטית וחברתית, ובפעילות שקראה לדו-קיום יהודי-ערבי ולשוויון הזדמנויות ליהודים ממוצא מזרחי. \nשילוח היה לאחד מהכוכבים הגדולים של הקולנוע הישראלי ושיחק בלמעלה מ-80 סרטי קולנוע.",
    "pageid": 189457
  },
  {
    "title": "יעל כהן",
    "extract": "יעל כהן (נולדה ב-1971) היא מתופפת ישראלית, הייתה חברה בלהקת המכשפות.",
    "pageid": 402328
  },
  {
    "title": "כוכב נולד",
    "extract": "כוכב נולד היא תוכנית מציאות ישראלית אשר שודרה בערוץ 2 ממאי 2003 ועד 2012 במסגרת \"שידורי קשת\", ולאחר מכן שודרה במקומה התוכנית \"הכוכב הבא\". פורמט התוכנית מבוסס על התוכנית האמריקאית \"אמריקן איידול\", ובמרכזה תחרות שירה בין כישרונות חדשים בתחום.",
    "pageid": 22168
  },
  {
    "title": "ליטא",
    "extract": "רפובליקת ליטא (בליטאית: Lietuvos Respublika, [lʲiətʊˈvoːs rʲɛsˈpʊblʲɪkɐ]) ובקיצור ליטא (בליטאית: Lietuva, [lʲiətʊˈvɐ]) היא רפובליקה בלטית בצפון-מזרח אירופה. ליטא גובלת בלטביה בצפון, בבלארוס במזרח, בפולין בדרום, במובלעת רוסית (קלינינגרד) ובים הבלטי במערב. היא אחת משלוש המדינות הבלטיות, יחד עם לטביה ואסטוניה. בשנת 2004 הצטרפה ליטא לברית נאט\"ו ולאיחוד האירופי. ליטא היא המדינה הבלטית הראשונה מבין מדינות ברית המועצות לשעבר, שהפכה למדינה עצמאית ב-11 במרץ 1990, שנה לפני התפרקות ברית המועצות.",
    "pageid": 7840
  },
  {
    "title": "מדין",
    "extract": "מִדְיָן היה השם של חבל ארץ במזרח התיכון, וכן שם העם (\"מדיינים\") שישב בו. השם מדין מוזכר במקרא ובקוראן.\nהעם המדייני נקרא על שם אבי האומה אשר מוזכר בלוח העמים (בראשית) כצאצא השישי שיצא מאברהם לאחר פטירת שרה, מאשתו (או פילגשו) קטורה.",
    "pageid": 125383
  },
  {
    "title": "מוג'דה",
    "extract": "מוג'דה (בת-אל) הפאוקור (בטורקית: Müjde Hepokur; נולדה ב-22 באוגוסט 1984 באיסטנבול, טורקיה) היא זמרת טורקיה שהתפרסמה בישראל.",
    "pageid": 1047394
  },
  {
    "title": "מיגוניות המוות",
    "extract": "מיגוניות המוות הוא כינוי ל-10 מיגוניות ברחבי עוטף עזה, ביניהן בצומת רעים, בצומת עלומים ובצומת בארי, בהן נרצחו ומהן נחטפו עשרות צעירים שברחו מהטבח בפסטיבל נובה ומהטבח בחוף זיקים ב-7 באוקטובר 2023.",
    "pageid": 2349957
  },
  {
    "title": "נטע רוט",
    "extract": "נטע רוט (נולדה ב-21 ביולי 2001) היא שחקנית וכותבת ישראלית. זוכת פרס \"השחקנית הטובה ביותר בסדרה קומית\" בתחרות פרסי הטלוויזיה לילדים ולנוער ה-2, על משחקה בסדרת הטלוויזיה \"לבד בבית\".",
    "pageid": 2007099
  },
  {
    "title": "ניוון רב מערכתי",
    "extract": "ניוון רב מערכתי (\"פרקינסון פלוס\", באנגלית: Multiple System Atrophy, או בקיצור MSA) הוא הפרעה ניוונית נוירולוגית, שמתארת קבוצה של הפרעות המאופיינות בניוון מערכת העצבים המרכזית. בעוד שמחלת פרקינסון פוגעת בעיקר בגרעיני הבסיס, MSA פוגעת גם במערכות נוספות במוח, ובעיקר בחומר השחור, בסטריאטום, במערכת העצבים האוטונומית, בגזע המוח ובמוח הקטן. כ-55% מהחולים הם גברים, והמחלה מתפרצת לרוב בעשור השישי לחיים. לעיתים עשויה המחלה לגרום לתסמינים המתאימים למחלת פרקינסון, מה שעשוי להקשות על האבחון. עם זאת, חולי MSA מגיבים בצורה מינימלית, אם בכלל, לתרופות מבוססות דופמין המשמשות לטיפול במחלת פרקינסון.\nתסמיני המחלה הם אובדן זיעה, אטקסיה, יובש בפה, נפילת לחץ דם בעת עמידה, בעיות מוטוריות, קשיי בליעה, רעד בגפיים, נוקשות שרירים, קושי בהליכה, נפילות חוזרות, אצירת שתן ובריחת שתן, ובגברים גם הפרעה בזקפה. שיתוק מיתרי הקול הוא ביטוי קליני חשוב ולפעמים ראשוני של ההפרעה.\nאין כיום תרופה למחלה או להאטת התפתחותה, והטיפול התרופתי מתמקד בסימפטומים בלבד (כגון תרופות להעלאת לחץ הדם, ויאגרה במקרי הפרעה בזקפה וכדומה).\nהמחלה נדירה יחסית, ושכיחותה היא 4 חולים לכל 100,000 אנשים (שכיחות מחלת פרקינסון היא כ-150 לכל 100,000).\nתוחלת החיים הממוצעת היא 7.9 שנים מרגע תחילת התסמינים, כאשר לאחר 5 שנים 80% מהחולים יזדקקו לכיסא גלגלים על מנת להתנייד.",
    "pageid": 1428940
  },
  {
    "title": "נתניה",
    "extract": "נְתַנְיָה היא עיר במחוז המרכז בישראל, השישית באוכלוסייתה בערי מדינת ישראל. המקום נוסד על ידי קבוצת בני בנימין בשנת 1929 כיישוב לבני המושבות ופועלי הפרדס, והוכרז כעיר בשנת 1948. נתניה נקראת גם \"בירת השרון\", על שום היותה העיר הגדולה ביותר באזור השרון, וכן \"עיר היהלומים\", בשל תעשיית היהלומים המפותחת שהתקיימה בה בעבר.\nהעיר שוכנת במישור החוף (מחוז מרכז) לחופי הים התיכון, על אדמת כורכר. חוף הים מאופיין בצוקי כורכר גבוהים לאורך כל רצועת החוף של העיר, פרט לחלקה הדרומי ביותר – שכונת פולג ועיר ימים.\nהעיר קרויה על שם הנדבן נתן שטראוס, והיא העיר הגדולה ביותר בישראל ששמה מנציח אדם.",
    "pageid": 7757
  },
  {
    "title": "עדי יהוה",
    "extract": "עדי יהוה (באנגלית: Jehovah's Witnesses או JW) הוא ארגון משיחי יוצא הנצרות, שנוסד בארצות הברית בסוף המאה ה-19 וטוען שיש לחזור לאמונותיהם של שליחי ישוע במאה הראשונה לספירה. בישראל עדי יהוה אומרים שאינם רואים עצמם כגוף נוצרי משום שבשונה מהזרמים הנוצריים המרכזיים, הם דוחים את האמונה בשילוש הקדוש, באש גיהנום ובנפש בת אלמוות, והצלב אינו מהווה סמל עבורם. עם זאת, הברית החדשה היא חלק אינטגרלי של כתבי הקודש שלהם - ה\"ביבליה\", ומומרים חדשים נדרשים בטבילה. שם הארגון מבוסס על הפסוק \"אתם עדיי, נאום יהוה, ועבדי אשר בחרתי...\".\nבראש הארגון עומדת קבוצה של גברים המכונה \"הגוף המנהל של עדי יהוה\" והיא אחראית להדרכה דוקטרינרית ולעניינים ארגוניים אחרים. בארצות רבות הקימו עדי יהוה תאגידים ועמותות שלא למטרות רווח במטרה לקדם את פעילותם. הראשונה שבהם והעיקרית מביניהם היא \"חברת המצפה לכתבי הקודש ועלונים של פנסילבניה\". יתר הגופים החוקיים שקמו אחריה נועדו לשרת את יעדיה. בישראל עושה זאת \"עמותת המצפה לישראל\". חברת המצפה מפרסמת כתבי עת הנקראים \"המצפה\" ו\"עורו!\" וספרים רבים אחרים.\nחברי קהילת עדי יהוה משתתפים באספות שבועיות, המסתכמות בשלוש שעות וחצי מדי שבוע. בנוסף לכך הם מקדישים חלק מזמנם לשם הפצת אמונתם בציבור, בייחוד בהטפה מבית לבית. בשנת 2018 היו כ-8 מיליון עדים ברחבי העולם שדיווחו על פעילותם בתנועה.\nאמונתם של עדי יהוה היא שצריך לפרסם בעולם את שמו של אלוהים, יהוה, ושהגייתו הכרחית ליצירת יחסי קרבה עמו. הם מאמינים שהן התנ\"ך והן הברית החדשה הם חלק מהמקרא, ולשיטתם מותו של ישו היה שלב חשוב בתהליך שהחל בחטא עץ הדעת על ידי אדם הראשון - תהליך המוביל למלחמת ארמגדון. לפי מחקרם במקרא, בשנת 1914 נעשה ישו למלך בשמים, ובעתיד יצטרפו אליו 144,000 שותפים מקרב בני האדם. שלטון רוחני זה יהפוך את כדור הארץ לגן עדן ויחולל את תחיית המתים. לפי השקפתם, המלחמה הבלתי נמנעת, ארמגדון, תחסל את הרוע ותותיר על הארץ את הצדיקים.",
    "pageid": 141886
  },
  {
    "title": "פיבי דינבור",
    "extract": "פיבי הארייט דינבור (באנגלית: Phoebe Harriet Dynevor; נולדה ב-17 באפריל 1995) היא שחקנית אנגלייה, מוכרת בשל תפקידיה בסדרות \"עלילות דיקנס\" (2015–2016), \"סנאץ'\"  (2017–2018), \"יאנגר\" (2017–2021) ובזכות תפקידה בתור דפני ברידג'רטון בסדרה \"ברידג'רטון\" (2020–2022); עליו קיבלה מועמדות לפרס סטלייט.",
    "pageid": 1926777
  },
  {
    "title": "פיליפ שאולוב",
    "extract": "פיליפ שאולוב (נולד ב-10 בפברואר 1999) הוא שחקן ישראלי.",
    "pageid": 2285481
  },
  {
    "title": "פין",
    "extract": "פין הוא איבר המין הזכרי. הפין משמש להטלת שתן ולקיום יחסי מין.\nבעת ההשתנה, השתן עובר משלפוחית השתן דרך השופכה שבמרכז הפין וזורם החוצה.\nלקראת קיום יחסי מין הגופים שבפין מתמלאים בדם והוא מתקשה כאשר מתעורר אצל הגבר גירוי מיני. מצב זה נקרא \"זקפה\". בעת קיום יחסי מין הטרוסקסואליים (עם אישה), הגבר מחדיר את הפין לתוך נרתיק האישה. עם הגעתו לפורקן מיני, נפלטים מהפין תאי זרע לתוך נרתיק האישה, באמצעות נוזל הזרע. הגופים המתמלאים דם בעת זקפה הם שני גופים הנמצאים בחלקו העליון של הפין והסמוכים זה לזה, והחלק הספוגי שבמרכזו, מסביב לשופכה. החלק הספוגי מתרחב לקראת קצה הפין ויוצר את העטרה (בסלנג: \"כיפה\"), המכוסה בעורלה.\nגודל (אורך והיקף) הפין משתנה מגבר לגבר, אבל כל עוד הוא בתחומי הנורמה, אין הגודל משפיע בהכרח על התפקוד המיני. אורך הפין במצב רפוי הוא 9.16 ס\"מ בממוצע, ובעת זקפה 13.12 ס\"מ. היקפו במצב רפוי הוא 9.31 ס\"מ, ובעת זקפה 11.66 ס\"מ. הפין כמעט ולא גדל מהלידה ועד תחילת גיל ההתבגרות (גיל 12 לערך).\nבתרבויות שונות נהוגה מילה, שהיא כריתת העורלה העוטפת את ראש הפין. יש הנוהגים כן כמסורת דתית (כמו יהודים) או מתוך מניע תרבותי או בריאותי-מניעתי (כמו בארצות הברית), ויש העושים זאת מטעמי אסתטיקה והיגיינה.\nהמילים \"פין\" או \"איבר\" משמשות בטקסטים פורמליים כגון ספרי ביולוגיה, אך בלשון הדיבור נפוצות מילות הסלנג \"זַיִן\" או \"בולבול\", ובעבר גם \"זרג\".",
    "pageid": 566638
  },
  {
    "title": "פרשת משפטים",
    "extract": "פרשת מִשְׁפָּטִים היא פרשת השבוע השישית בספר שמות. לפי החלוקה לפרקים, היא מתחילה בפרק כ\"א, פסוק א' ומסתיימת בפרק כ\"ד, פסוק י\"ח.\nהפרשה מפרטת מצוות ודינים רבים, בעיקר כאלו הקשורים לתחום המשפטי, אך גם מצוות רבות שבין אדם למקום. מצוות אלו הן המשך לעשרת הדיברות והמצוות שנזכרו בסוף הפרשה הקודמת, פרשת יתרו, שכולן יחד מהוות את ספר הברית שעליו נכרתת הברית בין בני ישראל לה'. בסוף הפרשה מסופר על מעמד כריתת הברית, ועל עליית משה להר סיני לקבלת התורה.\nאת פרשת משפטים קוראים בין התאריכים כ\"ד בשבט – א' באדר (בשנה מקביעות זחג בא' באדר א'), ברוב השנים הפשוטות (מלבד שנת השא) קוראים בה גם את הפרשיה הראשונה מ\"ארבע פרשיות\" – פרשת שקלים.\nיש שנהגו [דרוש מקור][מפני ש...] לחלק את משפטים לשתי פרשיות – \"משפטים\" ו\"ואם כסף תלוה\". כך מובא בכמה וכמה ראשונים,[דרוש מקור][מפני ש...] וכן נהגו יהודי תוניסיה עד התקופה המאוחרת. מכיוון שהפרשה הראשונה מסתיימת בדבר רע – \"והיו נשיכם אלמנות ובניכם יתומים\", נהגו לפחות בחלק מהקהילות שהפרידו בין פרשיות אלו להמשיך בשבוע הראשון עוד שלשה פסוקים ולסיים \"ושמעתי כי חנון אני\". אפילו בקהילות אלה, נהגו ברוב השנים לחבר את פרשיות אלו, ורק בשנים מצורת השג והחא נהגו להפריד פרשיות אלו במקום להפריד מטות ומסעי.",
    "pageid": 66733
  },
  {
    "title": "פשיזם",
    "extract": "פשיזם (מאיטלקית: Fascismo) היא אידאולוגיה ושיטת ממשל לאומנית וטוטליטרית של הימין הרדיקלי. מאפייני הפשיזם הבולטים הם מנהיג דיקטטורי, שלטון הדוגל באוטוקרטיה ריכוזית, מיליטריזם, דיכוי בכוח של האופוזיציה, אמונה בהיררכיה חברתית טבעית, הכפפת האינטרסים האינדיבידואליים למה שנתפס כטובת האומה או הגזע, ומשטור כוחני של החברה והכלכלה.\nהאידאולוגיה הפשיסטית נוצרה באיטליה, בשלהי המאה ה-19, בהשראת היעקובינים בצרפת. כשיטת ממשל היא התקיימה באיטליה, בהנהגתו של בניטו מוסוליני, בתקופה שבין מלחמת העולם הראשונה למלחמת העולם השנייה.\nמקור המילה 'פשיזם' הוא סמל ה\"פָאשֶס\", או פסקס בלטינית – צרור זמורות שעוטף גרזן ושסימל ברומא העתיקה את הסמכות והעוצמה (האימפריום) של השלטון. סמל זה ביטא את הרצון להחזיר את איטליה לתפארת העבר. הוא צורף לסמלי הארגונים והמפלגות הפשיסטיות.",
    "pageid": 6776
  },
  {
    "title": "צייר המערות",
    "extract": "צייר המערות היא קומדיית מצבים-נעורים ישראלית, שנוצרה על ידי אסף בייזר ומשה מלכה ובוימה על ידי אורן שקדי.\nהסדרה עלתה לשידור ב-4 בינואר 2026 בערוץ ניקלודיאון למנויי \"yes\" ו-\"HOT VOD Young\".",
    "pageid": 2506248
  },
  {
    "title": "קונסול כבוד",
    "extract": "קונסול כבוד, המכונה לעיתים גם קונסול של כבוד, הוא תואר דיפלומטי המוענק מטעם מדינה זרה לאדם המתגורר במדינה אחרת כדי לייצג את האינטרסים שלה באותה מדינה. הנושא בתואר קונסול כבוד יכול לשמש כנציג יחיד של אותה מדינה, כאשר אין לה כל נציגות אחרת, או כנציג נוסף לצד נציג קיים אחר, כגון שגריר או קונסול כללי.\nהתואר אינו תואר רשמי ואינו דורש עמידה בכללים הרגילים לבחירה לשירות דיפלומטי. תפקיד קונסול הכבוד היה קיים קודם אך הוסדר רשמית באמנת וינה בדבר יחסים דיפלומטיים, שנכנסה לתוקף ב-24 באפריל 1964 וקבעה את הזכויות והחובות של הקונסול.",
    "pageid": 486321
  },
  {
    "title": "קופה ראשית",
    "extract": "קופה ראשית היא קומדיית מצבים סאטירית ישראלית מסוגת מוקומנטריה. הסדרה עלתה לשידור ב-21 בפברואר 2018 בטלוויזיה החינוכית, והחל מ-31 באוגוסט 2018 היא משודרת בערוץ כאן 11.\nהסדרה מתרחשת בסניף יבנה של רשת המרכולים הבדיונית \"שפע יששכר\", ועוקבת אחרי התרחשויות אופייניות במרכול ישראלי בין עובדי המרכול ללקוחותיו. היא מלווה ב\"ראיונות\" של עובדי המרכול והלקוחות הקבועים המלווים את ההתרחשויות בכל פרק.\nהעונה הראשונה של הסדרה צולמה בסניף רעננה של \"סופר עמנואל\" (נכון ל-2023 \"סופר יודה\") לפני שנפתח לקהל הרחב. לאחר פתיחתו לא ניתן היה לצלם שם עונה נוספת, והעונות הבאות צולמו בסניף הנטוש של \"חצי חינם\" שבמתחם ירקונים שלימים נהרס בעקבות שימוש לא חוקי בשטח עליו הוקם המתחם.\nשלוש העונות עלו לשידור ב-19 באפריל 2023 בנטפליקס.\nהדמויות בסדרה מודעות להיותן מצולמות לסדרה דוקומנטרית, והן מנהלות לעיתים דיאלוגים עם \"המראיין\", המכונה על ידם \"שינקין\" (מגולם, בקולו בלבד, על ידי אורן שקדי).",
    "pageid": 1567143
  },
  {
    "title": "קללת טיפקאנו",
    "extract": "המונח קללת טיפקאנו (גם: קללת טקומסה, \"קללת עשרים השנה\" או \"הקללה הנשיאותית\") מתייחס לעובדה שכל נשיאי ארצות הברית שנבחרו לתפקידם בשנים העגולות 1840 (ויליאם הריסון), 1860 (אברהם לינקולן), 1880 (ג'יימס גרפילד), 1900 (ויליאם מקינלי), וכך הלאה עד 1960 (ג'ון קנדי), מתו במהלך כהונתם. \nצירוף המקרים נזכר לראשונה בפינה היומית \"תאמינו או לא!\" של רוברט ריפלי משנת 1934, העוסקת במוזרויות וגילויים מפוקפקים שונים, כדוגמת בתולת הים מפיג'י. \nמותם של הנשיאים מוסבר בקללה מסתורית שהטיל, כביכול, בן שבט השוני, השמאן טנסקואטאוה, על הנשיאים האמריקאיים בעקבות הפסדו במלחמה בשנת 1811 לנשיא ויליאם הנרי הריסון בקרב הידוע בכינויו \"קרב טיפקאנו\".",
    "pageid": 348892
  },
  {
    "title": "רובין ויליאמס",
    "extract": "רובין מקלורין ויליאמס (באנגלית: Robin McLaurin Williams;‏ 21 ביולי 1951 – 11 באוגוסט 2014) היה קומיקאי, מדבב ושחקן קולנוע וטלוויזיה אמריקאי זוכה פרס אוסקר לשחקן המשנה הטוב ביותר, ארבעה פרסי גלובוס הזהב, שני פרסי אמי ופרס גילדת שחקני המסך.",
    "pageid": 136929
  },
  {
    "title": "רון שחר",
    "extract": "רון שחר (נולד ב-2 בדצמבר 1970) הוא שחקן, קריין, דוגמן ומנחה טלוויזיה ישראלי.",
    "pageid": 126896
  },
  {
    "title": "רוני דואני",
    "extract": "רוני דואני-מונצ'ז (נולדה ב-10 במרץ 1986), שנודעה בשם הבמה רוני סופרסטאר, היא זמרת, דוגמנית, שחקנית, רקדנית, מנחת טלוויזיה ויזמית ישראלית בתחום הדרכת הכושר.\nהחל מ-2018 היא בעלת סטודיו עם חדר כושר, ובשנים 2020–2021 הנחתה תוכנית כושר יומית בערוץ הספורט.",
    "pageid": 221529
  },
  {
    "title": "שאקירה",
    "extract": "שאקירה איזבל מבאראק ריפול (בספרדית: Shakira Isabel Mebarak Ripoll; נולדה ב-2 בפברואר 1977), המוכרת בשמה הפרטי בלבד שאקירה, היא זמרת-יוצרת, מלחינה, שחקנית, כוריאוגרפית, פזמונאית, גיטריסטית, פילנתרופית, רקדנית בטן ומפיקה מוזיקלית קולומביאנית. לאורך הקריירה שלה, שאקירה גם למדה בימוי וידאו קליפים וביימה קליפים שונים. הקריירה הארוכה שלה, הנפרשת על פני למעלה מ-30 שנים, מתבטא בהיקף מכירות כולל של למעלה מ-170 מיליון עותקים של אלבומיה ושיריה ברחבי העולם, מה שמציב אותה כאחת מהאמניות המוכרות ביותר בכל הזמנים, והאמנית הלטינית המוכרת ביותר בארצות הברית ובעולם.\nבמהלך השנים, הפכה שאקירה לאחת מהאמניות המעוטרות ביותר עם זכייה במאות פרסים שונים. אלו כוללים, בין היתר: חמישה פרסי המוזיקה האמריקאית, שבעה פרסי המוזיקה של בילבורד, ארבעה פרסי גראמי, 42 פרסי המוזיקה הלטינית של בילבורד, 12 פרסי גראמי לטיני, חמישה פרסי הווידאו קליפים של MTV, ושני פרסי המוזיקה של MTV אירופה. הכרתה הציבורית והשפעתה באו לידי ביטוי גם בשנת 2014, אז דורגה במקום ה-58 ברשימת הנשים המשפיעות ביותר בעולם על ידי \"פורבס\".\nהקריירה המוזיקלית של שאקירה מתאפיינת בהצלחה מסחרית יוצאת דופן ובהישגים גלובליים משמעותיים. אלבומה החמישי, \"Laundry Service\", סימן אבן דרך כשנמכר בלמעלה מ-20 מיליון עותקים, והציב אותו כאחד מהאלבומים הנמכרים ביותר בכל הזמנים. נוסף על כך, האלבום זכה להכרה רשמית, כולל שתי זכיות בטקס פרסי \"לו נואסטרו\", לצד מועמדויות נוספות. אלבומה השביעי, \"Oral Fixation, Vol. 2\", המשיך את רצף ההצלחות עם מכירות של למעלה מ-8 מיליון עותקים, כאשר הוא כולל את הלהיט \"Hips Don't Lie\", הנחשב לשיר הנמכר ביותר במאה ה-21.\nמעבר להישגים האלבומיים, שאקירה הפגינה יכולות רב-גוניות והשפעה תרבותית כאשר הפיקה, הלחינה, כתבה וביצעה את שיר המונדיאל של 2010, \"Waka Waka (This Time for Africa)\". שיר זה הפך לשיר המונדיאל הנמכר ביותר בכל הזמנים, עם למעלה מ-10 מיליון עותקים שנמכרו ברחבי העולם, והקליפ שלו צבר מעל 4 מיליארד צפיות ביוטיוב, מה שהופך אותו לקליפ ה-20 הנצפה ביותר באתר. הצלחה ויראלית זו מודגשת עוד יותר על ידי העובדה ששירה \"Chantaje\" אף הוא נמנה עם הקליפים הנצפים ביותר, עם למעלה מ-2.7 מיליארד צפיות (במקום ה-37). לאור ההצלחה חסרת התקדים של שיר המונדיאל ב-2010, נבחרה שאקירה לבצע שוב את שיר המונדיאל ב-2014, \"Dare (La La La)\", שזכה אף הוא להצלחה עולמית, עם למעלה מ-1.2 מיליארד צפיות לקליפ שלו.",
    "pageid": 20946
  },
  {
    "title": "שירי מימון",
    "extract": "שירי מימון (נולדה ב-17 במאי 1981) היא זמרת, שחקנית, ומנחת טלוויזיה ישראלית; ייצגה את ישראל באירוויזיון 2005 עם שירה \"השקט שנשאר\", שהגיע למקום הרביעי בתחרות. התפרסמה לראשונה בעקבות השתתפותה בעונה הראשונה של \"כוכב נולד\" כשהגיעה למקום השני בגמר.",
    "pageid": 66034
  },
  {
    "title": "ששון גואטה",
    "extract": "ששון ששי גואטה (נולד בז' בסיוון ה'תש\"ם, 22 במאי 1980) הוא חבר הכנסת העשרים וחמש מטעם מפלגת הליכוד. לולן במקצועו.",
    "pageid": 2198643
  },
  {
    "title": "קטגוריה:מושבים",
    "extract": "",
    "pageid": 22112
  },
  {
    "title": "אן האת'וויי",
    "extract": "אן ז'קלין האת'וויי (באנגלית: Anne Jacqueline Hathaway; נולדה ב-12 בנובמבר 1982) היא שחקנית קולנוע אמריקאית, זוכת פרס אוסקר, פרס גלובוס הזהב ופרס גילדת שחקני המסך לשנת 2012 עבור תפקידה בסרט \"עלובי החיים\". האת'וויי הייתה גם מועמדת לפרס אוסקר לשחקנית הטובה ביותר לשנת 2008 על משחקה בסרט \"רייצ'ל מתחתנת\". בשנת 2010 זכתה בפרס אמי לדיבוב הטוב ביותר על תפקידה כנסיכה פנלופי בסדרה \"משפחת סימפסון\".",
    "pageid": 229893
  },
  {
    "title": "אסלאם",
    "extract": "אִסְלַאם (בערבית: ‏‏Ⓘ‏, בעברית: השלמה) היא דת מונותאיסטית אברהמית שמהותה השלמה מלאה עם סונת מוחמד, כלומר, השלמה מלאה עם משנתו של מוחמד בן עבדאללה, הנחשב בקרב כלל המוסלמים כנביא החשוב והאחרון אי פעם וגם השלמה מלאה עם מה שמוסלמים מבינים כרצון האל אללה, דרך קיום מצוות ספר הקוראן, אשר נחשב בקרב כלל המוסלמים לדברו הישיר של אללה.\nדת האסלאם החלה להתפתח במאה השביעית בחצי האי ערב תחת הנהגתו של מוחמד כדת סינקרטיסטית המשלבת אמונות שונות מן היהדות, נצרות אזוטרית, מסורות ערביות קדם־אסלאמיות ועוד.\nלאחר מות מוחמד החלו המוסלמים מסעות כיבוש ואיסלום, בהם כבשו ואיסלמו שטחים ואוכלוסיות נרחבים. הם ניצחו את שתי האימפריות החזקות ששלטו על העולם באותה עת, האימפריה הביזנטית וההאימפריה הפרסית, ובתוך 80 שנה השתלטו על שטחים נרחבים, מחצי האי ערב ועד מערב אפריקה, הודו, ספרד, צרפת וממלכת הכוזרים.\n\nדת האסלאם מבוססת על סונת מוחמד, כפי שהיא מתועדת בספרות הסירה (سيرة), ובספרות החדית' (حديث) וכן על ספר הקוראן (القـُرْآن), אשר לפי המוסלמים, ניתן למוחמד מאללה, באמצעות המלאך ג'יבריל (בעברית: גבריאל) במשך כ־23 שנים, פסוק אחר פסוק, אותם הכתיב מוחמד למאמיניו.\nמנהיג קהילה דתית באסלאם נקרא באופן כללי אימאם; תואר המקביל לרב ביהדות ולכומר בנצרות אך ישנם תארים נוספים למנהיג דתי באסלאם; כך למשל מופתי פוסק פסקי הלכה וקאדי פוסק פסקי דין. מופתים וקאדים מכונים עולמא (علماء, \"חכמים\") ופסקי הלכה ופסקי דין שהם פוסקים מכונים שריעה (شريعة, \"הוראה\"). המופתים והקאדים פוסקים שריעה לפי ספרות הסונה, ספר הקוראן ולפעמים גם לפי ספרות התפסיר וספרים אחרים. לכל זרם באסלאם שריעה משל עצמו.\nכיום, בדת האסלאם שלוש חטיבות זרמים עיקריות: הסונים (הנחשבים לאורתודוקסיה של האסלאם), השיעים, והאיבאדים. רוב המוסלמים הם סונים, ומיעוטם שיעים, איבאדים ואחרים. לאורך ההיסטוריה, הסונים והשיעים התפצלו כל אחד למספר זרמים (לפי רוב החוקרים, מקור האיבאדים בשיעים).\nנכון לשנת 2022, מספרם הכולל של המוסלמים הוא כ־1.9 מיליארד, כרבע מאוכלוסיית העולם. בכך הם מהווים את הקהילה הדתית השנייה בגודלה בעולם. לשם השוואה, בתחילת המאה ה־20 המוסלמים היו כשמינית מאוכלוסיית העולם והיו הדת הרביעית בגודלה בעולם (הדת הסינית העממית וההינדואיזם היו גדולות ממנה). הגידול במספרם היחסי של המוסלמים הוא תוצאה של ריבוי טבעי גבוה מצד אחד, ומיעוט תהליכי חילון בקרב חברות מוסלמיות מצד שני. בהנחה שהמגמות הללו יימשכו, מעריכים כי בשנת 2050 שיעור המוסלמים בעולם יהיה כ־30% בדומה לזה של הנוצרים, וב־2070 האסלאם יהפוך לדת הגדולה בעולם. מרבית המוסלמים חיים במזרח התיכון, בצפון אפריקה, דרום אסיה ודרום־מזרח אסיה. רק כ־20 אחוזים מהם חיים בארצות ערב.\nהמדינות המוסלמיות משתרעות על פני שטח גדול, רציף כמעט בשטחו החל ממדינות הגובלות בסין במזרח ועד חופי אפריקה הגובלים באוקיינוס האטלנטי, ומגבולות רוסיה בצפון ועד מרכז אפריקה בדרום, בנוסף לגוש נוסף של מוסלמים שחיים באזור אינדונזיה. בחלקים נרחבים של השטח הזה כמעט כל האוכלוסייה כיום – בין 90 ל־100 אחוזים הם מוסלמים. זאת בעקבות מאות שנים של מלחמות דת, כיבוש, המרת דת, רדיפות, רציחות־עם (כמו רצח העם הארמני), חוקים מוסלמים הנוגעים לעבדות, והגירה החוצה (לדוגמה הגירה של נוצרים מהמזרח התיכון), כאשר רוב הדתות והתרבויות האחרות שהתפתחו באזור ושגשגו בו במשך אלפי שנים – ביניהן זורואסטריות, יהדות, נצרות עתיקה (לדוגמה במצרים, בארץ ישראל, אזור לבנון, טורקיה, ארמניה), האשורים ועוד כמעט ואינם קיימים או מהווים \"איים\" קטנים בתוך מרחב זה. מוסלמים מהווים, נכון לשנת 2020, 18.0% מן האוכלוסייה בישראל.",
    "pageid": 409
  },
  {
    "title": "אסף גרניט",
    "extract": "אסף אלקנה גרניט (נולד ב-20 באוגוסט 1978) הוא שף, מסעדן, איש עסקים ומנחה טלוויזיה ישראלי, ובעל כוכב מישלן אחד במסעדת \"שבור\" שבפריז.",
    "pageid": 1163684
  },
  {
    "title": "אשלי וקסמן בקשי",
    "extract": "אשלי וקסמן בקשי (נולדה ב-15 באוקטובר 1985) היא אשת עסקים, מנחת טלוויזיה, ויוטיוברית ישראלית ילידת קנדה, בלוגרית בתחום היופי ומאפרת מקצועית.",
    "pageid": 1403728
  },
  {
    "title": "גיא פלג",
    "extract": "גיא פלג (נולד ב-6 בנובמבר 1969) הוא עיתונאי, פּוּבְּליציסט, כתב ופרשן ישראלי העוסק בענייני משפט בחדשות 12.\n\n",
    "pageid": 1345895
  },
  {
    "title": "דביר אדרי",
    "extract": "דביר (דוד) אדרי (נולד ב-1979) הוא קצין בצה\"ל בדרגת תת-אלוף שמכהן כמפקד חיל האיסוף הקרבי והגנת הגבולות בזרוע היבשה. קודם לכן שימש כמפקד חטיבה 460, רמ\"ח תכנון של זרוע היבשה ומפקד חטיבה 14.",
    "pageid": 1771364
  },
  {
    "title": "דני סנדרסון",
    "extract": "דניאל (דני) סנדרסון (נולד ב-30 בנובמבר 1950) הוא גיטריסט, זמר-יוצר, פזמונאי, מלחין, מפיק מוזיקלי וקומיקאי ישראלי, חתן פרס אקו\"ם ופרס אמ\"י. סנדרסון נחשב לאחד מאבות הרוק הישראלי ולאחד היוצרים המשפיעים ביותר במוזיקה הישראלית. היה הכותב והמלחין העיקרי בלהקות \"כוורת\", \"גזוז\" ו\"דודה\", ורבים מפזמוניו מאופיינים בכתיבה הומוריסטית.",
    "pageid": 63719
  },
  {
    "title": "דניאל דושי",
    "extract": "דניאל דושי הוא מגיש הסכת, יוצר תוכן ומנחה ישראלי.\nדושי מנחה ומפיק את הפודקאסט \"הפודקאסט של דניאל דושי\" שמתמקד בשיחות בנושאים מדע, פוליטיקה, כלכלה, חינוך, פסיכולוגיה וזהות ישראלית. הפודקאסט זוכה להצלחה, עם יותר מ-50,000 מנויים ולמעלה מ-10 מיליון צפיות בערוץ היוטיוב שלו, ועשרות אלפי מאזינים בפלטפורמות ספוטיפיי ואפל פודקאסטס.",
    "pageid": 2493418
  },
  {
    "title": "האימפריה העות'מאנית",
    "extract": "האימפריה העוֹתְ'מָאנִית (בטורקית עות'מאנית: دولت عليه عثمانیه, בטורקית מודרנית: Osmanlı İmparatorluğu, בערבית: الدولة العثمانية. נכתב גם: האימפריה העותמאנית) הייתה אימפריה שהתקיימה במשך 624 שנים, משלהי המאה ה־13 עד תחילת המאה ה־20, והשתרעה מדרום–מזרח אירופה עד לצפון אפריקה וחצי האי ערב. האימפריה העות'מאנית הייתה בין הכוחות הפוליטיים העיקריים בעולם מהמאה ה־15 עד תחילת המאה ה־18, והיוותה איום על מדינות אירופה עד שהתפרקה, לאחר מלחמת העולם הראשונה, ופינתה את מקומה לטורקיה המודרנית.",
    "pageid": 16330
  },
  {
    "title": "הליכוד",
    "extract": "הליכוד – תנועה לאומית ליברלית היא מפלגת ימין שמרנית ציונית ישראלית.\nהמפלגה הוקמה בשנת 1973 מאיחוד מפלגות גח\"ל (רשימת מפלגות תנועת החרות והמפלגה הליברלית הישראלית), הרשימה הממלכתית, המרכז החופשי והתנועה למען ארץ ישראל השלמה שרצו לראשונה כמפלגה מאוחדת בבחירות לכנסת השמינית. עם ראשי המפלגה נמנו ראשי הממשלות מנחם בגין, יצחק שמיר, בנימין נתניהו ואריאל שרון.\nמעת הקמתה במערכת הבחירות לכנסת השמינית ואילך הייתה המפלגה הגדולה או השנייה בגודלה בכנסת, למעט בכנסת השבע עשרה.\nמאז הקמתה, \"הליכוד\" היא המפלגה העיקרית בימין הישראלי. האידאולוגיה השלטת במפלגה היא בעיקרה לאומיות יהודית ומימושה במדינת ישראל באמצעות הציונות, כמו גם הרחבת ההתנחלויות ונקיטת קו נוקשה בפעולות צבאיות נגד ארגוני טרור.",
    "pageid": 6173
  },
  {
    "title": "וארד פוארסה",
    "extract": "וארד פוארסה (בערבית: وارد فوارسة; נולד ב-4 במרץ 1995) הוא שחקן רוגבי דרוזי-ישראלי, חבר נבחרת ישראל ברוגבי. מתחרה גם בענף מזחלות בובסלי, ועתיד לייצג את ישראל באולימפיאדת מילאנו – קורטינה ד'אמפצו (2026).\n\n",
    "pageid": 2512985
  },
  {
    "title": "חמאס",
    "extract": "חַמַאס (בערבית: حماس ראשי תיבות של \"תנועת ההתנגדות האסלאמית\") הוא ארגון טרור פלסטיני לאומני ואסלאמיסטי-סוני הפועל גם כתנועה פוליטית, ופועל ברצועת עזה ויהודה ושומרון להקמת מדינה אסלאמית עצמאית בשטחי ארץ ישראל. חמאס מוכר כארגון טרור על ידי מדיניות מערביות רבותאך הוא נחשב ארגון מדיני-צבאי לגיטימי על ידי מדינות רבות אחרות - בהן רוסיה, סין ומדינות מוסלמיות המשתפות איתו פעולה ומסייעות לו.\nחמאס פועלת במספר תחומים כולל המישור הצבאי, המדיני, החברתי והכלכלי: באמצעות גדודי עז א-דין אל-קסאם חמאס מנהלת עימותים מזוינים עם ישראל, מבצעת ירי רקטות, חטיפות ופעולות טרור, אך גם מפעילה כוח צבאי סדור בעזה; במישור המדיני היא מקיימת קשרים עם מדינות וארגונים בינלאומיים ופועלת לבידודה של ישראל; במישור החברתי והדתִי (דעוה) היא מפעילה מוסדות רווחה, חינוך ובריאות; ובמישור הכלכלי היא מממנת את פעילותה באמצעות מיסוי, עמותות ורשתות כספים בינלאומיות.\nהתנועה נוסדה בעזה בשנת 1987 כשלוחה מקומית של תנועת האחים המוסלמים, על ידי האימאם אחמד יאסין, בעקבות פרוץ האינתיפאדה הראשונה. היא צמחה מתוך עמותת הצדקה האסלאמית אל-מוג'מע אל-אסלאמי , שהקים יאסין ב-1973 כשלוחה של האחים המוסלמים והתמקדה בתחילה בפעילות רווחה אזרחית. היא מקדמת לאומיות פלסטינית בהקשר דתי־אסלאמי. אמנת חמאס מ־1988 מגדירה את ארץ ישראל כולה (מהנהר לים) כהקדש אסלאמי שאין לוותר עליו (וקף), היא קוראת להשמדת מדינת ישראל, כוללת ביטויים אנטישמיים חריפים, ומתנגדת נחרצות לפתרון מדיני ולתהליך השלום הישראלי-פלסטיני, תוך הדגשת הג'יהאד המזוין כדרך היחידה לשחרור. בשנת 2017 פורסם מסמך מדיניות מתון יותר, המכיר במדינה פלסטינית זמנית בגבולות הקו הירוק ומבדיל בין יהודים לציונים.[דרוש מקור]\nבבחירות למועצה המחוקקת הפלסטינית שנערכו בשנת 2006, זכתה חמאס ברוב המושבים תוך שהיא מקדמת קמפיין נגד שחיתות ותומכת ב\"התנגדות\" כמכשיר ל\"שחרור פלסטין\" מהכיבוש הישראלי. ב-2007, חמאס פתחו בעימות אלים עם הפת\"ח, בו הצליחו להשתלט על הרצועה. מאז, החמאס מהווה את הגוף השולט בפועל ברצועה בנפרד מהרשות הפלסטינית. ביוני 2007, ישראל ומצרים הידקו את מגבלות התנועה ברצועה וישראל הטילה הסגר על רצועת עזה. מאז פרצו מספר עימותים צבאיים בין ישראל לחמאס.\nבשנים האחרונות, הכשיר חמאס אלפי לוחמי קומנדו ותשתיות צבאיות נוספות תוך תכנון מתקפה נרחבת לכיבוש חלק משמעותי מישראל ולקיחת בני ערובה רבים. הדבר בוצע תוך כדי הונאה מול גופי המודיעין והדרג המדיני של ישראל ושל מדינות נוספות, לפיה חמאס מורתע מכוחה של ישראל. בזמן כהונתו של הרמטכ\"ל אביב כוכבי הגדיר המטכ\"ל את חמאס כ\"צבא טרור\" אבל צה\"ל וכן גופים נוספים המשיכו להתייחס לאיום של חמאס כאל ארגון טרור בלבד, ונערכו לאירועים כמו ירי צלפים, חטיפת חייל בגבול וכדומה בעוד חמאס בנה יכולות צבאיות גדולות בהרבה. בשבעה באוקטובר 2023 פתח חמאס במתקפה נרחבת -טבח שבעה באוקטובר מתקפה אשר כללה פשעי מלחמה, פשעים נגד האנושות, אלימות מינית וחטיפת אזרחים המוחזקים כבני ערובה. פעולה זהו גרמה למלחמת חרבות ברזל שבה נהרגו כ-69 אלף פלסטינים, מתוכם 23 אלף מחבלים מחמאס, כמו גם הרס נרחב בעזה וכמעט שני מיליון עקורים, בצד העלאת הסוגיה הפלסטינית לסדר היום העולמי ומחאה נרחבת נגד ישראל.\nחמאס מקיים קשרים מדיניים עם מדינות וארגונים רבים. קטר וטורקיה נחשבות לתומכות העיקריות של חמאס במישור המדיני, הפוליטי והכלכלי, ומספקות לו סיוע כספי ובינלאומי. איראן, על אף השוני הדתי (שיעים לעומת סונים), מהווה תומכת אסטרטגית של הזרוע הצבאית של חמאס, ומספקת לו אמצעי לחימה, הכשרות וסיוע טכנולוגי. חמאס גם טיפח ערוצים מול רוסיה, שהזמינה משלחות של הארגון לשיחות מדיניות, בניסיון להצטייר כשחקן לגיטימי בזירה הבינלאומית. מנגד, חמאס מבודד על ידי מדינות המערב, שממשיכות לראות בו ארגון טרור בשל מדיניותו כלפי ישראל, פגיעתו באזרחים, והתנגדותו להסדרים מדיניים. גם מצרים, על אף קירבה גאוגרפית ואינטרסים ביטחוניים משותפים בגבול רפיח, שומרת על יחסים מורכבים עמו, בשל קשריו עם האחים המוסלמים במצרים – אויבי המשטר בקהיר. עם זאת, מצרים ממלאת תפקיד מרכזי בתיווך בין חמאס לישראל בעימותים ובשיחות על הסדרה. חמאס הוגדרה כארגון טרור על ידי אוסטרליה, קנדה, פרגוואי, ישראל, יפן, ניו זילנד, בריטניה, ארצות הברית והאיחוד האירופי, אך הצעה לגינוי חמאס באו\"ם נדחתה ב-2018.",
    "pageid": 5125
  },
  {
    "title": "חן אמסלם-זגורי",
    "extract": "חן אמסלם-זגורי (נולדה ב-20 בינואר 1990) היא שחקנית ישראלית.",
    "pageid": 1183534
  },
  {
    "title": "טאיוואן",
    "extract": "טאיוואן (בסינית מסורתית: 臺灣/台灣, בסינית מפושטת: 台湾, בפין יין ממנדרינית: Táiwān, בפאיוואן : Taiwan, בפנגקה : Taywan, בהאקה : Tǒi-vǎn, בהוקין : Tâi-uân), או בשמה הרשמי הרפובליקה הסינית (בכתב הסיני: 中華民國, בפין-יין ממנדרינית: Zhōnghuá Mínguó, בהוקין: Tiong-hûa Bîn-kok, בהאקה: Chûng-fà Mìn-koet), היא מדינה הכוללת את האי טאיוואן ואת קבוצת האיים פנגחו, ג'ינמן ומאדזו.\nהרפובליקה הסינית הוקמה בסין היבשתית אחרי נפילת שושלת צ'ינג, השושלת הקיסרית הסינית האחרונה, בשנת 1912. מפלגת הקוומינטנג איחדה את סין תחת שלטונה, אולם תבוסתה למפלגה הקומוניסטית במלחמת האזרחים הסינית הביאה להימלטות הקוומינטנג לאי טאיוואן. הרפובליקה הסינית המשיכה להיחשב כיורשת הטבעית של השלטון בסין. היא זכתה להכרה בין-לאומית נרחבת, ונמנתה עם החברות המייסדות של האומות המאוחדות. הרפובליקה הסינית אף החזיקה במושבה הקבוע של סין במועצת הביטחון של האומות המאוחדות. לכן, ממשלתה בטאיפיי מעולם לא הכריזה עצמאות, ולא מכירה בלגיטימיות השלטון של המפלגה הקומוניסטית של סין. עם זאת, עקב התעצמות של האחרונה, החלטה 2758 של העצרת הכללית של האו\"ם נישלה את הרפובליקה הסינית ממעמדה בארגון. בין השנים 1964 ל־1990 ניתקו כ-120 מדינות את יחסיהן הדיפלומטיים עם הרפובליקה הסינית. רק 12 מדינות המשיכו לקיים יחסים דיפלומטיים מלאים עמה, למרות חרם מצד הרפובליקה העממית של סין.\nכל אחת מהרפובליקות טוענת לריבונות על סין כולה והן אינן מכירות זו בזו, אם כי יש ביניהן קשרי מסחר. חברות טאיוואניות רבות ניצלו את כוח העבודה הזול ואת המשאבים של סין כדי להקים מפעלים. טאיוואן מייצאת לסין בעיקר רכיבים אלקטרוניים, במיוחד תעשיית השבבים ותעשיות מתקדמות. סין מנגד מייצאת לטאיוואן מוצרי צריכה, חומרי גלם ומוצרי תעשייה.",
    "pageid": 25006
  },
  {
    "title": "טבח הספורטאים באולימפיאדת מינכן",
    "extract": "טבח הספורטאים באולימפיאדת מינכן היה אירוע טרור פלסטיני שהתרחש ב-5–6 בספטמבר 1972, במהלך האולימפיאדה העשרים שהתקיימה במינכן בגרמניה המערבית. במהלך האירוע נרצחו אחד-עשר מאנשי המשלחת: ספורטאים, מאמנים ושופטים, חברי המשלחת האולימפית הישראלית, על ידי מחבלים פלסטינים מארגון \"ספטמבר השחור\". שניים מהחללים נרצחו בתוך מגורי המשלחת הישראלית בכפר האולימפי תוך כדי השתלטות המחבלים על חברי המשלחת. תשעת האחרים הוחזקו כבני ערובה במשך כ-19 שעות ונרצחו במהלך ניסיון חילוץ כושל של כוחות משטרת בוואריה בשדה תעופה סמוך לעיר. במהלך ניסיון החילוץ נהרגו גם שוטר גרמני אחד וחמישה מתוך שמונת המחבלים. הטבח הוא אחת מפעולות הטרור הידועות ביותר, עקב נסיבות התרחשותו במהלך אירועי האולימפיאדה, שהביאו אותו לפרסום עולמי.",
    "pageid": 18392
  },
  {
    "title": "יאיר נתניהו",
    "extract": "יאיר נתניהו (נולד ב-26 ביולי 1991, ט\"ו באב ה'תשנ\"א) הוא בנם של בנימין ושרה נתניהו. הוא פעיל ברשתות החברתיות בהן הוא מפיץ את דעותיו, לרבות תאוריות קשר ופייק ניוז. הוא היה מעורב במספר תביעות דיבה, הן כתובע והן כנתבע.",
    "pageid": 1507333
  },
  {
    "title": "יומני הערפד",
    "extract": "יומני הערפד (באנגלית: The Vampire Diaries) היא סדרת טלוויזיה אמריקאית מסוגת דרמה על-טבעית שנוצרה על ידי קווין ויליאמסון וג'ולי פלק, המבוססת על סדרת ספרים באותו שם מאת ליסה ג'יין סמית'.",
    "pageid": 790718
  },
  {
    "title": "יוסי יהושוע",
    "extract": "יוסי (יוסף) יהושוע (נולד ב-25 במרץ 1976) הוא עיתונאי ישראלי. משמש ככתב לענייני צבא וביטחון של ידיעות אחרונות וערוץ i24NEWS במהדורה בעברית.",
    "pageid": 1231258
  },
  {
    "title": "יעקב גלעד",
    "extract": "יעקב גלעד (נולד ב-24 בפברואר 1951) הוא פזמונאי ומפיק מוזיקלי ישראלי.",
    "pageid": 160277
  },
  {
    "title": "כוח אוריה",
    "extract": "כוח אוריה (יחידה 2640) הוא כוח צבאי המפעיל ציוד מכני הנדסי (צמ\"ה), ומורכב ממפעילי באגרים (מחפרים). כוח זה פועל תחת אוגדת עזה, ועוסק בהריסה של תשתיות ומבנים בדרום רצועת עזה במסגרת מלחמת חרבות ברזל. תחת מטריית הכוח פועלים חיילי צה\"ל במילואים יחד עם אזרחים וקבלנים פרטיים, המקבלים שכר על עבודתם. הוא משתמש בכלי D9 צה\"ליים ובדחפורים פרטיים. \nהכוח דינמי, ופועל ללא רישום וללא משימות משרשרת הפיקוד. במקום זאת, הוא מתקשר ישירות עם מפקדי החטיבות והגדודים בשטח ופועל יחד עם הכוחות באופן עצמאי, לעתים אף בשטחי לחימה לא מטוהרים.",
    "pageid": 2496363
  },
  {
    "title": "לאמין ימאל",
    "extract": "לַאמִין יַמַאל נסראווי אבאנה (בספרדית: Lamine Yamal Nasraoui Ebana; נולד ב-13 ביולי 2007) הוא כדורגלן ספרדי-קטלוני מרוקאי המשחק בעמדת הקיצוני בברצלונה מהלה ליגה ובנבחרת ספרד.",
    "pageid": 2259731
  },
  {
    "title": "לברון ג'יימס",
    "extract": "לֶבְּרוֹן רֵיימוֹן גֵ'יימְס (באנגלית: .LeBron Raymone James Sr; נולד ב-30 בדצמבר 1984) הוא כדורסלן אמריקאי המשחק בעמדת הסמול פורוורד בקבוצת לוס אנג'לס לייקרס מליגת ה-NBA ובנבחרת ארצות הברית בכדורסל. ג'יימס נמצא במקום הראשון ברשימת הקלעים המובילים בתולדות ה-NBA. ובמקום הראשון ברשימת הקלעים המובילים בתולדות פלייאוף ה-NBA. הוא זכה ארבע פעמים בתואר MVP של סדרת הגמר ב-NBA, והיחיד שעשה זאת בשלוש קבוצות שונות. נודע בכינוי קינג ג'יימס (King James – המלך ג'יימס).\nכבר בתקופת לימודיו בבית הספר התיכון ניבאו לו קריירה מוצלחת ב-NBA. כשהיה בן 18 בלבד הוא נבחר בבחירה מספר 1 בדראפט 2003, ועוד לפני משחק הבכורה שלו חתם על חוזה חסות עם נייקי בשווי 90 מיליון דולר. הוא זכה בתואר רוקי השנה בעונת 2003/2004, ומאז 2005 נכלל כל עונה באחת מחמישיות העונה ב-NBA והשתתף בקביעות במשחק האולסטאר. במהלך שבע שנותיו בקליבלנד, ג'יימס היה שחקן ההתקפה המרכזי של הקבוצה, והוביל את הקבוצה להופעות רצופות בפלייאוף בין השנים 2006–2010. בשנת 2007 העפילה קליבלנד עד לגמר האזור המזרחי של ה-NBA לראשונה מאז 1992, ולסדרת הגמר הכללית לראשונה בתולדות הקבוצה, שבה הפסידה לסן אנטוניו ספרס (0–4). הוא זכה בתואר ה-MVP של העונה הסדירה ב-2009, ב-2010, ב-2012 וב-2013, והגיע למקום השני בבחירות ל-MVP ב-2006.\nב-2010 עבר למיאמי היט, שאותה הוביל לארבעה גמרים רצופים לצד כריס בוש ודוויין וייד, כאשר בשניים מהם, בשנים 2012 ו-2013, הוביל אותה לזכייה באליפות ה-NBA תוך שהוא מוכתר פעמיים ל-MVP של סדרת הגמר, בנוסף להיותו ה-MVP של העונה הסדירה בשתי עונות אלו. ב-2014 חזר ג'יימס לקליבלנד קאבלירס, הוביל אותה ארבע פעמים ברציפות לסדרת הגמר, ולאליפות ראשונה בתולדות המועדון בשנת 2016, תוך שהוא מוכתר ל-MVP של סדרת הגמר. ב-2018 עבר ללוס אנג'לס לייקרס, ובשנת 2020 זכה איתה באליפות ה-NBA, והוכתר ל-MVP של סדרת הגמר.\nג'יימס שיחק בנבחרת ארצות הברית בכדורסל, עמה זכה במדליות ארד באולימפיאדת אתונה 2004 ובאליפות העולם 2006, וכן במדליות זהב באולימפיאדת בייג'ינג 2008, אולימפיאדת לונדון 2012 ובאולימפיאדת פריז 2024, בה זכה גם בתואר ה-MVP.\nבמשך הקריירה התמיד ג'יימס בהפגנת ממוצעים גבוהים בכמעט כל אספקט של המשחק, ולפיכך שבר שיאים רבים, לרבות השחקן הצעיר ביותר לחצות את רף 10,000, 20,000, 30,000 ו-40,000 הנקודות בקריירה. ג'יימס משחק בדרך כלל בעמדות הסמול פורוורד או הפאוור פורוורד, אך בעת הצורך יכול לשחק בכל העמדות. הישגיו האישיים והקבוצתיים של ג'יימס קיבעו את מעמדו כאחד הכדורסלנים הטובים ביותר בכל הזמנים.",
    "pageid": 128560
  },
  {
    "title": "לוב",
    "extract": "מדינת לוּב (בערבית: دَوْلَة لِيبِيَا, ליטון (ער'): Dawlat Lībiyā, תעתיק: דָוְלָה לִיבִּיָא) ובקיצור לוּב (בערבית: لِيبِيَا ‏‏Ⓘ‏, תעתיק: לִיבִּיָא, ליטון: Lībiyā, [liː.bi.jaː]) היא מדינה בצפון אפריקה הגובלת במדינות מצרים, סודאן, צ'אד, ניז'ר, אלג'יריה ותוניסיה ובצפון בים התיכון. עיר הבירה שלה היא טריפולי.\nדת המדינה היא אסלאם והמדינה חברה בארגון לשיתוף פעולה אסלאמי. השפה הרשמית היא ערבית והמדינה חברה בנוסף בליגה הערבית. לוב משתרעת על שטח של כ-1.76 מיליון קמ\"ר, מה שהופך אותה למדינה הרביעית בגודלה באפריקה, עם אוכלוסייה של כ-7 מיליון תושבים.\nלפני מלחמת האזרחים ב-2011, התאפיינה לוב בכלכלה חזקה בזכות עתודות הנפט שלה, והייתה בין המדינות המובילות באפריקה במדדי תמ\"ג והפיתוח האנושי. ב-2011 הודח ונרצח מועמר קדאפי, ששלט בלוב מאז 1969, על ידי מורדי מועצת המעבר הלאומית, שזכתה להכרת האומות המאוחדות. המדינה התמודדה עם מלחמות אזרחים ושלטונות מקבילים לאורך השנים, עד להסכם הפסקת אש באוקטובר 2020 וסיום מלחמת האזרחים השנייה, והקמת ממשלת מעבר במרץ 2021.",
    "pageid": 4395
  },
  {
    "title": "ליאת אחירון",
    "extract": "ליאת אחירון-איידלמן (נולדה ב-14 במאי 1974) היא זמרת, שחקנית, כוכבת ילדים, מדבבת ומנחה ישראלית.",
    "pageid": 220644
  },
  {
    "title": "מדונה",
    "extract": "מדונה לואיז צ'יקוני (באנגלית: Madonna Louise Ciccone; נולדה ב-16 באוגוסט 1958) היא זמרת-יוצרת, מפיקה מוזיקלית, אשת עסקים ושחקנית אמריקאית. נחשבת ל\"מלכת הפופ\", וזכתה להכרה ושבחים על ההמצאה המחודשת והרבגוניות שלה בהפקה מוזיקלית, כתיבת שירים והצגה חזותית. יצירותיה של מדונה, המשלבות נושאים חברתיים, פוליטיים, מיניים ודתיים, עוררו מחלוקת וזכו לשבחים ביקורתיים. בתור אייקון תרבותי עם קריירה המשתרעת על פני המאה ה-20 וה-21 כאחד, היכל התהילה של הרוק אנד רול כינו אותה אחת ה\"דמויות המתועדות ביותר בעידן המודרני\" ב-2008. מאות מאמרים, סיפורים ויצירות אומנות נוצרו בהשראתה בנוסף לתת-דיסציפלינה אקדמאית שהוקדשה לה בשם לימודי מדונה.\nמדונה עברה לניו יורק סיטי בשנת 1978 כדי להמשיך בקריירת הריקוד שלה. לאחר שניסתה כוחה כמתופפת, גיטריסטית וסולנית בלהקות הרוק ברקפסט קלאב ואמי והאמיז, היא זכתה להצלחה בתור כוכבת פופ כשהוציאה את אלבום הבכורה שלה בשנת 1983. אחריו, הוציאה מספר אלבומים מצליחים כולל רבי-המכר של כל הזמנים Like a Virgin (1984), True Blue (1986) ו-The Immaculate Collection (1990), Like a Prayer (1989) שזכה לשבחים בין-לאומיים, וכן זוכי פרס גראמי Ray of Light (1998) ו-Confessions on a Dance Floor (2005). קטלוג הלהיטים שלה כולל את \"Holiday\", \"Like a Virgin\", \"La Isla Bonita\", \"Vogue\", \"Take a Bow\", \"Frozen\", \"Music\", \"Hung Up\" ו-\"4 Minutes\".\nהפופולריות של מדונה התבטאה בנוסף בגילום תפקידים בסרטים כמו \"סוזאן סוזאן\" (1985), \"דיק טרייסי\" (1990), \"ליגה משלהן\" (1992) ו\"אוויטה\" (1996). בעוד שעל האחרון זכתה בפרס גלובוס הזהב בקטגוריית \"השחקנית הטובה ביותר\", רבים מסרטיה האחרים לא שיחזרו את אותה ההצלחה. כאשת עסקים, היא הקימה את חברת מאבריק ב-1992, שכללה את מאבריק רקורדס, אחת מחברות התקליטים המצליחות ביותר בתולדות המוזיקה. המיזמים האחרים של מדונה כוללים מותגי אופנה, יצירות כתובות, מועדוני בריאות ויצירת סרטים. היא תורמת לארגוני צדקה שונים, לאחר שהקימה את עמותת קרן אור ב-1998 ואת להעלות את מלאווי ב-2006, ודוגלת בשוויון מגדרי וזכויות להט\"ב.\nעם מכירות של למעלה מ-400 מיליון תקליטים ברחבי העולם, מדונה היא הזמרת הנמכרת ביותר בכל הזמנים. היא אמנית הסולו המצליחה ביותר בתולדות מצעד הבילבורד הוט 100 בארצות הברית, בנוסף לארבעים-וארבעה סינגלים שדורגו במקומות הראשונים בשווקי המוזיקה המוקלטים הגדולים ביותר ברחבי העולם. היא הפכה לאישה הראשונה אי-פעם שצברה מיליארד דולרים בהכנסות מסיבובי הופעות, כאשר שישה מסיבובי הופעות הסולו שלה הכניסו למעלה מ-100 מיליון דולרים כל אחד. בפורבס הכתירו אותה למוזיקאית בעלת ההון הגבוה ביותר בעולם, אחת-עשרה פעמים על פני ארבעה עשורים נפרדים (1980–2010). מדונה נכנסה להיכל התהילה של הרוק אנד רול ב-2008. היא דורגה בתור \"האישה הגדולה ביותר במוזיקה\" על ידי VH1, ובתור \"אמנית הקליפים הגדולה ביותר אי-פעם\" על ידי MTV ובילבורד. בין היתר, נכללה ברשימות \"האמנים הגדולים\" ו\"הפזמונאים הגדולים\" של רולינג סטון.",
    "pageid": 36395
  },
  {
    "title": "מילי בובי בראון",
    "extract": "מילי בוני (בובי) בראון בונג'ובי (באנגלית: Millie Bobby Brown Bongiovi; נולדה ב-19 בפברואר 2004) היא שחקנית ומפיקה בריטית. היא זכתה לפרסום בשל תפקידה כאילבן בסדרה \"דברים מוזרים\" מבית נטפליקס, תפקיד עבורו הייתה מועמדת פעמיים לפרס אמי לשחקנית המשנה הטובה ביותר בסדרת דרמה. את המועמדות הראשונה קיבלה בגיל 13.\n\n",
    "pageid": 1534546
  },
  {
    "title": "מין אוראלי",
    "extract": "מין אוראלי הוא פעילות מינית הכוללת מגע בין הפה, הלשון, השיניים או הגרון ובין איברי המין (הפין והפות) או פי הטבעת. מין אוראלי מתבצע כחלק מהמשחק המקדים או כעיקר הפעילות מינית. גירויים אוראליים על חלקים אחרים בגוף האדם, כנשיקה או ליקוק, אינם נכללים בהגדרה המקובלת של מין אוראלי. בסלנג עברי מקובל לתאר מין אוראלי הנעשה לגבר כ\"מציצה\", והנעשה לאישה כ\"ירידה\".\nהיחס החברתי למין אוראלי נע בין חלחלה ורתיעה לאהדה והערצה. מהעת העתיקה ועד ימינו היו גישות שליליות וחיוביות כלפי אקט זה בסין, ברומי ובתרבויות נוספות. בתרבות המערבית המודרנית ישנן השגות רבות לגבי התנהגות מינית זו, אך מדובר בפרקטיקה שכיחה למדי הן בקרב מבוגרים והן בקרב בני נוער. יש הרואים במין אוראלי מעשה לא טבעי או לא מוסרי, שכן מדובר ביחסי מין שלא למטרות ילודה.\nיש שאינם רואים מין אוראלי כמעשה השקול למין וגינלי או למין אנאלי. רבים לא רואים בקיום יחסי מין אוראלי אקט שבו אובדים הבתולים, אך יש הרואים גם בו כקיום יחסי מין גם במובן זה, בעיקר בקרב לסביות. סוגיה זו זכתה לפרסום נרחב בפרשת מוניקה לווינסקי. בחוק העונשין הישראלי, מין אוראלי ומין אנאלי קרויים \"מעשה סדום\" (להבדיל ממין וגינלי, הקרוי \"בעילה\").",
    "pageid": 287653
  },
  {
    "title": "מלחמת לבנון הראשונה",
    "extract": "מלחמת לבנון הראשונה (שמה הרשמי בתחילתה: מבצע שלום הגליל, ובראשי תיבות: מבצע של\"ג) הייתה מלחמה בין ישראל לסוריה וארגוני טרור פלסטיניים שישבו בלבנון. המלחמה התרחשה ברובה בשטח לבנון. \"מבצע שלום הגליל\", נערך בין 6 ביוני 1982 ל-29 בספטמבר 1982, שאז הוכרז על סיומו. המבצע התחיל את המלחמה שנמשכה עד לנסיגת ישראל לרצועת הביטחון ביוני 1985. במהלך הלחימה הפעיל צה\"ל שבע אוגדות בלבנון, ושתי אוגדות ברמת הגולן מול סוריה.\nהמלחמה הביאה להגליית מפקדות אש\"ף לתוניס, ולחיסול רוב הכוח הצבאי של הארגונים הפלסטיניים, אולם לא הצליחה להוציא את צבא סוריה מלבנון. בעקבות המלחמה קם הארגון השיעי הקיצוני חזבאללה, שמילא את החלל שנוצר בדרום לבנון עם יציאת הכוחות הפלסטיניים, ונלחם בכוחות צה\"ל שנותרו בדרום לבנון. 655 חיילים ישראלים וכעשרת אלפים אזרחים ולוחמים מהצד הלבנוני, לרבות פליטים פלסטינים וחיילים סוריים, נהרגו במהלך מבצע שלום הגליל. לחיילים הישראלים ששֵרתו בתקופת המבצע הוענק אות מערכת שלום הגליל. המלחמה, יעדיה, מהלכיה, מחירה ותוצאותיה לוו בביקורת פנימית קשה בצד הישראלי.",
    "pageid": 1305
  },
  {
    "title": "ממשלת ישראל השלושים ושש",
    "extract": "ממשלת ישראל השלושים ושש (מכונה גם ממשלת בנט–לפיד או \"ממשלת השינוי\") הייתה ממשלת חילופים בראשות נפתלי בנט ויאיר לפיד שהתבססה על גוש השינוי. היא קיבלה את אמונה של הכנסת ה־24 והושבעה ב-13 ביוני 2021.\nממשלה זאת הוקמה, כקודמתה, במתכונת של ממשלת חילופים. כאשר הושבעה החלו לכהן נפתלי בנט כראש הממשלה ולפיד כראש הממשלה החלופי; מועד החילופים נקבע ל-27 באוגוסט 2023. עם הקמתה ובמשך רוב כהונתה היו בממשלה זו 28 שרים ושישה סגני שרים.\nב-30 ביוני 2022 התקבלה בכנסת הצעת החוק להתפזרות הכנסת ה-24, ובהתאם לחוק יסוד: הממשלה הוקדם מועד החילופים למחרת היום, 1 ביולי 2022. לאחר הבחירות הורכבה הממשלה השלושים ושבע, שקיבלה את אמון הכנסת והממשלה השלושים ושש סיימה את כהונתה.",
    "pageid": 1925625
  },
  {
    "title": "מערך המבצעים המיוחדים",
    "extract": "מערך המבצעים המיוחדים (מ\"מ) הוא מערך באגף המודיעין של צה\"ל, העוסק במבצעים לאיסוף מודיעין. בראשו עומד קצין בדרגת תת-אלוף.\nתפקיד היחידה, לפי מפקד המערך לשעבר, לפתור את ה\"בעיות הגדולות, הביטחוניות, של מדינת ישראל\". עוד לדבריו: \"המ\"מ לא מקבל פקודות ספציפיות, המ\"מ מקבל בעיות. אנחנו לומדים את הבעיה, מפרקים אותה לגורמיה ומביאים את הפתרון. זה יכול לקחת שבוע, חודש או שנתיים\".",
    "pageid": 902097
  },
  {
    "title": "משינה",
    "extract": "משינה (בכתיב מיושן גם: מאשינה; מרוסית: Машина, מכונה) היא להקת פופ רוק ישראלית, הנחשבת לאחת הבולטות והמשפיעות ביותר בישראל.\nאת הלהקה הקימו ב-1983 הסולן יובל בנאי והגיטריסט שלומי ברכה. בסוף 1985 יצא אלבומה הראשון של הלהקה, הנושא את שמה, שבו השתתפו לצד בנאי וברכה הבסיסט מייקל בנסון והמתופף איגי דיין. לאחר שיצא האלבום הצטרף ללהקה הקלידן אבנר חודורוב, ומאז לא השתנה הרכבהּ. הלהקה זכתה להצלחה גדולה ולפופולריות רבה, אך ב-1995 התפרקה, ובהופעת הפרידה שלה ב-18 ביולי אותה שנה אירע אסון פסטיבל ערד, שבו נמחצו למוות שלושה בני נוער שהמתינו להופעה בשל הדוחק הרב בכניסה.\nעד לפירוקה ב-1995 הוציאה הלהקה שבעה אלבומי אולפן ואלבום אוסף אחד. בשנת 2003 שבה הלהקה לפעילות, ומאז הוציאה שני אלבומי הופעה ושלושה אלבומי אולפן נוספים.",
    "pageid": 11881
  },
  {
    "title": "ניסים סרוסי",
    "extract": "ניסים סרוסי (בצרפתית: Nessim Saroussi; נולד בתוניס ב-15 באפריל 1948) הוא זמר יהודי־צרפתי ישראלי.",
    "pageid": 100401
  },
  {
    "title": "נלי תגר",
    "extract": "נלי תגר (נולדה ב-30 בנובמבר 1982) היא שחקנית, קומיקאית, סטנדאפיסטית, שדרנית רדיו ופרזנטורית ישראלית. זוכת פרס האקדמיה לטלוויזיה לשחקנית הטובה ביותר לשנת 2016 על תפקידה בסדרה הקומית \"האחיות המוצלחות שלי\".",
    "pageid": 696610
  },
  {
    "title": "נסרין קדרי",
    "extract": "נסרין קדרי (בערבית: نسرين قادري; נולדה ב-2 בספטמבר 1986) היא זמרת ושחקנית ישראלית, זוכת העונה השנייה של תוכנית המציאות המוזיקלית \"אייל גולן קורא לך\". קדרי ידועה בסגנונה המוזיקלי המשלב מוזיקה מזרחית, פופ ישראלי ומוזיקה ערבית קלאסית. היא מרבה לבצע שירים בשפות העברית והערבית ולערב בניהן. לאורך הקריירה הוציאה מספר אלבומי אולפן מצליחים, שיתפה פעולה עם אמנים בולטים, וכיהנה כשופטת בתוכניות \"בית ספר למוסיקה\" וכן \"The Voice ישראל\", השתתפות בתוכניות הריאליטי \"גולסטאריות\" ו\"רוקדים עם כוכבים\".\nקדרי נולדה למשפחה ערבית-מוסלמית, ובשנת 2018 השלימה הליך גיור רפורמי. היא השתתפה בטקסים ממלכתיים ובאירועי הזיכרון הלאומיים המרכזיים, ובהם הופעותיה בטקס הדלקת המשואות ביום העצמאות, בטקסי יום הזיכרון ובעצרת המרכזית לזכר יצחק רבין. מעבר לבימות אלו, היא השתתפה באמצעות פרויקטים אומנותיים המוקדשים להנצחה, דוגמת הקלטת השיר \"לא רחוק הוא היום\" במסגרת פרויקט \"שם עולם\" לזכר השואה, והוציא את הסינגל \"כלום לא שמח\", בלדה שיצאה ב-7 באוקטובר 2024 לציון שנה למלחמת חרבות ברזל, ומבטאת את התחושות הקשות שנותרו בציבור.",
    "pageid": 1342102
  },
  {
    "title": "ספרד",
    "extract": "סְפָרַד (בספרדית: España, \"אֶסְפַּנְיַה\", הגייה בספרדית: [esˈpaɲa] ‏‏Ⓘ‏) או ממלכת ספרד (בספרדית: Reino de España, [ˈrejno ðe esˈpaɲa], תעתיק: \"ריינו דה אספניה\") היא מדינה בדרום-מערב אירופה.\nשטחה של המדינה נפרש על פני 505,370 קמ\"ר והיא המדינה השנייה בגודלה במערב אירופה ובאיחוד האירופי, אחרי צרפת. שטחה של המדינה נפרש על פני מרבית שטחו של חצי האי האיברי, אותו היא חולקת עם פורטוגל, אנדורה והטריטוריה הבריטית גיברלטר. חלק גדול מאדמתה גובל בדרום ובמזרח לים התיכון, למעט קו גבול יבשתי קצר עם גיברלטר; בצפונה, לאורך שרשרת הרי הפירנאים, היא גובלת בצרפת ובנסיכות אנדורה ולחופי מפרץ ביסקאיה; במערב וצפון-מערב היא גובלת בפורטוגל ובאוקיינוס האטלנטי. בטריטוריה הספרדית כלולים האיים הבלאריים בים התיכון, הסמוכים לחוף המזרחי של חצי האי (בהם מיורקה ואיביזה), והאיים הקנריים באוקיינוס האטלנטי, הסמוכים לחופי יבשת אפריקה. בנוסף, בשטחי ריבונותה של ספרד שתי הערים האוטונומיות סאוטה ומלייה, מעבר למצר גיברלטר, ומהוות מובלעות ספרדיות בצפון אפריקה, הגובלות במרוקו ובים התיכון.\nעקב מיקומו היה שטח ספרד נתון להשפעות חוץ ממקורות שונים, לעיתים בו-זמנית, הן בתקופה הפרהיסטורית, והן לאורך השנים הארוכות בהן התגבשה ספרד לכדי ישות מדינית אחת. מאידך, הייתה לספרד השפעה חשובה מחוץ לגבולותיה ואף מעבר לים, בעיקר בעידן המודרני (בין המאה ה-16 למאה ה-19). בשנים אלה, הייתה האימפריה הספרדית רחבת ההיקף מעצמה עולמית, ועקב כך שגורה כיום שפתה העיקרית, הספרדית, בפיהם של מעל 400 מיליון בני אדם בעולם, רובם באמריקה הלטינית.\nהחל משנת 1978, עקב מותו של החנרליסימו פרנקו שלוש שנים קודם לכן, ספרד היא דמוקרטיה פרלמנטרית הכפופה למונרכיה חוקתית. במונחים של תוצר לאומי גולמי ואיכות חיים (על פי מדד הפיתוח האנושי) נחשבת ספרד למדינה מפותחת. המדינה חברה באומות המאוחדות, האיחוד האירופי, נאט\"ו, הארגון לשיתוף פעולה ולפיתוח כלכלי וארגון הסחר העולמי ומשתייכת לפי הגדרת כלכלנים לקבוצת מדינות ה-PIGS במדינות גוש האירו.\nספרד מחולקת ל-17 קהילות אוטונומיות ושתי ערים אוטונומיות.",
    "pageid": 3104
  },
  {
    "title": "עכשיו 14",
    "extract": "עכשיו 14, מכונה גם ערוץ 14, הוא ערוץ טלוויזיה מסחרי ישראלי.\nהערוץ הוקם תחת רישיון שידור כערוץ מורשת, ועלה לאוויר ב־30 ביוני 2014 באפיק 20 בכבלים ובלוויין תחת המיתוג \"ערוץ 20\". ב־18 בינואר 2021 זכה הערוץ במכרז לשידור באפיק 14, ובנובמבר של אותה השנה החל לשדר באותו אפיק תחת השם הזמני \"ערוץ 14 בהרצה\", ולאחר מכן מותג כערוץ \"עכשיו 14\", והחל לשדר שידורי חדשות ואקטואליה. הערוץ מזוהה עם הימין הפוליטי בישראל, ובייחוד עם תמיכה בבנימין נתניהו. הערוץ אינו משדר בשבתות ובמועדי ישראל. הערוץ הוא ערוץ מסחרי זעיר, ועל כן אין לו חברת חדשות והוא אינו מחויב להפיק הפקות מקור באמצעות בתי הפקה חיצוניים.\nהערוץ הוא בבעלות חברת \"ערוץ יהודי ישראלי בע\"מ\" שבשליטת יצחק מירילשוילי, המחזיק בה באמצעות תאגיד בשם \"כיתעים ריאל אסטייט אינווסטמנטס\", הרשום באיי הבתולה הבריטיים.\nמנכ\"ל הערוץ בשנים 2021–2023 היה איתי וולמן. המנכ\"ל מאז 2023 הוא אריאל אדרי, העורך הראשי הוא יורם כהן ויושב ראש מערך חדשות 14 הוא אלון מזר.",
    "pageid": 1129088
  },
  {
    "title": "עמנואל קארר",
    "extract": "עמנואל קארר (בצרפתית: Emmanuel Carrère; נולד ב-9 בדצמבר 1957) הוא סופר, תסריטאי ובמאי קולנוע צרפתי.",
    "pageid": 2141006
  },
  {
    "title": "עסקת שליט",
    "extract": "עסקת שליט (או ההסכם לשחרור גלעד שליט) הייתה עסקת חילופין בין ישראל לבין ארגון הטרור חמאס, שנחתמה באוקטובר 2011, ובמסגרתה שחררה ישראל 1,027 אסירים ביטחוניים ועצירים, בהם 450 אסירי חמאס ש-280 מהם נשפטו למאסרי עולם על תכנון וביצוע פיגועי טרור ורצח תמורת חייל צה\"ל החטוף גלעד שליט. ההסכם נחתם לאחר משא ומתן ארוך, שהתנהל בצל פעילות ציבורית בישראל לשחרורו של שליט, ולאחר שחלפו חמש שנים וארבעה חודשים מאז שפעילי החמאס חטפו את שליט בצדו הישראלי של הגבול עם רצועת עזה.\nהעסקה, שהושגה בתיווכם של מתווכים גרמנים ומצריים, תואמה על ידי סוכן שירות הביון הפדרלי הגרמני גרהרד קונרד, ונחתמה במצרים ב-11 באוקטובר 2011. השלב הראשון של העסקה יצא לפועל ב-18 באוקטובר 2011, ובו העביר חמאס את שליט לשטח מצרים (ממנה הועבר לישראל), ובמקביל שחררה ישראל בתמורה 477 אסירים ביטחוניים. השלב השני של העסקה התקיים ב-18 בדצמבר 2011, ובמהלכו שחררה ישראל 550 אסירים ביטחוניים נוספים. אחד המשוחררים היה יחיא סנוואר, לימים מנהיג חמאס ברצועת עזה ואדריכל טבח השבעה באוקטובר 2023, ולאחר מכן ראש הלשכה המדינית של חמאס ומנהיג הארגון עד חיסולו באוקטובר 2024.",
    "pageid": 942149
  },
  {
    "title": "עפרה חזה",
    "extract": "עפרה חזה (19 בנובמבר 1957, כ\"ה בחשוון ה'תשי\"ח – 23 בפברואר 2000, י\"ח באדר א' ה'תש\"ס) הייתה זמרת ושחקנית קולנוע ותיאטרון ישראלית, שזכתה להצלחה בין-לאומית. ארבע פעמים ברציפות נבחרה ל\"זמרת השנה\" בישראל (בשנים 1980–1983), ופעמיים ל\"זמרת השנה\" בגרמניה (1988–1989). כלת פרס כינור דוד.\nחזה נחשבת לאחת מהזמרות הגדולות בתולדות הזמר העברי. בשנת 1990 זכתה בתואר \"האמן הישראלי הנמכר ביותר בכל הזמנים\" במונטה קרלו. בשנת 1993 הייתה חזה המועמדת הישראלית הראשונה לפרס גראמי בקטגוריית \"אלבום מוזיקת העולם\", (ולבסוף זכתה בפרס כבוד בגראמי) בזכות אלבומה המצליח Kirya. שדורג במשך שבועות רבים במקום הראשון במצעד המכירות של המגזין בילבורד.\nבשנת 2023 דורגה במקום ה-186 ברשימת \"200 הזמרים הגדולים ביותר בכל הזמנים\" של המגזין רולינג סטון וכונתה \"מדונה של המזרח התיכון\".\nאלבומה ה-13, \"Shaday\", נמכר בלמעלה ממיליון וחצי עותקים בעולם. הלהיט הבין-לאומי \"Im Nin'alu\" נמכר בלמעלה משלושה מיליון עותקים והפך לשיר הישראלי הנמכר ביותר בכל הזמנים.\nבין להיטיה נמצאים שירים רבים שהפכו לנכסי צאן ברזל בזמר העברי: \"יד ביד\", \"חי\", \"תפילה\", \"מישהו הולך תמיד איתי\", \"גבריאל\", \"אם ננעלו\", \"שיר הפרחה\" ו\"לאורך הים\".",
    "pageid": 51882
  },
  {
    "title": "פלוריבוס (סדרת טלוויזיה)",
    "extract": "פלוריבוס (באנגלית: Pluribus) היא סדרת מדע בדיוני פוסט-אפוקליפטית אמריקאית שנוצרה על ידי וינס גיליגאן עבור שירות הזרמת המדיה \"אפל TV פלוס\". בתפקיד הראשי מככבת ריי סיהורן, לאחר ששיתפה פעולה בעבר עם גיליגאן בסדרה \"סמוך על סול\". \nבעלילת הסדרה, אותה גיליגאן מתאר בתור \"הטוויסט הייחודי שלי על סוגת הזומבים\", נגיף ויראלי שמקורו בחלל החיצון איחד את רובה המוחלט של האנושות ל\"תודעה קולקטיבית\" מאושרת ופציפיסטית. הסדרה עוקבת אחרי סופרת זעופה בשם קרול סטורקה (סיהורן), אחת מבני האדם הבודדים החסינים לנגיף, בעוד היא ושאר האנשים החסינים מוצאים את עצמם בעולם שונה לחלוטין.\nהסדרה עלתה לראשונה לשידור ב-7 בנובמבר 2025. \"אפל TV פלוס\" הזמינה מראש שתי עונות של הסדרה. שם הסדרה מתייחס לביטוי הלטיני \"e pluribus unum\", סיסמתה הרשמית של ארצות הברית, שפירושה \"מתוך רבים אחד\".\nהסדרה זכתה לשבחים מצד מבקרי הטלוויזיה אשר היללו את הכתיבה והבימוי של וינס גיליגאן, את משחקה של ריי סיהורן, וכן את מקוריות הסדרה, הטון הייחודי שלה וההשפעות הסגנוניות הניכרות בה. הסדרה הייתה מועמדת לשני פרסי גלובוס הזהב ולשני פרסי בחירת מבקרי הטלוויזיה.",
    "pageid": 2464696
  },
  {
    "title": "פרנץ קפקא",
    "extract": "פרנץ קפקא (בגרמנית: Franz Kafka, שם יהודי: אנשיל [אשר]; ‏3 ביולי 1883 – 3 ביוני 1924) היה סופר יהודי יליד פראג שכתב בשפה הגרמנית, ונחשב לאחד מגדולי הסופרים במאה העשרים.\nיצירתו של קפקא מתאפיינת בהצגתם של יחידים חסרי-אונים, הנקלעים למצבים משונים וחסרי-פשר מתוך התנגשות עם כוחות בירוקרטיים וחברתיים עלומים ומרוחקים הרומסים אותם. היא עוסקת ברגשות של ניכור, חרדה, אשמה ותחושת אבסורד, הנטועות בהוויה הקיומית, ומשלבת ריאליזם ופנטזיה. המושג \"קפקאי\" השתרש כדי לתאר הוויה אבסורדית כמו זו הנוכחת בכתביו. הידועים מבין כתביו הם הסיפור הקצר \"הגלגול\" והרומנים \"המשפט\" ו\"הטירה\".\nקפקא עבד כסוכן ביטוח, וכתב בזמנו הפנוי. הוא מיעט לפרסם, ובימי חייו לא נודע כסופר. את רוב פרי עטו השמיד במו ידיו, ובצוואתו אסר להוציא לאור את הנותר, אך ידידו מקס ברוד התעלם מהדרישה והדפיס את עזבונו הספרותי. ברבות השנים זכו כתבי קפקא להכרה בין לאומית, והם תורגמו לשפות רבות.",
    "pageid": 12454
  },
  {
    "title": "צי ארצות הברית",
    "extract": "צי ארצות הברית (באנגלית: United States Navy, בראשי תיבות: USN) הוא הזרוע הימית של הכוחות המזוינים של ארצות הברית. זהו הצי הגדול בעולם ובעל העוצמה הגדולה ביותר מבין כלל ציי המלחמה בעולם: ההדחק הכולל המוערך של כל אוניות המלחמה בצי ארצות הברית, לא כולל אוניות שירות וסיוע, גדול מההדחק הכולל של 13 ציי המלחמה הבאים אחריו בגודלם גם יחד. צי ארצות הברית מפעיל 11 נושאות מטוסים, שתיים נוספות נמצאות בתהליכי בנייה וחמש נוספות בתכנון; לעומת 17 נושאות מטוסים בכל שאר ציי המלחמה. ההדחק הכולל של נושאות המטוסים בצי ארצות הברית (המכונות \"נושאות על\") גדול ביותר מ־145% מההדחק הכולל של כלל נושאות המטוסים בציי העולם האחרים. נכון לפברואר 2022 הצי כולל 296 ספינות ומעל 3,700 מטוסים. משרתים בו 335,469 חיילים סדירים (מתוכם 55,485 קצינים), 101,583 חיילי מילואים ובנוסף עוד 274,854 אזרחים.\nראשיתו של צי ארצות הברית בצי הקונטיננטלי שהוקם במהלך מלחמת העצמאות של ארצות הברית (1775 – 1783). זמן קצר לאחר סיום המלחמה פורק הצי הקונטיננטלי. בעשור שלאחר המלחמה סבלו אוניות סוחר אמריקאיות מידיהם של שודדי ים ברברים, וכדי להגן עליהן הועבר בקונגרס ב־1794 חוק ההתחמשות הימית, שאישר בניית שש פריגטות כבדות, שהיו למעשה האוניות הראשונות של צי ארצות הברית. במהלך מלחמת האזרחים האמריקנית (1861–1865) מילא הצי תפקיד מרכזי בהטלת הסגר ימי על קונפדרציית המדינות של אמריקה והשתלטות על הנהרות החשובים שעברו בה. במלחמת העולם השנייה נטל צי ארצות הברית חלק מרכזי באבטחת האספקה הימית לבריטניה, שאפשרו את עמידתה במתקפות של גרמניה הנאצית. המתקפה על בסיס הצי בפרל הארבור הייתה העילה להצטרפות ארצות הברית למלחמה, והצי היה המרכיב העיקרי במלחמה נגד הקיסרות היפנית. עם סיום המלחמה היה צי ארצות הברית הצי החזק בעולם. בעשור השני של המאה ה־21 יש לצי נוכחות גלובלית גדולה, ויחידות הצי פרוסות בהיקפים משמעותיים במערב האוקיינוס השקט, הים התיכון והאוקיינוס ההודי. צי ארצות הברית הוא צי \"מים כחולים\", כלומר בעל יכולות לפעול בכל העולם (להבדיל מ\"צי מים חומים\", הפועל במימי נהרות, ו\"צי מים ירוקים\", הפועל סמוך לחופים) כולל מרחבי האוקיינוסים הגדולים, אך גם בעל יכולות לפעול במימי חופים. יחידות הצי פועלות בפריסות קדמיות של ארצות הברית בימי שלום והן בעלות יכולת להגיב במהירות למשברים באזורים שונים בעולם. בכך מהווה הצי שחקן פעיל לעיתים קרובות במדיניות החוץ של ארצות הברית ובמדיניותה הצבאית.\nהצי הקונטיננטלי היה כפוף למחלקת המלחמה של ארצות הברית עד להקמת מחלקת הצי ב־1798. משנת 1947 כפופה מחלקת הצי למחלקת ההגנה. לצד הצי משתייך גם חיל הנחתים של ארצות הברית, זרוע האחות של הצי, למחלקת הצי. מחלקת הצי, כאמור, היא חלק ממחלקת ההגנה, שבראשה עומד מזכיר ההגנה של ארצות הברית. הקצין הבכיר ביותר במחלקת הצי הוא ראש המבצעים הימיים (Chief of Naval Operations,‏ CNO), קצין בדרגת אדמירל.",
    "pageid": 80905
  },
  {
    "title": "קופה ראשית – דמויות",
    "extract": "קופה ראשית היא קומדיית מצבים סאטירית ישראלית מסוגת מוקומנטריה, המתרחשת בסניף יבנה של רשת המרכולים הפיקטיבית \"שפע יששכר\". במהלך 5 עונות הסדרה משתתפות דמויות מגוונות המתארות את המתרחש בחנות, לצד הדמויות הראשיות של צוות העובדים והלקוחות הקבועים.",
    "pageid": 2010655
  },
  {
    "title": "קוריאה הצפונית",
    "extract": "קוריאה הצפונית (בקוריאנית: 조선 בהאנגול, 朝鮮 בהאנג'ה; בליטון : Chosŏn; תעתיק: צ'וֹסוֹן) ובשמה הרשמי הרפובליקה הדמוקרטית העממית של קוריאה  (בקוריאנית: 조선민주주의인민공화국 בהאנגול, 朝鮮民主主義人民共和國 בהאנג'ה, תעתיק: צ'וֹסוֹן מִינְג'וּג'וּאֶה אִינְמִין גּוֹנְגְּהְוָאגּוּק, בליטון: Chosŏn Minjujuŭi Inmin Konghwaguk) היא מדינה קומוניסטית בחלקו הצפוני של חצי האי קוריאה במזרח אסיה. הגובלת מדרום באזור המפורז הקוריאני המשמש כשטח חוצץ בין קוריאה הצפונית לקוריאה הדרומית, ברפובליקה העממית של סין בצפון וברוסיה בגבול קצר בקצה המזרחי של הגבול הצפוני של קוריאה הצפונית. עיר בירתה של המדינה והעיר הגדולה ביותר בה היא פיונגיאנג.\nהמשטר בקוריאה הצפונית הוא חד-מפלגתי, כשהמפלגה השולטת היא מפלגת הפועלים של קוריאה הצפונית. ממשלת קוריאה הצפונית פועלת לפי אידאולוגיית צ'וּצֶ'ה שפיתח קים איל-סונג, נשיאה הראשון של המדינה, הדוגלת ב\"הסתמכות עצמית\" וניהול משק אוטרקי. קים איל-סונג הוא היחיד בהיסטוריה של קוריאה הצפונית שהחזיק בתואר \"נשיא המדינה\", ולאחר מותו הוכרז כנשיאה הנצחי של המדינה. אף על פי שקים איל-סונג פעל לפי אידאולוגיית צ'וצ'ה כבר ב-1955, הצ'וצ'ה הפכה לאידאולוגיה הרשמית של המדינה רק ב-1972, לאחר אשרור החוקה החדשה במדינה.\nלאחר התפרקות ברית המועצות ב-1991 וסדרה של אסונות טבע, שרר רעב המוני במדינה שהביא למותם של בין 800,000 ל-3.5 מיליון איש. לנוכח נסיבות אלו, אימץ שליט המדינה באותה תקופה, קים ג'ונג איל, את ה\"סונגון\" הידועה כמדיניות \"קדימות לצבא העם\". מדיניות זו דגלה בהפניית משאביה של המדינה לצבא בעדיפות ראשונה ונועדה לחזק את המדינה ואת ממשלתה. בעשור השלישי של המאה ה-21, קוריאה הצפונית היא אחת המדינות המיליטריסטיות ביותר בעולם והיא בעלת יכולת גרעינית.\nקוריאה הצפונית מדורגת אחרונה בדירוג רמת החופש הכלכלי בעולם. היא מתוארת כדיקטטורה טוטליטרית סגורה בסגנון סטליניסטי, בעלת פולחן אישיות סביב משפחת קים, וכאחת המדינות שמפרות זכויות אדם בצורה החמורה ביותר. על פי ארגון אמנסטי אינטרנשיונל, בקוריאה הצפונית יש כ-200 אלף אסירים המוחזקים במחנות מעצר פוליטיים שונים ברחבי המדינה.",
    "pageid": 13605
  },
  {
    "title": "קפריסין",
    "extract": "רפובליקת קפריסין (ביוונית: Δημοκρατία της Κύπρου - הדמוקרטיה של קפריסין או Κυπριακή Δημοκρατία - דמוקרטיית קפריסין, בליטון: Kypriakí Dimokratía, הגייה ביוונית: [cipriaˈci ðimokraˈti.a]; בטורקית: Kıbrıs Cumhuriyeti, הגייה בטורקית: [ˈkɯbɾɯs ˈdʒumhuɾijeti]) ובקיצור קפריסין (ביוונית: Κύπρος, בליטון: Kýpros, [ˈcipros]; בטורקית: Kıbrıs, [ˈkɯbɾɯs]) היא מדינת אי הממוקמת בים התיכון.\nמדינת קפריסין דה יורה משתרעת על כל שטחו של האי קפריסין הנמצא מדרום לטורקיה, דרום-מזרחית ליוון וממערב לסוריה וללבנון. בשנת 1974 כבשה טורקיה את חלקה הצפוני של קפריסין והקימה בו מדינה המוכרת על ידי טורקיה בלבד ומכונה \"צפון קפריסין\" או \"קפריסין הטורקית\", ומשום כך רפובליקת קפריסין נקראת לעיתים קרובות דרום קפריסין (ביוונית: Νότια Κύπρος) או קפריסין היוונית.\nהאי קפריסין הוא השלישי בגודלו והשלישי באוכלוסייתו בים התיכון והאי ה־81 בגודלו בעולם. מבחינה גאוגרפית האי קפריסין נחשב כחלק מאסיה, בעוד קפריסין כמדינה נחשבת כחלק מאירופה מבחינות מדיניות, היסטוריות ותרבותיות, והיא חברה באיחוד האירופי מאז 2004, כאשר צפון קפריסין הטורקית אינה חלק מהאיחוד. ישנם דוחות רשמיים בהם קפריסין נחשבת כחלק מהמזרח התיכון, והיא קרובה גאוגרפית לישראל, לבנון וסוריה.",
    "pageid": 3133
  },
  {
    "title": "רביד פלוטניק",
    "extract": "רביד פּלוֹטניק (נולד ב־13 בינואר 1988), שהיה ידוע בעבר גם בשם הבמה נֶצ'י נֶצ' (ነጭ, באמהרית, נֶץ': לבן), הוא ראפר ומוזיקאי ישראלי.",
    "pageid": 1114954
  },
  {
    "title": "רוקדים עם כוכבים (קשת)",
    "extract": "רוקדים עם כוכבים היא תוכנית מציאות ישראלית. הפורמט שלה לקוח מהתוכנית הבריטית \"Strictly Come Dancing\"  של רשת BBC, ושמה נלקח מן הגרסה האמריקאית \"Dancing with the Stars\". בשנים 2005–2012 שודרה התוכנית במסגרת שידורי \"רשת\" בערוץ 2.\nבפברואר 2022 עלתה לשידור העונה הראשונה של התוכנית בקשת 12, במאי 2023 עלתה לשידור העונה השנייה, במאי 2024 שודרה העונה השלישית ובמאי 2025 עלתה לשידור העונה הרביעית.",
    "pageid": 2090585
  },
  {
    "title": "שירה זלוף",
    "extract": "שירה זלוף (נולדה ב-4 בדצמבר 2000 בתל אביב-יפו) היא זמרת-יוצרת ומלחינה ישראלית. \nזלוף זכתה לפרסום כאשר השתתפה בתוכנית הטלוויזיה \"הכוכב הבא לאירוויזיון\" 2026 והגיעה למקום השלישי.",
    "pageid": 2509275
  },
  {
    "title": "שלמה ארצי",
    "extract": "שלמה חיים ארצי (נולד ב־26 בנובמבר 1949) הוא זמר־יוצר, מוזיקאי, מלחין, פזמונאי, מפיק מוזיקלי, מחזאי, שחקן, שדרן רדיו ובעל טור ישראלי, נשיא עמותת \"צימאון\". חתן פרס אקו\"ם (2009) ופרס אמ\"י למפעל חיים (2021). ארצי, מחלוצי הרוק הישראלי, נחשב לאחד המוזיקאים המשפיעים והחשובים ביותר בתרבות הישראלית.\nדרכו המוזיקלית החלה בלהקה שהקים כנער בתנועת הצופים ולאחר מכן כסולן בלהקת חיל הים, שם פרץ לתודעה עם זכייתו בפסטיבל הזמר והפזמון 1970. מאז, ראתה הקריירה המוזיקלית שלו עליות ומורדות. בשנותיו הראשונות הוציא מספר אלבומים וזכה להצלחה רבה, שהגיעה לשיאה עם בחירתו כנציג ישראל באירוויזיון 1975. עם זאת, שני אלבומיו הבאים נכשלו מבחינה מסחרית. בשנת 1978, כפסע מוויתור על קריירה מוזיקלית, ביקש להוציא אלבום אחד אחרון, \"גבר הולך לאיבוד\", ולהפיקו בעצמו לפי ראות עיניו. אלבום זה ואלבומיו הבאים זיכו את ארצי בהכרה ובפופולריות מחודשת אשר נמשכת עד לעשור השלישי של המאה ה-21.\nארצי נבחר להיות חתן פרס ישראל לזמר עברי בשנת 2023, אך סירב לקבלו על רקע המחלוקת בעניין הרפורמה המשפטית בישראל.",
    "pageid": 4550
  },
  {
    "title": "קטגוריה:יצירות במוזיקה קלאסית",
    "extract": "",
    "pageid": 191501
  },
  {
    "title": "אוסטרליה",
    "extract": "אוסטרליה (באנגלית: Australia), או הקהילייה של אוסטרליה (באנגלית: Commonwealth of Australia, הגייה באנגלית אוסטרלית: [ˈkɒmənˌwelθ əv ɒˈstreɪljə], הגייה בעברית: [ˈkomonˌwelθ of ostˈralja]) היא פדרציה שמונה שש מדינות ועוד עשר טריטוריות, כששלוש מהן הן חלק מהיבשת עצמה. המדינות: ניו סאות' ויילס, ויקטוריה, קווינסלנד, אוסטרליה הדרומית, אוסטרליה המערבית וטסמניה. הטריטוריות היבשתיות: הטריטוריה הצפונית, טריטוריית מפרץ ג'רוויס וטריטוריית הבירה האוסטרלית. אוסטרליה היא מונרכיה חוקתית, המשתייכת לממלכות חבר העמים הבריטי כשהמלך צ'ארלס השלישי הוא ראש המדינה.\nהאוכלוסייה באוסטרליה כיום כוללת ברובה אנשים ממוצא אירופאי, בפרט מהאיים הבריטיים. תושביה המקוריים של אוסטרליה וילידי המקום מכונים אבוריג'ינים, ומהווים כיום מעט יותר משני אחוזים מאוכלוסיית היבשת.",
    "pageid": 2699
  },
  {
    "title": "אורלי זילברשץ",
    "extract": "אורלי זילברשץ (לשעבר: אורלי זילברשץ-בנאי; נולדה ב-11 בדצמבר 1957) היא שחקנית, בדרנית, פזמונאית וזמרת ישראלית. זוכת שני פרסי אופיר ופרס האקדמיה לטלוויזיה.",
    "pageid": 179988
  },
  {
    "title": "אינסטגרם",
    "extract": "אינסטגרם (באנגלית: Instagram) הוא יישום חינמי אמריקאי ורשת חברתית עצמאית לשיתוף תמונות וסרטוני וידאו, כאשר כל שיתוף נקרא \"רשומה\" (Post), שמאז 2012 מפותחת על ידי הבעלים מטא. היישום מאפשר למשתמשים לצלם תמונות או סרטונים, ולאחר מכן לשתף אותם ברשתות החברתיות האחרות (פייסבוק, טוויטר, טאמבלר) או בדואר אלקטרוני וכן לעקוב אחרי משתמשים אחרים באמצעות הרשת החברתית של אינסטגרם, שם ניתן לצפות ולהגיב על פוסטים של אנשים אחרים. עוד מאפשר היישום הוספה של מסננים גרפיים שונים המשדרגים את חזות הפוסטים ומעניקים להם מראה שונה. בשנים האחרונות נוספו כלים כגון: \"סטורי\" - סרטון/תמונה שניתן לצפות בהם למשך 24 שעות, \"רילס\" - סרטונים שמורכבים מכמה סרטונים או תמונות עד 30 שניות, ואופציה לרכוש פריטים בחנויות בתוך האפליקציה.",
    "pageid": 984193
  },
  {
    "title": "אלירן עטר",
    "extract": "אלירן עטר (נולד ב-17 בפברואר 1987) הוא כדורגלן עבר ישראלי ששיחק בעמדת הקיצוני השמאלי.",
    "pageid": 685346
  },
  {
    "title": "אמיר ח'ורי",
    "extract": "אמיר ח'ורי (בערבית: أمير خوري; נולד ב-16 בדצמבר 1995) הוא שחקן ערבי-ישראלי.",
    "pageid": 1854579
  },
  {
    "title": "אסף בן לולו",
    "extract": "אסף בן לולו (נולד ב-5 באוגוסט 1985) הוא שחקן טלוויזיה ותיאטרון ישראלי.",
    "pageid": 1199108
  },
  {
    "title": "ברוך גולדשטיין",
    "extract": "ברוך (קאפל) גולדשטיין (9 בדצמבר 1956, ה' בטבת ה'תשי\"ז – 25 בפברואר 1994, י\"ד באדר ה'תשנ\"ד) היה רופא ישראלי תושב קריית ארבע, שרצח 29 מתפללים מוסלמים ופצע כ-125 במעשה טרור הידוע כטבח מערת המכפלה. המתפללים השתלטו עליו והרגו אותו. מעשה הרצח, הנחשב עד היום לאירוע הקשה ביותר בתולדות הטרור היהודי בישראל, זעזע את החברה הישראלית והפלסטינית כאחד.\nגולדשטיין היה פעיל בתנועת כך, הופיע במקום השלישי ברשימתה לקראת הבחירות לכנסת האחת עשרה והשתים עשרה ונבחר מטעמה למועצת קריית ארבע.",
    "pageid": 551490
  },
  {
    "title": "ברזיל",
    "extract": "הרפובליקה הפדרלית של ברזיל (בפורטוגזית ברזילאית: República Federativa do Brasil, [ʁeˈpublikɐ fedeɾaˈtʃivɐ du bɾaˈziw], הֶפּוּבְּלִיקָה פֶדֶרָצִ'יבָה דוּ בּרָזִיאוּ) ובקיצור ברזיל (בפורטוגזית ברזילאית: Brasil, נהגה: ברזיאוּ [bɾaˈziw] ‏‏Ⓘ‏) היא המדינה הגדולה ביותר בשטחה ובאוכלוסייתה בדרום אמריקה, החמישית בגודל שטחה והשביעית באוכלוסייתה בעולם.\nברזיל חולשת על שטח גדול, בין מרכז היבשת לבין האוקיינוס האטלנטי; זו המדינה המזרחית ביותר ביבשת אמריקה. היא גובלת בעשר מדינות – למעשה בכל מדינות דרום אמריקה, מלבד אקוודור וצ'ילה. בדרום היא גובלת באורוגוואי, בדרום-מערב בארגנטינה, במערב בפרגוואי, בבוליביה ובפרו, בצפון-מערב בקולומביה, ובצפון בוונצואלה, בגיאנה, בסורינאם ובגיאנה הצרפתית.\nבברזיל אדמות חקלאות פוריות וגם יערות גשם עצומים, אשר המפורסם שבהם הוא יער האמזונאס. ניצול אוצרות הטבע של המדינה והתיעוש הנרחב שהתפתח בה הפכו את ברזיל למעצמה כלכלית מובילה בדרום אמריקה ולמנהיגה אזורית. מדד הפיתוח האנושי של ברזיל הוא גבוה יחסית לשכנותיה, על אף הפערים החברתיים הניכרים השוררים בין שכבות החברה הברזילאית.\nהמדינה נקראת על שם עץ הברזיל (pau-brasil), שגדַל בה בשפע עד אמצע המאה ה-16 (כיום בסכנת הכחדה); ראשוני המתיישבים האירופאים העריכו אותו כמשאב טבע חשוב. שם העץ נגזר מן המילה \"בראזה\" (brasa), שפירושה בפורטוגזית \"גחלת\", בהשראת הגוון הכתום-אדום של ליבת גזע עץ הברזיל.\nבראשיתה הייתה ברזיל קולוניה פורטוגלית, והשפה הרשמית בה היא פורטוגזית, בשונה מרוב ארצות אמריקה הלטינית, שבהן השפה העיקרית היא ספרדית. בעוד האימפריה הספרדית באמריקה חולקה בין מדינות רבות, נשמרה אחדות האימפריה הפורטוגזית באמריקה תחת מדינת ענק אחת – ברזיל.",
    "pageid": 1081
  },
  {
    "title": "בריכת דורה",
    "extract": "בריכת דורה או שלולית החורף היא בריכת חורף בדרום העיר נתניה אשר סביבה התפתח פארק ציבורי המהווה את אחד מהפארקים הראשיים בעיר (ובדרום העיר בפרט) ובצידו המערבי אף עובר שביל ישראל.\nהבריכה והפארק נמצאים צפונית מזרחית לשמורת האירוסים (כביש ראשי מפריד ביניהן) בין שכונות האירוסים, נוף גלים (גלי ים), נאות שקד (אזורים), רמת יגאל ידין (לשעבר שיכון דורה) ואגמים. השטח סביב השלולית (300 דונם) הוכרז כשמורת טבע. אך תהליכי העיור שחלו סביבה גרמו לפגיעה במגוון הביולוגי העשיר אשר שכן בה, ובנוסף השפיעו על היקוות המים לבריכה.\nהבריכה (כמו עוד בריכות חורף רבות וחשובות, כבריכת יער בחדרה), מהווה שריד לבריכות החורף ובתי הגידול הלחים הרבים שכיסו את אזור השרון שיובשו עד תחילת המאה ה-20.\nבמפת \"הקרן לחקר ארץ ישראל\" (PEF) משנת 1880 נקראת הביצה \"Bass el Hindi\"\n(בתרגום חופשי מערבית: \"הביצה של ההודי\" בהקשר לקולניאליזם הבריטי בהודו).\nבסיס חטיבת אלכסנדרוני וחזית המזרח במלחמת העצמאות, המוכר גם כ\"בסיס אלכסנדרוני\" וקודם להקמת המדינה היה בסיס צבאי בריטי, הקיף את השלולית, ונודע בשם \"מחנה דורה\" על שם דורה אבן, אשת דן אבן, מפקד החטיבה (בדומה לשיכון דורה).",
    "pageid": 473312
  },
  {
    "title": "ג'ון דיברתולומיאו",
    "extract": "ג'ון די ברתולומיאו (באנגלית: John .DiBartolomeo; נולד ב-20 ביוני 1991) הוא כדורסלן אמריקאי-ישראלי המשחק בעמדת הגארד במכבי תל אביב בה הוא מכהן כקפטן הקבוצה, ולאחר שהתאזרח גם בנבחרת ישראל.",
    "pageid": 1398093
  },
  {
    "title": "ג'וש רדנור",
    "extract": "ג'ושוע תומאס \"ג'וש\" רדנור (באנגלית: Joshua Thomas \"Josh\" Radnor; נולד ב-29 ביולי 1974) הוא שחקן קולנוע ותיאטרון, מדבב, זמר, קומיקאי, במאי ותסריטאי קולנוע יהודי-אמריקאי. הוא התפרסם בזכות תפקידו הראשי כטד מוסבי בסדרת הטלוויזיה הקומית זוכת פרסי האמי של ה-CBS, \"איך פגשתי את אמא\".\nהבכורה של רדנור כבמאי ותסריטאי הייתה בשנת 2010 כשכתב וביים את הדרמה הקומית \"שמחתודהעודבבקשה\". סרט הבכורה שלו זכה בפרס הקהל בפסטיבל סאנדנס והיה מועמד לפרס חבר השופטים. בשנת 2011 רדנור כתב, הפיק וביים את סרטו השני, בשם \"מדעי הרוח\". זהו גם הסרט הראשון שרדנור הפיק.",
    "pageid": 821589
  },
  {
    "title": "גאליס – דמויות",
    "extract": "גאליס היא סדרת נעורים ישראלית ששודרה החל מפברואר 2012 עד יולי 2016 בערוץ הילדים למנויי HOT בבימויו של עודד רז. הסדרה עוסקת במחנה קיץ ששמו \"גאליס\", ובהרפתקה של חניכי המחנה. \"גאליס\" היא סדרת ספין אוף של הסדרה \"החולמים\". באוגוסט 2014, יצא הסרט \"גאליס - המסע לאסטרה\" המבוסס על הסדרה. באפריל 2016 יצא הסרט \"גאליס - קונקט\" המבוסס על הסדרה. בסיום עונה 6 היוצרים הודיעו כי הסדרה תשוב לעונה שביעית ואחרונה, אשר עלתה לשידור ב-30 במאי 2016.\nהסדרה זכתה לפופולריות בקרב בני נוער, וכן זכתה בפרס סדרת השנה בטקס נבחרי הילדים בשנים 2012 עד 2016. בעקבות הצלחתה נמכרה הסדרה לערוץ Planet Kids האיטלקי ודובבה לאיטלקית.[1] הסדרה נמכרה לדיבוב גם לאנגלית ולהינדית. לסדרה 7 עונות ו-213 פרקים.",
    "pageid": 1351728
  },
  {
    "title": "גרמניה הנאצית",
    "extract": "גרמניה הנאצית (בגרמנית: NS-Staat, \"המדינה הנאצית\"; NS-Zeit, \"התקופה הנאצית\"; או NS-Regime, \"המשטר הנאצי\") הוא הכינוי המקובל כיום לגרמניה שבין השנים 1933–1945. בתקופה זאת הונהגה בגרמניה דיקטטורה, על ידי המפלגה הנאצית בראשות אדולף היטלר. שם המדינה בתקופה ההיא כפי שהיה בשימוש על ידי הנאצים היה \"האימפריה הגרמנית הגדולה\".\nהחל מסוף שנות ה-30 של המאה ה-20 דרשה גרמניה הנאצית תביעות טריטוריאליות אגרסיביות, ואיימה במלחמה אם לא יתקיימו. היא סיפחה את אוסטריה וצ'כוסלובקיה ב־1938 וב־1939 בהתאמה. היטלר חתם הסכם אי-תוקפנות עם יוסיף סטלין ופלש לפולין בספטמבר 1939 (הסכם שהפר שנתיים לאחר מכן עם תחילת מבצע ברברוסה), דבר שגרם לפרוץ מלחמת העולם השנייה באירופה. בנוסף, היטלר חתם על ברית עם איטליה הפשיסטית ושאר מדינות הציר, עובדה שסייעה לו לכבוש את רוב אירופה עד אמצע 1940. עד סוף שנה זו, בריטניה נותרה כיריבה הגדולה היחידה שלה באירופה.\nהגזענות שימשה יסוד מוסד לבניינה של כל האידאולוגיה הנאצית, ובתקופה זו גברה האנטישמיות בגרמניה. דבר מרכזי שהניע את היטלר היה שאיפתו ללבנסראום, האמונה שהעם הגרמני ראוי להתפשט ולקיים מרחב מחיה בשטחים הסלאביים במזרח, תוך ניצול משאבי הטבע. בסיס ההנחה הנאצית היה שהסלאבים נחותים משמעותית מהגזע הארי ועל כן הוא ראוי להתקיים ולשגשג על חשבונם. עם פרוץ מלחמת העולם השנייה החלו הנאצים ביישום צעדים נגד היהודים במדינות הכבושות, ובמהלך המלחמה התרחשה השואה.\nהשם הרשמי של המדינה היה \"הרייך הגרמני\" בין השנים 1933–1943 ו\"הרייך הגרמני רבתי\" בין השנים 1943–1945. המשטר הנאצי הסתיים לאחר שבעלות הברית הביסו את גרמניה במאי 1945 והביאו לכניעתה, ובכך גם סיימו את הזירה האירופית במלחמת העולם השנייה.",
    "pageid": 330
  },
  {
    "title": "דובר צה\"ל",
    "extract": "מערך דוֹבר צה\"ל (בראשי תיבות: מערך דוֹ\"צ) הוא מערך באגף המבצעים (אמ\"ץ) בצה\"ל, המייצג את הצבא במגעיו עם הציבור ועם התקשורת. בראש המערך עומד קצין בדרגת תת-אלוף שתוארו \"דובר צה\"ל\". המערך אחראי לפרסום ההודעות הרשמיות של צה\"ל, להפעלת הפלטפורמות הדיגיטליות של צה\"ל ולפגישות אנשי הצבא עם אמצעי התקשורת.\nלפי אתר האינטרנט של מערך דובר צה\"ל, ייעודו של המערך הוא \"העצמת אמון הציבור בצה\"ל, חיזוק הלגיטימציה לפעילותו והרתעת האויב באמצעות השפעה על המרחב הציבורי תקשורתי באופן ממלכתי, מבצעי, חדשני ויוזם\". בנוסף לשפה העברית המערך פועל גם בשפות צרפתית ערבית, אנגלית, גרמנית, פרסית, ספרדית וטורקית.\nדובר צה\"ל כפוף לראש אגף המבצעים והוא חבר פורום מטכ\"ל. דובר צה\"ל הנוכחי הוא תת-אלוף אפי דפרין.",
    "pageid": 44132
  },
  {
    "title": "דונלד טראמפ ג'וניור",
    "extract": "דונלד ג'ון טראמפ ג'וניור (באנגלית: .Donald John Trump Jr; נולד ב-31 בדצמבר 1977) הוא איש עסקים אמריקאי, בנם הבכור של נשיא ארצות הברית דונלד טראמפ, ואשתו לשעבר, הדוגמנית הצ'כית איוונה טראמפ. יחד עם אחותו איוונקה ואחיו הצעיר אריק, הוא סגן נשיא בכיר בתאגיד ניהול הנכסים ארגון טראמפ (\"The Trump Organization\").",
    "pageid": 1429022
  },
  {
    "title": "המטה הכללי של צה\"ל",
    "extract": "המטה הכללי של צבא הגנה לישראל (או בקיצור: המטכ\"ל) הוא מטה המפקדה הכללית של צה\"ל.",
    "pageid": 107778
  },
  {
    "title": "המלט",
    "extract": "המלט (אנגלית: The Tragedy of Hamlet, Prince of Denmark, מילולית: הטרגדיה של המלט, נסיך דנמרק), ממחזותיו המפורסמים והמצוטטים ביותר של ויליאם שייקספיר, ולדעת רבים, הטרגדיה הטובה ביותר שלו. המחזה נכתב בזמן לא ידוע בין 1600 לקיץ 1602. המלט נחשב לאחת הטרגדיות החזקות והמשפיעות ביותר בשפה האנגלית, עם סיפור שמאפשר \"סיפורים מחדש והתאמות כמעט אינסופיים\" על ידי אחרים. הוא נחשב באופן נרחב לאחד המחזות הגדולים בכל הזמנים וגרר התייחסויות רבות מצד הוגים ויוצרים. זהו מחזהו הארוך ביותר של שייקספיר, ובמקור האנגלי 4,042 שורות ו-29,551 מילים.\nהמחזה מתאר את קורותיו של המלט, נסיך דנמרק, שאביו (שגם שמו היה המלט) מת לפתע, ואמו גרטרוד נישאת לדודו קלאודיוס. בתחילת המחזה רוחו של אביו המת מופיעה למולו, מספרת שנרצח על ידי קלאודיוס, ומצווה על המלט לנקום את מותו בכך שיהרוג את דודו. מכאן ואילך המלט מתלבט מה לעשות, התלבטות הנמשכת כל המחזה עד סופו הטרגי. הימנעותו של המלט מלבצע את המשימה שהוטלה עליו גוררת את הירצחו בשגגה של יועץ המלך פולוניוס, וכך את שגעונה של אופליה ואת ספק מותה-ספק התאבדותה. היא מביאה את מותם של חבריו הבוגדניים של המלט, רוזנקרנץ וגילדנשטרן. בסיומו של המחזה בא המוות על כל הדמויות המרכזיות, כיישום של עקרונות הטרגדיה השייקספירית, בה חטא גורר חטא, עד לאבדון מוחלט.",
    "pageid": 4182
  },
  {
    "title": "הסוכן החשאי",
    "extract": "הסוכן החשאי (בפורטוגזית: O Agente Secreto) הוא סרט מותחן פוליטי היסטורי משנת 2025 שכתב וביים קלבר מנדונסה פיליו. מככבים בו ואגנר מורה, קרלוס פרנסיסקו, טניה מריה, רובריו דיוגנס, מריה פרננדה קנדידו, גבריאל לאונה, אליס קרוואלו, הרמילה גודס, איזבל זואה ואודו קייר בתפקידו הקולנועי האחרון.\nהסרט הוקרן בבכורה עולמית ב-18 במאי 2025 בפסטיבל קאן ה-78, שם התמודד במסגרת התחרות המרכזית וזכה בפרס השחקן הטוב ביותר ובפרס הבמאי הטוב ביותר. הוא נבחר כנציגה של ברזיל לטקס פרסי אוסקר ה-98 ויתמודד מטעמה על פרס הסרט הבין-לאומי הטוב ביותר. הסרט עלה לאקרנים בברזיל ובגרמניה ב-6 בנובמבר 2025.\nארמנדו (ואגנר מורה), פרופסור לשעבר, נקלע לסערה הפוליטית בשנותיה האחרונות של הדיקטטורה הצבאית בברזיל, ומנסה לברוח מרדיפות ולהתנגד למשטר.",
    "pageid": 2497635
  },
  {
    "title": "הפיליפינים",
    "extract": "רפובליקת הפיליפינים (בפיליפינית: Repúbliká ng̃ Pilipinas, בטאגאלוג: Republika ng Pilipinas, באנגלית: Republic of the Philippines) ובקיצור הפיליפינים (בפיליפינית ובטאגאלוג: Pilipinas, באנגלית: Philippines) היא מדינת איים המורכבת מ־7,641 איים. היא שוכנת במערב האוקיינוס השקט, כ־1,000 ק\"מ דרומית מזרחית ליבשת אסיה. נכון לדצמבר 2025, מתגוררים בה כ-117 מיליון בני אדם.\nהפיליפינים היא אחת משתי המדינות היחידות במזרח אסיה שבה רוב האוכלוסייה היא קתולית (לצד מזרח טימור), עדות להשפעת הספרדים ששלטו בה מתחילת המאה ה-16 עד לסוף המאה ה-19.\nהמדינה נקראת על שמו של פליפה השני (בספרדית: Felipe II de España)",
    "pageid": 4516
  },
  {
    "title": "הראל ויזל",
    "extract": "הראל אליעזר ויזל (נולד בשנת 1966) הוא איש עסקים ישראלי, המכהן כבעלים, מנכ\"ל ודירקטור בחברה הציבורית \"פוקס-ויזל\" שמפעילה את רשת האופנה \"FOX\" בישראל ומחוצה לה.",
    "pageid": 1854637
  },
  {
    "title": "הרמן גרינג",
    "extract": "הרמן וילהלם גֶרינג (בגרמנית: ‏‏Ⓘ‏;‏ 12 בינואר 1893 – 15 באוקטובר 1946) היה פושע מלחמה נאצי, איש צבא ופוליטיקאי שהיה מראשי משטרו של אדולף היטלר, מפקד הלופטוואפה ומשרד התעופה. גרינג היה בעל אחריות רבה לשואה ולרדיפת היהודים במשטר הנאצי. נודע בשל אורח חייו הראוותני והנהנתני, שכלל ביזת אוצרות אמנות מכל רחבי אירופה הכבושה לשם קישוט אחוזתו הפרטית. במשפטי נירנברג נידון לעונש מוות, אך התאבד בתאו בבליעת כמוסת ציאניד בטרם הוצא גזר הדין אל הפועל.",
    "pageid": 13170
  },
  {
    "title": "התקווה",
    "extract": "השיר \"הַתִּקְוָה\" הוא ההמנון הלאומי של מדינת ישראל, ועד קום המדינה הוא היה המנון התנועה הציונית. ההמנון כולל, בשינויים קלים, את שני הבתים הראשונים מן השיר \"תִּקְוָתֵנוּ\" של נפתלי הרץ אימבר, אשר חובר בשנת 1878. מקור הלחן במנגינה רומנית עממית, והוא הותאם למילות התקווה בידי שמואל כהן. השיר, שהתקבל כהמנון לאומי ביישוב העברי ובתנועה הציונית משלהי המאה ה־19, נחשב להמנון מדינת ישראל מיום הקמתה, אך עוגן בחוק הישראלי רק כעבור 56 שנה, ב־10 בנובמבר 2004.",
    "pageid": 1333
  },
  {
    "title": "חיים בנאי",
    "extract": "חיים בנאי (14 במאי 1937, ד' בסיוון ה'תרצ\"ז - 10 באוגוסט 2008, ט' באב ה'תשס\"ח) היה שחקן, שדר רדיו, בדרן ומספר סיפורים ישראלי. בן למשפחת בנאי.",
    "pageid": 286791
  },
  {
    "title": "יחידת דובדבן",
    "extract": "יחידת \"דובדבן\" (יחידה 217) היא יחידה מובחרת בצה\"ל, הפועלת תחת פיקודה של חטיבת עוז (עוצבה 89). היחידה מתמחה בלוחמה בטרור ובפעילות מסוערבת נגד מחבלים.\nלפני שהוכפפה לחטיבת עוז ב־27 בדצמבר 2015, פעלה היחידה תחת פיקודה הישיר של אוגדת איו\"ש מיום הקמתה (יוני 1986).\nתפקידיה של היחידה כוללים משימות מודיעין ומעצרים מורכבים או סיכול ממוקד של מבוקשים ומחבלים (פעילי טרור) בלב שטחים עוינים תוך שימוש ביכולות מתקדמות ומסווגות, כאשר חלק מהפעילות נעשית בצורה מסוערבת (כלומר: הלוחמים מחופשים לעוברי־אורח ערבים). הפעילות מבוצעת בשיתוף עם השב\"כ.",
    "pageid": 110523
  },
  {
    "title": "יעל שלביה",
    "extract": "יעל שלביה כהן (נולדה ב-31 באוגוסט 2001, י\"ב באלול ה'תשס\"א) היא דוגמנית ושחקנית ישראלית.\nשלביה הופיעה בקמפיינים בין-לאומיים של דוגמנות. הוצגה על ידי TC CANDLER בשנת 2018 במקום השלישי ברשימת מאה הנשים היפות בעולם, בשנת 2019 במקום השני, ובשנת 2020 במקום הראשון.",
    "pageid": 1754745
  },
  {
    "title": "יעקב זדה-דניאל",
    "extract": "יעקב זדה-דניאל (נולד ב-25 בדצמבר 1979) הוא שחקן ישראלי. זוכה פרס האקדמיה לטלוויזיה פעמיים. היה מועמד לפרס אופיר לשחקן המשנה הטוב ביותר לשנת 2014, על תפקידו בסרט \"את לי לילה\", ולשנת 2021, על תפקידו בסרט \"יותר ממה שמגיע לי\" שעליו זכה. על תפקידו בסרט \"בנות כמונו\" בפרס אופיר לשחקן המשנה הטוב ביותר לשנת 2024. בשנת 2025 זכה בטקס פרסי הקולנוע הישראלי בפרס השחקן הטוב ביותר על תפקידו בסרט פנתר כפול.",
    "pageid": 1219036
  },
  {
    "title": "כנף 2",
    "extract": "כנף 2 (כינוי: בסיס שדות האלה) הוא בסיס של חיל האוויר הישראלי. מפקד הבסיס הוא קצין בדרגת אלוף-משנה.\nעל פי האתר GlobalSecurity, הבסיס ממוקם בסמוך למושבים שדות מיכה וזכריה, מערבית לבית שמש. על פי פרסומי האתר, אף שהוא נקרא \"כנף\" ועל אף שלכאורה ממוקמות בו טייסות, הוא אינו בסיס טיסה ואין בו כלל שדה תעופה או מסלול טיסה. על פי האתר ממוקמות בבסיס שלוש טייסות של טילים בליסטיים מסוג \"יריחו\" המסוגלים לשאת גם ראשי קרב גרעיניים. הטייסות הן טייסת 150, טייסת 199 וטייסת 248. לטענת האתר נכרו בבסיס מנהרות ופירים לאחסון טילים ולשיגורם. מניתוח צילומי הלוויין המסחרי איקונוס משנת 2002 וצילומי לוויין הריגול האמריקאי קורונה אשר שוחררו לציבור עולה, על פי טענת הכותבים באתר, כי במקום נמצא גם מאגר תחמושת גדול שיוכל לשמש גם את בסיס תל נוף.\nגם מקורות נוספים טוענים שבסיס \"שדות האלה\" נמצא ליד זכריה והוא משמש כמקום אחסון לטילי יריחו.\nהאזור בו נטען שנמצא הבסיס מכונה במסמכים רשמיים \"שטח אש 209\" ושטחו 12,550 דונם. השטח נמצא בבעלות מדינת ישראל ומיועד לשימוש משרד הביטחון. נכון ל-2005 חלקו מיועד לסוללת חץ וחלקו לחברה הממשלתית \"תומר\" ולחברת תעש מערכות. המרחב האווירי שבסביבת הבסיס מסומן במפות טיסה כאזור אסור לטיסה.",
    "pageid": 193354
  },
  {
    "title": "מודיעין-מכבים-רעות",
    "extract": "מוֹדִיעִין־מַכַּבִּים־רֵעוּת (הידועה בשמה המקוצר \"מודיעין\") היא עיר במחוז המרכז בישראל, הממוקמת בין ירושלים לבין תל אביב-יפו. העיר במתכונתה הנוכחית היא תוצאה של איחוד רשויות, עליו הוחלט בשנת 2003, בו אוחדו העיר מודיעין והיישוב הקהילתי מכבים-רעות לרשות אחת, לה שטח שיפוט של 50,000 דונם.\nמודיעין קרויה על שם עירם של המכבים.",
    "pageid": 7749
  },
  {
    "title": "מוניקה סקס",
    "extract": "מוניקה סקס היא להקת רוק ישראלית שהוקמה ב-1992. הלהקה נקראת על שם מוניקה פרידמן, הבסיסטית של להקת הפאנק \"קילר הלוהטת\", ששם הבמה שלה היה \"מוניקה סקס\". הלהקה נחשבת לאחת מהבולטות בגל להקות רוק ישראלי שצמחו בתחילת שנות התשעים.",
    "pageid": 28193
  },
  {
    "title": "מערכת השמש",
    "extract": "מַעֲרֶכֶת הַשֶּׁמֶשׁ היא מערכת כוכבי לכת, שבה מקיפים לפחות שמונה כוכבי לכת וגופים נוספים רבים את השמש בהתאם לכוחות הכבידה הרלוונטיים. הגופים הגדולים העיקריים שסובבים את השמש הם שמונת כוכבי הלכת, ואליהם מצטרפים כוכבי לכת ננסיים ומספר גדול של גופים קטנים כמו אסטרואידים, שביטים ומטאורואידים. לחלק מהגופים שסובבים את השמש, ובייחוד לגדולים שבהם, יש ירחים משל עצמם, שמתלווים אליהם לאורך ההקפה.\nמערכת השמש נוצרה לפני כ־4.6 מיליארד שנה, והיא נמצאת בבועה המקומית על זרוע אוריון, אחת משש הזרועות של גלקסיית שביל החלב. גלקסיית שביל החלב מכילה בין 200 ל־400 מיליארד כוכבים, והיא ממוקמת, יחד עם כ־35 גלקסיות נוספות, בתוך קבוצת גלקסיות המכונה הקבוצה המקומית. הקבוצה המקומית היא רק אחת מקבוצות גלקסיות וצבירי גלקסיות רבים המרכיבים את צביר־על הבתולה, אחד מצבירי־על רבים ביקום. מעריכים שביקום הנראה יש מאות מיליארדי גלקסיות, ויותר מ־1022 כוכבים.\nהמרכיב הדומיננטי של מערכת השמש הוא השמש עצמה, שתופסת 99.86% מהמסה הידועה של המערכת כולה. במרחק הקצר ביותר לשמש נמצאים ארבעת \"כוכבי הלכת הפנימיים\", הקרויים גם \"כוכבי הלכת הארציים\": כוכב חמה, נוגה, כדור הארץ ומאדים. אחריהם נמצאת חגורת האסטרואידים, המורכבת ממאות אלפי אסטרואידים, וביניהם כוכב לכת ננסי אחד – קרס. אחריהם ממוקמים ארבעת \"כוכבי הלכת החיצוניים\", המכונים \"ענקי הגזים\": צדק, שבתאי, אורנוס ונפטון. ב\"מערכת השמש החיצונית\", מעבר לנפטון, נמצאים גופים המכונים \"גופים טרנס־נפטוניים\", והם בנויים מסלעים ומקרח. ניתן לחלק את מערכת השמש החיצונית לשלושה תחומים: חגורת קויפר, הדיסק המפוזר ועננת אורט. התגלו באזור זה יותר מאלף עצמים, ובהם ארבעה גופים המוגדרים ככוכבי לכת ננסיים: פלוטו, האומיה, מאקה־מאקה ואריס (כוכב לכת).",
    "pageid": 158
  },
  {
    "title": "מערת המכפלה",
    "extract": "מערת המכפלה (מכונה בערבית: ‏‏Ⓘ‏, בתעתיק מדויק: אלחרם אלאבראהימי, תרגום: \"המקום הקדוש של אברהם\") היא מבנה במזרח העיר חברון. על פי המסורת היהודית והכתובים, המערה היא מקום קבורתם של אדם וחווה; אבות האומה אברהם, יצחק ויעקב; ואמהות האומה שרה, רבקה ולאה (חוץ מרחל, שנקברה בקבר רחל בבית לחם). מערת המכפלה היא מהמקומות המקודשים ביותר ליהדות ולאסלאם.",
    "pageid": 6291
  },
  {
    "title": "נב קמפבל",
    "extract": "נב אדריאן קמפבל (באנגלית: Neve Adrianne Campbell; נולדה ב-3 באוקטובר 1973) היא שחקנית קולנוע וטלוויזיה קנדית. התפרסמה תחילה מתפקידה בתור ג'וליה סלינג'ר בסדרת דרמת הנעורים \"שולחן לחמישה\" (1994–2000), ולאחר מכן בסרט האימה \"הכישוף\" (1996) ובמותחן \"משולש פראי\" (1998), וידועה בעיקר בשל הופעתה בתור סידני פרסקוט, הדמות הראשית בסדרת סרטי \"צעקה\" (1996–הווה). היא ידועה גם בתור מרגרט \"מגי\" מקפירסון בסדרה \"סנגור במבחן\" (2022–הווה).",
    "pageid": 222592
  },
  {
    "title": "נפתלי אלטר",
    "extract": "נפתלי אלטר (נכתב לעיתים: אלתר; נולד ב-3 ביוני 1947) הוא מלחין, פזמונאי, זמר, מפיק, שחקן, תסריטאי ובמאי קולנוע ישראלי.",
    "pageid": 276835
  },
  {
    "title": "נשיאי ארצות הברית",
    "extract": "נשיא ארצות הברית (באנגלית: President of the United States, ובקיצור POTUS) הוא ראש המדינה וראש הרשות המבצעת הנבחר של ארצות הברית. הנשיא מנהיג את הרשות המבצעת ואת הממשל הפדרלי, והוא מוגדר בחוקה כמפקד העליון של הכוחות המזוינים של ארצות הברית. 45 אנשים כיהנו בתפקיד זה (הנשיאים קליבלנד וטראמפ כיהנו שתי כהונות לא רצופות כל אחד). הנשיא המכהן וה-47 במספר הוא דונלד טראמפ, המכהן מאז 20 בינואר 2025.\nהנשיאות הקצרה ביותר הייתה זו של ויליאם הנרי הריסון – 31 ימים בלבד. האריסון חלה עוד בתחילה כהונתו, ומת תוך חודש בלבד, בשנת 1841. הנשיאות הארוכה ביותר הייתה זו של פרנקלין דלאנו רוזוולט – מעל 12 שנים ברציפות בין השנים 1933 ל-1945. רוזוולט היה הנשיא היחיד שכיהן יותר מפעמיים, ובעקבות כהונתו הארוכה תוקנה החוקה באופן שמגביל את כהונות הנשיא לשתיים.\nתשעה נשיאים לא מילאו את כהונתם. ארבעה נרצחו (אברהם לינקולן, ג'יימס גרפילד, ויליאם מקינלי וג'ון פ. קנדי), ארבעה מתו שלא ברצח (ויליאם הנרי הריסון, זאכרי טיילור, וורן הרדינג ופרנקלין דלאנו רוזוולט), ואחד התפטר (ריצ'רד ניקסון).\nלהלן רשימת נשיאי ארצות הברית של אמריקה. לצד כל נשיא מוצגים המפלגה שכיהן מטעמה, תאריך השבעתו, תאריך סיום כהונתו, ומערכות הבחירות בהן ניצח. מובאים גם אירועים מרכזיים שאירעו בתקופת כהונתו של כל נשיא ובתחומי שליטתו. לא מובאת חקיקה של הקונגרס, ולא מובאת פסיקה של בית המשפט העליון (להוציא מקרים חריגים).",
    "pageid": 1624194
  },
  {
    "title": "סטפן קרי",
    "extract": "ורדל סטפן \"סטף\" קרי השני (באנגלית: Wardell Stephen \"Steph\" Curry II; נולד ב-14 במרץ 1988) הוא כדורסלן אמריקאי, המשחק בעמדת הרכז בקבוצת גולדן סטייט ווריורס מליגת ה-NBA, וכן בנבחרת ארצות הברית.\nקרי נחשב לאחד משחקני הכדורסל הטובים בעולם וידוע בשליטתו בכדור וביכולות הקליעה שלו, במיוחד ממרחק רב. זכה ארבע פעמים באליפות ה-NBA, פעמיים בתואר השחקן המצטיין של העונה וכן בתואר השחקן המצטיין של סדרת הגמר. ומחזיק בתואר שיאן השלשות בכל הזמנים בליגת ה-NBA.\nסטפן הוא בנו של שחקן העבר דל קרי, ואחיו הבכור של סת' קרי, גם הוא שחקן בליגת ה-NBA.",
    "pageid": 787207
  },
  {
    "title": "סימילאק",
    "extract": "סימילאק (באנגלית: Similac, צירוף של המילים similar - דומה ו-lactation - חֲלָבִיוּת) הוא מותג של תרכובת מזון לתינוקות שפותח על ידי אלפרד בוסוורת' מאוניברסיטת טאפטס ומשווק על ידי חברת מעבדות אבוט. הוא שווק לראשונה בסוף שנות ה-20, ולאחר מכן שונה הרכבו והושק מחדש ב-1951. במאה ה-21 סימילאק משווק ב-96 מדינות ברחבי העולם.",
    "pageid": 2293264
  },
  {
    "title": "עופות דורסים",
    "extract": "עופות דורסים הוא מונח מטרייה המתאר עופות הניזונים מבשר של בעלי חיים אחרים. ייחודם של העופות הדורסים הוא בדרך שבה הם הורגים את טרפם. כיוון שכולם מצוידים בטפרים הם נוהגים לעוט על הטרף ולנעוץ בו אותם. לעיתים הדורס ממש מחכך בתפיסתו את קורבנו כלפי המשטח שעליו הוא נע ו\"דורס\" אותו ומכאן בא להם שמם.\nמקור השם הוא בהגדרה הלכתית לדורס בסימני כשרות של עופות בה עוף כלשהו ה\"דורס\" את טרפו (\"שנועץ צפרניו בבעלי חיים ודורסן, וכעין דרוסת הנץ\") נאסר באכילה. בתוך הגדרה זו כלולים עופות רבים שאינם נחשבים כיום דורסים, אך כל העופות הדורסים כהגדרתם כיום עונים על הגדרה זו.\nעופות דורסים ניחונו בחושים מותאמים לתזונתם. עיניהם של עופות טורפים הן בעלות חדות ראייה גבוהה ביותר בהשוואה לעיני בני האדם, וחלקן אף מסוגלות לראות בתחום העל-סגול. כושר הראיה המוגבר של עופות דורסים הוזכר במאמר חז\"ל: \"ולמה נקרא שמה ראה, שרואה ביותר... עומדת בבבל ורואה נבלה בארץ ישראל\".",
    "pageid": 52235
  },
  {
    "title": "ערן זהבי",
    "extract": "ערן זהבי (נולד ב-25 ביולי 1987) הוא כדורגלן עבר ישראלי ששיחק בעמדת החלוץ. זהבי כבש 438 שערים בכל המסגרות, מה שהפך אותו לכדורגלן הישראלי שכבש הכי הרבה שערים בכל הזמנים. זהבי הוא מלך השערים של נבחרת ישראל בכל הזמנים, עם 35 שערים.\nזהבי החל את דרכו בהפועל תל אביב, במדיה זכה בדאבל בעונת 2009/2010, לאחר שכבש את שער הניצחון בתוספת הזמן של מחזור הסיום בליגה. לאחר מכן שיחק בפלרמו האיטלקית. בין השנים 2013–2016 שיחק במכבי תל אביב, במדיה זכה בשלוש אליפויות, נבחר פעמיים לכדורגלן העונה בישראל והיה למלך השערים של ליגת העל שלוש עונות ברציפות. זהבי משחק בעמדות הקישור וההתקפה, והוא מחזיק בשיא כיבושים בעונה אחת בליגה הבכירה בישראל (35 שערים), אותו קבע בעונת 2015/2016 ובשיא כיבושים בעונה אחת בליגה הבכירה בסין (29 שערים), אותו קבע בעונת 2019.",
    "pageid": 772920
  },
  {
    "title": "פליקס חלפון",
    "extract": "פליקס חלפון (נולד ב-7 באפריל 1972) הוא כדורגלן עבר ישראלי ששיחק בנבחרת ישראל ובמספר קבוצות בעמדת המגן הימני ומזוהה בעיקר עם הפועל תל אביב, בה היה קפטן. בשנת 2003 הורשע בפרשת הברחת סמים, וכיום עובד במחלקת הספורט של עיריית בת ים ואחראי על מחלקת הנוער של מכבי עירוני בת ים.",
    "pageid": 210055
  },
  {
    "title": "פצצה אלקטרומגנטית",
    "extract": "פצצה אלקטרומגנטית היא מתקן המחולל פעימה אלקטרומגנטית - גל אלקטרומגנטי רגעי בעל עצמה אדירה אשר הורס מערכות אלקטרוניות וחשמליות על ידי השראת עומס יתר.\nכמו כל פצצה, ניתן להפעיל פצצה אלקטרומגנטית בהשהייה, להטיל אותה ממטוס או לשגר אותה כראש קרב של טיל או רקטה. ישנם סוגים שונים של פצצות אלקטרומגנטיות המבוססים על דרכים שונות לחולל פעימה אלקטרומגנטית: דחיסת שטף מגנטי על ידי חומרי נפץ, או שידור הפעימה ממתח האגור בקבל או סוללת קבלים (מחולל מרקס), מתקן זה יכול להיות רב פעמי. יתרה מזאת, כל פצצת גרעין יוצרת גם פעימה אלקטרומגנטית כתופעת לוואי, ופיצוץ גרעיני מעל האטמוספירה מלווה בפעימה גדולה במיוחד המסוגלת לכסות יבשת שלמה ללא גרימת הנזק מהביקוע עצמו (הנזק שהיה נגרם מפיצוץ מעל פני האדמה), ובכך מהווה פצצה אלקטרומגנטית. במקרה כזה יש חשיבות לשדה המגנטי של כדור הארץ: הנשק יעיל יותר באזורים של כדור הארץ בהם השדה המגנטי חזק יותר, והפעימה מתפשטת לכיוון צפון פחות מאשר ליתר הכיוונים.\nמנגנון הנזק העיקרי כתוצאה מפעימה אלקטרומגנטית הפוגעת במעגל חשמלי מתואר בצורה הבאה: הפעימה האלקטרומגנטית החזקה שיוצרת הפצצה משרה שדה אלקטרומגנטי חזק ביותר. שדה זה יוצר בתורו מפלי מתח גבוהים מאוד, על פני מרחקים קטנים מאוד, במקטעי הולכה שבמעגל החשמלי המותקף. מפלי מתח אלה גורמים לזרמים חזקים מאוד במקטעי ההולכה שבמעגל והחום הרב שנוצר עקב הזרמים הללו גורם למקטעי ההולכה לנזק הרסני. מסיבה זו רכיבי אלקטרוניקה זעירים, פסי הולכה במעגלים מודפסים ומעגלים משולבים הופכים פגיעים במיוחד.\nמבטחים כלל אינם יעילים כהגנה על מעגלים אלקטרוניים במקרה של פעימה אלקטרומגנטית משום שעומס היתר מושרה בבת אחת ובכמה מקומות שונים במעגל ולא רק בכניסת הזרם למעגל, שאותה יכול המבטח לנתק.\nכלוב פאראדיי גם הוא אינו יעיל כהגנה מלאה מפני פעימה אלקטרומגנטית. הסיבה לכך היא שכלוב פאראדיי אידיאלי הוא תאורטי בלבד ולא ניתן לבנות במציאות כלוב שכזה, שיעצור חדירה של 100% מהקרינה האלקטרומגנטית. הבעיה ב\"איטום\" כנגד הקרינה נמצאת בעיקר בנקודות חיבור של יריעות המתכת המרכיבות את הכלוב. בנקודות חיבור אלה, גם אם מדובר בהלחמה ובוודאי אם מדובר בסימרור, נוצרת זליגה של קרינה המצליחה לחדור לפנים הכלוב. מאחר שפצצות אלקטרומגנטיות נועדו מראש לגרום נזק ועוצמת הקרינה האלקטרומגנטית שהן יוצרות חזקה וממוקדת, הרי שדי בזליגות אלה כדי לגרום לנזק במעגלים החשמליים ובאלקטרוניקה עדינה, שנמצאים בתוך כלוב הפאראדיי.\nבימי המלחמה הקרה נעשו מאמצים מצד ארצות הברית וברית המועצות לפתח פצצות אלקטרומגנטיות, וכן למגן את צבאותיהן ומתקני תשתית אסטרטגיים כנגד הפעימה האלקטרומגנטית המשתחררת במקרה של הפעלת פצצה כזאת. גם כיום ישנן מערכות הגנה מפני פעימה אלקטרומגנטית המיועדות לכלים צבאיים. פצצות אלקטרומגנטיות הופיעו במספר ספרים, סרטים ומשחקי וידאו, אך במציאות לא תועד שימוש בהן באף מלחמה (אם כי היו דיווחים בלתי מאומתים על שימוש שכזה במלחמת המפרץ הראשונה).\nלפי הוושינגטון פוסט במהלך מבצע עם כלביא, ישראל סיכלה את פיתוחה של פצצה אלקטרומגנטית באיראן.",
    "pageid": 157387
  },
  {
    "title": "צ'ארלס השלישי, מלך הממלכה המאוחדת",
    "extract": "המלך צ'ארלס השלישי (שמו הפרטי המלא: צ'ארלס פיליפ ארתור ג'ורג', באנגלית: Charles Phillip Arthur George;‏ נולד ב־14 בנובמבר 1948) הוא מלך הממלכה המאוחדת של בריטניה הגדולה ושל 14 ממלכות חבר העמים הבריטי.\nצ'ארלס היה יורש העצר לתקופה הארוכה ביותר בתולדות מלכי בריטניה, 70 שנה ו־7 חודשים (החל מעליית אמו המלכה אליזבת השנייה למלוכה ב־6 בפברואר 1952, כאשר היה בן שלוש, ועד לפטירתה ב־8 בספטמבר 2022) ובמהלכה כונה נסיך ויילס. הוא המונרך הבריטי המבוגר ביותר שנכנס לתפקיד, בגיל 73‏. טקס הכתרתו הרשמי נערך במנזר וסטמינסטר ב־6 במאי 2023.",
    "pageid": 42835
  },
  {
    "title": "ציונות",
    "extract": "ציונות היא תנועה לאומית ואידאולוגיה שמטרתה קיום בית לאומי לעם היהודי בארץ ישראל ושמירה על קיומו. התנועה הציונית, כתנועה לאומית-יהודית, קמה בשליש האחרון של המאה ה-19, בעיקר במרכז ובמזרח אירופה.\nזמן קצר לאחר הקמת התנועה הציונית, קישרו רוב מנהיגי התנועה את מטרתה הראשית עם חידוש הריבונות היהודית בארץ ישראל – הקמת מדינה יהודית. עם הקמת מדינת ישראל ממשיכה הציונות לפעול לתמיכה בישראל, להבטחת קיומה ולחיזוקה.\nשורשי הציונות נעוצים במניעים ובערכים עתיקי-יומין, הטבועים במסורת הדתית מזה, ובאידאולוגיות הלאומיות שפרחו באירופה במאה ה-19. הציונות, כתנועה פוליטית עממית, שהתפתחה בקרב היהודים במזרח אירופה, דורבנה על ידי פרצי אנטישמיות וניזונה מתהליך חילון, שהתעצם בקרב האוכלוסייה היהודית מאמצע המאה ה-19 ונתן אותותיו גם בחילון הכמיהה הדתית בת-שנות-אלפיים לציון. העולם המודרני הוביל לכך שהדת חדלה מלהיות מגדיר זהות מספק עבור האוכלוסיה היהודית, מה שהוביל ליצירתה של הגדרה עצמית לאומית חדשה.\nמראשיתה היו מטרות הציונות שיבת ציון, קיבוץ הגלויות, החייאת התרבות והשפה העברית, יצירת יהודי חדש – יהדות השרירים על פי מקס נורדאו וביסוס ריבונות יהודית עצמאית. לפי בנימין זאב תאודור הרצל, הנחשב להוגה הציונות המודרנית, הציונות היא מסכת רעיונות רחבה, שבה כלולה לא רק השאיפה לשטח מדיני מובטח כחוק בשביל העם היהודי, אלא גם השאיפה לשלמות מוסרית ורוחנית. מאז הקמת מדינת ישראל ב-1948 ממשיכה התנועה הציונית בעיקר לתמוך בישראל, ולטפל באיומים על קיומה וביטחונה.\nמראשיתה, לא הייתה הציונות הומוגנית. הוגיה, מנהיגיה ומפלגותיה היו שונים זה מזה ואף סותרים בדעתם. צורך השעה לצד הכמיהה לשוב למולדת האבות הביאו לפשרות ולוויתורים למען מטרה תרבותית ופוליטית משותפת.\nציונות כאידאולוגיה נפוצה לא רק אצל יהודים וישנם למשל נוצרים-אוונגליסטים ברחבי העולם המגדירים את עצמם כציונים, אך סיבותיהם שונות לחלוטין.",
    "pageid": 335
  },
  {
    "title": "קיליאן אמבפה",
    "extract": "קיליאן אֶמְבָּפֶּה לוטן (בצרפתית: Kylian Mbappé Lottin; נולד ב-20 בדצמבר 1998) הוא כדורגלן צרפתי המשחק בעמדות החלוץ והקיצוני בקבוצת ריאל מדריד מהלה ליגה ובנבחרת צרפת, בה הוא גם משמש כקפטן.\nאמבפה נולד בפריז שבצרפת, אך גדל בעיר בונדי. בשנת 2015 כשהיה בגיל 16, שיחק במונקו מליגת העל הצרפתית, שם זכה איתם באליפות צרפת, הגיע איתם עד חצי גמר ליגת האלופות, כשהוא כובש שערים מול מנצ'סטר סיטי, דורטמונד, ויובנטוס. ב-2017 כשהיה בגיל 18, חתם ב-פריז סן ז'רמן תמורת 180 מיליון אירו. שם הוא זכה בחמש אליפויות צרפת, שלושה גביעי צרפת, והגיע עד גמר ליגת האלופות 2020. אמבפה הוא מלך השערים של פריז בכל הזמנים.\nאמבפה ערך את הופעת הבכורה שלו בנבחרת צרפת בשנת 2017, בגיל 18. אמבפה הוא השחקן הצרפתי הצעיר ביותר שהבקיע במונדיאל ובשנת 2018, כשהיה בגיל 19, היה שותף לזכייתה של נבחרת צרפת במונדיאל, ואף הבקיע שער במשחק הגמר. זכה בתואר השחקן הצעיר המצטיין של הטורניר, והשחקן הצרפתי הטוב ביותר של השנה. אמבפה הבקיע שלושער בגמר מונדיאל 2022, הוכתר מלך השערים של הטורניר עם שמונה שערים, מה שזיכה אותו בנעל הזהב, ועלה למקום חמישי משותף עם פלה בטבלת מלך שערי גביע העולם בכדורגל, עם 12 שערים.",
    "pageid": 1422565
  },
  {
    "title": "קנדל ג'נר",
    "extract": "קנדל ניקול ג'נר (באנגלית: Kendall Nicole Jenner; נולדה ב-3 בנובמבר 1995) היא דוגמנית בין-לאומית, אשת עסקים וידוענית אמריקאית. עיקר פרסומה נקנה לה מסדרת הריאליטי \"משפחת קרדשיאן\", בה משתתפת עם משפחתה.\nעל פי מגזין פורבס, משנת 2017 מדורגת ג'נר כדוגמנית בעלת השכר הגבוה ביותר בעולם.",
    "pageid": 1218129
  },
  {
    "title": "רונן בר",
    "extract": "רונן אברהם בר (בֶּרֶזוֹבְסְקִי; נולד ב-25 בדצמבר 1965) הוא איש ביטחון ישראלי שכיהן כראש השב\"כ ה-14 בשנים 2021–2025, בעת כהונתו התרחש טבח שבעה באוקטובר שבעקבותיו פרצה מלחמת חרבות ברזל.",
    "pageid": 2019040
  },
  {
    "title": "רמת גן",
    "extract": "רָמַת־גַּן היא עיר במחוז תל אביב בישראל. היא גובלת בערים תל אביב, קריית אונו, גבעתיים, אור יהודה, גבעת שמואל ובני ברק. בשטחה נמצאים אצטדיון רמת גן, הפארק הלאומי, הספארי, אוניברסיטת בר-אילן, מרכז רפואי שיבא (תל השומר) ומתחם בורסת היהלומים.\nשטח השיפוט של רמת גן הוא 16,300 דונם. היא הוקמה ב-1921 כמושבה חקלאית, הוכרה כמועצה מקומית ב-1926 והוכרזה כעיר בשנת 1950. העיר חברה בארגון פורום ה-15, פורום הערים אשר אינן מקבלות מענקי פיתוח מהמדינה.",
    "pageid": 7775
  },
  {
    "title": "שלום עליכם (פיוט)",
    "extract": "\"שָׁלוֹם עֲלֵיכֶם\" הוא פיוט אשר נאמר או מושר בליל שבת לפני הקידוש וסעודת ליל שבת. בפיוט פונים למלאכים שבאו אל הבית, מברכים אותם ומבקשים את ברכתם.",
    "pageid": 114744
  },
  {
    "title": "שמואל זכאי",
    "extract": "שמואל זכאי (נולד ב-1963) הוא תא\"ל במיל' ואיש ניהול ישראלי המכהן כמנהל רשות התעופה האזרחית. קודם לכן שימש כמנהל נמל התעופה בן-גוריון וכסמנכ\"ל ברשות שדות התעופה. בשירותו הצבאי שימש מפקד חטיבת גולני, עוצבת אדום ואוגדת עזה.",
    "pageid": 684632
  },
  {
    "title": "שקשוקה (סדרת טלוויזיה)",
    "extract": "שקשוקה היא סדרת טלוויזיה ישראלית המשודרת בכאן חינוכית. הסדרה נוצרה על ידי אבנר ברנהיימר ואסיה לבטוב ובוימה על ידי אביעד קידר. הסדרה נכתבה בהשראת ספריה של גליה עוז \"שקשוקה\" ו\"אני מייקי\", שיצאו לאור בשנים 2005 ו-2024 בהתאמה.\nהסדרה החלה את שידוריה ב-7 במרץ 2021. ב-13 במרץ 2022 עלתה העונה השנייה. העונה השלישית של הסדרה עלתה ב־12 במרץ 2023. יוצרי הסדרה הודיעה על עונה רביעית ועונה חמישית, העונה הרביעית עלתה ב-10 בספטמבר 2023. העונה החמישית עלתה ב-31 במרץ 2024. שידורי העונה השישית החלו ב-4 באוגוסט 2024. ב-31 באוגוסט החלו שידורי העונה השביעית שהיא גם העונה האחרונה של הסדרה.",
    "pageid": 1957975
  },
  {
    "title": "קטגוריה:מדינות העולם",
    "extract": "לפניך רשימה של כל הערכים בוויקיפדיה העוסקים במדינות העולם.",
    "pageid": 18593
  },
  {
    "title": "7 בפברואר",
    "extract": "7 בפברואר הוא היום ה-38 בשבוע ה-5 בלוח הגרגוריאני. עד לסיום השנה, נשארו עוד 327 ימים (328 בשנה מעוברת).",
    "pageid": 3110
  },
  {
    "title": "אביב גפן",
    "extract": "אביב ברוך גפן (נולד ב־10 במאי 1973) הוא זמר־יוצר, מוזיקאי, מלחין, פזמונאי, תסריטאי, סופר ומפיק מוזיקלי ישראלי. מוביל את הרכב הרוק \"התעויוט\" ושותף בצמד \"בלאקפילד\" עם סטיבן וילסון.\nגפן, מהאמנים הבולטים ברוק הישראלי, הוא מוזיקאי פעיל מאז שנות ה־90 ויצירותיו, מראשית דרכו, עסקו במחאה ובסוגיות אוניברסליות כמו אהבה, שלום, מוות, דת וצבא; וגם בנושאים שנויים במחלוקת כמו התאבדות, סמים וסרבנות.\nבמאי 2024 קיבל גפן תואר דוקטור לשם כבוד מטעם אוניברסיטת בר-אילן.",
    "pageid": 156360
  },
  {
    "title": "אבשלום קור",
    "extract": "אבשלום קוֹר (נולד ב־17 בספטמבר 1950, ו' בתשרי ה'תשי\"א) הוא דוקטור ללשון העברית ואיש תקשורת ישראלי, היועץ הלשוני של גלי צה\"ל, הפועל בשלל דרכים להפצת תודעת העברית וידיעת העברית. מנחה חידוני התנ\"ך העולמיים בשנים 1988–2021. קור הוא חבר ועדת השמות הממשלתית ויו\"ר ועדת-המשנה לשמות יישובים.\nקור השיא משואה בטקס הדלקת המשואות בשנת ה-70 למדינת ישראל, וזכה בפרס סוקולוב לתקשורת האלקטרונית ב־1989 (\"על מפעלו התקשורתי־חינוכי\"), פרס \"תפוח הזהב\" בשנת 1990, בהצבעת משלמי אגרת הרדיו והטלוויזיה במדור \"מורשת ישראל\", ופרס ראש הממשלה ללשון העברית בשנת 2016.\nקור מרבה להופיע בתקשורת כלוחם למען הלשון העברית ונגד הסגידה לאנגלית. עקב קנאותו לשפה העברית וסלידתו משגיאות כתיב וטעויות דקדוקיות בדיבור, הפך שמו לשם נרדף ליודע השפה העברית, והלצות רבות על הדקדוק בעברית נקשרו בשמו. קור הוא מומחה לשמות משפחה, ועורך אירועים המושתתים על שמות המשפחה של היושבים באולם. כמומחה לשמות משפחה, הגיש במשך שנים אחדות פינות קבועות בנושא בתוכניות הבוקר בערוצי הטלוויזיה השונים.",
    "pageid": 22487
  },
  {
    "title": "אגנוסטיות",
    "extract": "אַגְנוֹסְטִיּוּת (מיוונית עתיקה: ἀγνῶσις, בתרגום מילולי: [א-] שפירושו \"ללא-\", גְנוֹסיס, שפירושו \"ידע\") היא השקפה פילוסופית לפיה אין להסיק מסקנה שמשהו קיים או לא-קיים, או שתרחיש כל שהוא התרחש או לא-התרחש, בלי ראיות (\"ידע\") לכך, אם כי לא בהכרח תהיה הסכמה על מה יהיו ראיות כאלה.\nבהקשר של האמונה באלוהות, על פי ההשקפה האגנוסטית, אין שלילה מוחלטת של הרעיון שקיים אל ספציפי - או שקיימים אלים כלשהם, אם כי בהיעדר ראיות ממשיות לכך, אין להאמין שאין כל אל או שיש אל אחד לפחות.\nבהקשר זה, אגנוסטיקן אינו שולל קיום אלוהים ובכך נבדל מהאתאיסט, אך גם אינו מאשר קיום אלוהים, ובכך הוא נבדל מתאיסט.לפי אגנוסטים מסוימים, הדיון על אי-קיום או קיום של אל או אלים לא הניב עדיין הוכחות חד משמעיות לכאן או לכאן[דרוש מקור]. יש המוסיפים לטעון שלא יכולות להיות הוכחות כאלה כלל[דרוש מקור]. רוב האגנוסטיקנים מתייחסים בספקנות לטיעונים דתיים.\nבין האגנוסטיקנים הידועים בתקופה המודרנית נמנים תומאס הנרי האקסלי, צ'ארלס דרווין, וברטראנד ראסל.\nיצוין כי המונח אגנוסטיות משמש גם בהקשרים אחרים מאלוהות. כך למשל, בפיתוח תוכנה ובעיקר באינטגרציה רציפה, לעיתים נאמר שניתן להוריד ולהתקין תוכנה באופן שהוא אגנוסטי מבחינת גרסה (version agnostic) כך שתמיד נוריד ונתקין אוטומטית את הגרסה האחרונה של תוכנה, בלי לדעת מראש מהי גרסה זו מבחינת ניהול גרסאות תוכנה (בדרך כלל הקפיצה בגרסה תהיה מינורית).",
    "pageid": 540182
  },
  {
    "title": "אדמולה לוקמן",
    "extract": "אאדמולה לוקמן אולאג'דה אלדה איילולה לוקמן (באנגלית: Ademola Lookman Olajade Alade Aylola Lookman; נולד ב-20 באוקטובר 1997) הוא כדורגלן ניגרי-אנגלי המשחק בעמדת החלוץ והקיצוני באתלטיקו מדריד מהלה ליגה ובנבחרת ניגריה.",
    "pageid": 2112220
  },
  {
    "title": "אטילה מיהאי קרטס",
    "extract": "אטילה מיהאי קרטס (בהונגרית: Attila Mihály Kertész נולד ב-10 בינואר 8 ביולי 1988) הוא גולש סקי למרחקים ישראלי-הונגרי. צפוי לייצג את ישראל באולימפיאדת מילאנו – קורטינה ד'אמפצו (2026).",
    "pageid": 2504479
  },
  {
    "title": "אלונה קמחי",
    "extract": "אלונה קמחי (נולדה ב-20 ביוני 1963) היא שחקנית, פזמונאית, תסריטאית וסופרת ישראלית. זוכת \"פרס אקו\"ם\" ו\"פרס ברנשטיין\" לספרות.",
    "pageid": 86431
  },
  {
    "title": "אליעזר בן-יהודה",
    "extract": "אליעזר בן־יהודה (כ\"א בטבת ה'תרי\"ח, 7 בינואר 1858 – כ\"ו בכסלו ה'תרפ\"ג, 16 בדצמבר 1922) היה בלשן, מילונאי, מתרגם ועיתונאי, מחוללה המרכזי של החייאת הדיבור העברי בארץ ישראל החל מסוף המאה ה־19 ועד תחילת המאה ה־20, והדמות המזוהה ביותר עם תהליך זה. הוא מייסד ועד הלשון העברית (כיום האקדמיה ללשון העברית), מייסדם ועורכם של העיתון \"הצבי\" ושל כתב העת \"השקפה\", ומחבר המילון העברי הראשון.",
    "pageid": 11348
  },
  {
    "title": "אנחל בונני",
    "extract": "אנחל בּוֹנַנִי (בספרדית: Angel Bonanni; נולד ב-7 בפברואר 1977) הוא שחקן, דוגמן וזמר ישראלי.",
    "pageid": 571708
  },
  {
    "title": "אסון צ'רנוביל",
    "extract": "אסון צֶ'רנוֹבִּיל הוא תאונה גרעינית, החמורה ביותר מאז החל העולם להשתמש באנרגיה גרעינית. יש הטוענים כי זהו האסון האקולוגי החמור ביותר של המאה ה-20. האסון דורג בדרגה 7, הדרגה החמורה ביותר של הסולם הבינלאומי לאירוע אטומי ורדיולוגי של הסוכנות הבינלאומית לאנרגיה אטומית.\nהתאונה התרחשה ב-26 באפריל 1986 בשעה 01:23 לפנות בוקר בתחנת הכוח הגרעינית צ'רנוביל, בצפון מערב אוקראינה, כ-16 ק\"מ מהגבול עם בלארוס, בזמן ששתי המדינות היו חלק מברית המועצות. הכור נבנה בסמוך לעיר פריפיאט, כ-18 ק\"מ מהעיר צ'רנוביל וכ-110 ק\"מ מקייב. האסון אירע כתוצאה משילוב בין כשל תכנוני ידוע של מנגנון הדממת הכור 'AZ-5' שדוח בעיניינו נגנז לבין רשלנות במהלך ניסוי כושל שיצר עלייה חריגה בטמפרטורה של ליבת הכור אשר גרמה להתכתה ולפריצת מעטפת ההגנה שלה, תוך שהיא מפיצה חומרים רדיואקטיבים לסביבה. הענן הרדיואקטיבי שנוצר כתוצאה מהפיצוץ האדיר הורכב בעיקר מגרעינים מעוררים של אטומי יוד וצסיום והתפשט כמעט בכל שטחה של אירופה והיווה אסון פתע רב-נפגעים.\nתושבים ברדיוס של כ-30 ק\"מ מהכור פונו, בעוד שכ-600 אלף אנשים (שכונו ליקווידיטורים) הועסקו, בעיקר בכפייה או במסגרת השירות הצבאי, בניקוי ופינוי האזורים הנגועים בקרינה, רבים מהם ללא אמצעי מיגון מספקים. כתוצאה ישירה מהאסון נהרגו 54 בני אדם, רובם עובדי הכור וכוחות הצלה שהגיעו למקום ונפגעו מתסמונת קרינה חריפה. בשנים שלאחר האסון, נצפתה בקרב תושבי אזור האסון עלייה בתחלואה בסרטן (בעיקר סרטן בלוטת התריס) ומחלות נוספות שמקורן בנזקי קרינה. עם זאת לגבי שיעור התמותה שניתן לקשרה ישירות לנזקי הקרינה, הדעות חלוקות. על פי ההערכות של ארגון הבריאות העולמי, עד שנת 2005 נקשרו ישירות לקרינה מהאסון כ-50 מקרי מוות, ובעשרות השנים הבאות צפויים עוד כ-4,000 מקרי מוות. לעומת זאת, על פי ההערכות של ארגון גרינפיס, צפויים מקרי המוות הנובעים מהאסון להסתכם ל-93,080. עד היום נשארו אזורים רבים נגועים בקרינה רדיואקטיבית בדרגה נמוכה וניתן לסייר בכולם באמצעות מדריך ייעודי.\nהאסון העלה לסדר היום את המחיר הסביבתי של השימוש באנרגיה גרעינית ואת הפיקוח על כורים כאלו. בהתאם להחלטת האומות המאוחדות, 26 באפריל הוכרז כיום לציון אסון צ'רנוביל.",
    "pageid": 14055
  },
  {
    "title": "ארז טל",
    "extract": "ארז משה טל (נולד ב-27 ביולי 1961) הוא מנחה, איש בידור, רדיו וטלוויזיה ישראלי.",
    "pageid": 92419
  },
  {
    "title": "דובון הקורים",
    "extract": "דובון הקורים (שם מדעי: Ocnogyna loewii) הוא מין של עש ממשפחת הדובוניים. דובון הקורים הוא הנציג היחיד של סוגו בישראל. שם המין נקרא על שם חוקר החרקים הגרמני הרמן לב . למין תפוצה פליארקטית רחבה בעיקר ביבשת אסיה הכוללת שלושה תת-מינים.",
    "pageid": 1910467
  },
  {
    "title": "דודו ארז",
    "extract": "דודו ארז (נולד ב-9 בספטמבר 1972 בשם דוד יעקב) הוא שוטר לשעבר ועורך דין לשעבר.\nבגיל 30, מאז 2002, פעיל ארז כקומיקאי, שחקן, תסריטאי, מנחה, פרזנטור, שדרן רדיו, במאי טלוויזיה, נגן אקורדיון וסטנדאפיסט ישראלי.  \nארז נחשב למייסד סוגת משאלי הרחוב הקומיים בישראל ככתב שטח, אותה שכלל בשלל תוכניות \"קומי קומי\", \"ארץ נהדרת\", \"אחרי הכל עם טל ברמן\", \"אולפן ליגת האלופות\", \"שי בשידור\", ברשתות החברתיות ובכנסים שונים.\nארז זכה בפרס האקדמיה הישראלית לטלוויזיה (2018) על תוכניתו \"החפרנים\" (כאן 11), ובפרס אגודת העיתונאים בתל אביב (2021) על תוכניתו \"שלושה שיודעים\" (כאן תרבות). ב-2002–2007 דודו ארז הופיע בעיקר בערוצים ג’טיקס ופוקס קידס. ב-2014–2024 דודו ארז הופיע בעיקר בערוצים של תאגיד השידור הישראלי לשעבר רשות השידור (הערוץ הראשון, כאן חינוכית, כאן 11, כאן תרבות וכאן ארכיון).",
    "pageid": 101138
  },
  {
    "title": "דניאל יאמר",
    "extract": "דניאל יאמר (בגרמנית: Daniel Jammer; נולד ב-11 באוגוסט 1966 בפרנקפורט) הוא איש עסקים יהודי, ישראלי-גרמני, המתגורר בהרצליה, והוא המנהל, המייסד והבעלים של ניישן-אי (Nation-E), חברת ICT המפתחת מערכות אנרגיה ותקשורת המבוססות על סוללות ליתיום מתקדמות.\nיאמר נולד למשפחת פליטי שואה שהתמקמה בפרנקפורט. הוא שיחק בנעוריו במחלקת הנוער של קבוצת הכדורגל היהודית מכבי פרנקפורט. כבר בגיל צעיר החל להיות שותף בעסק הענתיקות של אביו, ומאוחר יותר החל לעסוק בנדל\"ן בארצות הברית ובגרמניה. עד שנת 2004 היה שותף לעסק גדול למכירת טיטניום השייך לחותנו.\nב-2004 רכש יאמר את הבעלות על מועדון הכדורגל הסלובקי, סנץ. הוא החזיק במועדון עד שנת 2007. הוא היה מועמד גם לרכישת מועדוני כדורגל נוספים, כדוגמת סלובן ברטיסלאבה מסלובקיה ואיינטרכט פרנקפורט מגרמניה.\nבשנת 2006 עלה עם משפחתו לישראל ורכש את הבעלות על מועדון הכדורגל הישראלי מכבי נתניה. יאמר, שהשקיע במהלך שנותיו כבעלי הקבוצה כ-80 מיליון ש\"ח, הביא שחקני רכש רבים למכבי נתניה. תחתיו היא הפכה לקבוצת צמרת בכדורגל הישראלי, נאבקה במשך שנתיים על אליפות ליגת העל הישראלית וסיימה פעמיים במקום השני בליגה, וכן העפילה לראשונה בתולדותיה למוקדמות גביע אופ\"א. בעקבות כך נחשב יאמר למי שהחזיר את הקבוצה לימיה הגדולים. בפברואר 2010 הודיע כי יעזוב את הקבוצה בסיום עונת הכדורגל.\nמלבד החזקת מכבי נתניה הפעיל יאמר מספר פרויקטים נוספים בישראל, כדוגמת עריכת אימונים לילדים ממוצא אתיופי, ושותף בעסקי מספר חברות.\nיאמר נשוי ואב לשני ילדים.",
    "pageid": 192844
  },
  {
    "title": "הדמוקרטים",
    "extract": "מפלגת הדמוקרטים היא מפלגה ציונית סוציאל-דמוקרטית שנוצרה בישראל ב־30 ביוני 2024. המפלגה נוצרה מאיחוד פוליטי (אך לא מיזוג מלא) של מפלגת העבודה ומפלגת מרצ.",
    "pageid": 2351680
  },
  {
    "title": "ויקיפדיה",
    "extract": "וִיקִיפֶּדְיָה (באנגלית: Wikipedia) היא אנציקלופדיה מקוונת רב-לשונית, המבוססת על תוכן חופשי ומשתמשת בטכנולוגיית ויקי. ויקיפדיה היא האנציקלופדיה הכללית הגדולה והפופולרית ביותר באינטרנט. מאחורי האתר עומדת קרן ויקימדיה, מוסד ללא כוונת רווח שמרכזו בארצות הברית. הקרן נותנת את שירותי המעטפת לקיום האתר, כגון תחזוקת שרתים, אך היא אינה מתערבת בניהול האתר, ומאפשרת לקהילת הוויקיפדים לקבל החלטות עצמאיות בנושאי התוכן. מוטו האתר הוא \"ויקיפדיה – האנציקלופדיה החופשית\", כאשר \"חופשי\" פירושו חופשי לעיון ללא כל מגבלה, חופשי לעריכה וחופשי להעתקה ולהפצה. תוכן האתר מוגש תחת הרישיון החופשי CC-BY-SA.\nויקיפדיה הושקה ב-15 בינואר 2001 כמיזם מיקור המונים על ידי ג'ימי ויילס ולארי סנגר. סנגר בחר את שם האתר אשר הוא שילוב של המילה \"ויקי\" (אשר פירושה בהוואית \"מהיר\") ו\"אנציקלופדיה\". בתחילת הדרך הייתה קיימת רק אנציקלופדיה בשפה האנגלית, אך לאורך השנים פותחו מהדורות בשפות רבות אחרות לוויקיפדיה. הוויקיפדיה האנגלית היא המהדורה הגדולה ביותר מבין כל 301 המהדורות של ויקיפדיה. נכון לדצמבר 2024, יש בוויקיפדיה למעלה מ-64 מיליון ערכים, אם מסכמים את הערכים בכל השפות שבהן היא כתובה. למעלה מ-6.9 מיליון ערכים כתובים בוויקיפדיה האנגלית, ואלה מהווים כ-11.1% ממספר הערכים הכללי. מספר פעולות העריכה שנעשו בכל הדפים והערכים יחדיו עולה על 3.6 מיליארד. באתר רשומים למעלה מ-117 מיליון משתמשים ויש בו למעלה מ-2.8 מיליון תמונות.\nלאורך השנים הופנתה ביקורת כלפי ויקיפדיה, המתייחסת בעיקר לשתי טענות מרכזיות – הטענה הראשונה נוגעת לעובדה שהאנציקלופדיה ניתנת לעריכה על ידי כל אדם, ורבים טוענים שבשל כך ויקיפדיה מתקשה להיות אנציקלופדיה אמינה וכי הדבר מפחית את חשיבותה כמקור שעליו אפשר להסתמך ולהפנות. הטענה השנייה היא כי ויקיפדיה עשויה להיות מושפעת מהטיה מערכתית, ועלולה להיות כפופה למניפולציה ולספינים בנושאים שנויים במחלוקת. יש הטוענים כי הדינמיקה בין עורכי האתר איננה תמיד מוצלחת, ומערערת על המטרות של האתר כמוקד מידע חופשי, אמין, מאוזן ואובייקטיבי, המשוחרר, ככל האפשר, מהטיות אידאולוגיות מסוגים שונים.",
    "pageid": 186126
  },
  {
    "title": "זנוגלוסיה",
    "extract": "זֶנוֹגְלוֹסְיָה (באנגלית: Xenoglossy או Xenoglossia) לפעמים מכונה זנולאליה (xenolalia) היא היכולת, לכאורה, של אדם לדבר או לכתוב בשפה שאינה מוכרת לו לחלוטין. התופעה שייכת לתחום הפאראפסיכולוגיה, העוסק בתופעות שאינן מוסברות על־ידי חוקי הטבע והידע הקיים.\nהביטוי זנוגלוסיה נטבע על ידי הפארא-פסיכולוג הצרפתי צ'ארלס ריכט בשנת 1905, אולם עדויות על התופעה ניתן כבר למצוא בתקופות מוקדמות יותר, כמו במעשי השליחים. בעידן המודרני טענות בדבר מופעים של זנוגלוסיה מובאות על ידי פארא-פסיכולוגים וסיפורי גלגול נשמות שתועדו ונחקרו. אולם מחקרים אלו אינם מקובלים במחקר האקדמי.",
    "pageid": 1843660
  },
  {
    "title": "חוק",
    "extract": "חוק הוא הוראות בנושא מסוים, המנוסחות בכתב, שנחקקו על ידי הרשות המחוקקת, שהיא חלק ממערכת הממשל במדינה. החוק חל על כלל התושבים במדינה וניתן לאכיפה על ידי הרשות המבצעת של המדינה. חוקים נחקקים על מנת לשמור ולהגן על שלום הציבור ורווחתו, להסדיר את החיים בחברה ואת יחסי החברה-שלטון, וכדי שמוסדות השלטון יוכלו לנהל את המדינה בצורה מיטבית.\nבחוק מפורטים איסורים והיתרים בנוגע להתנהגות הפרט וכן חובות וזכויות האזרח. החוק הוא נורמה משפטית מחייבת לדפוסי התנהגות, כללים ויחסים בין-אישיים. כל אדם חייב לציית לחוק (כולל מוסדות השלטון).\nכל חוק תקף מרגע שנחקק על ידי הרשות המחוקקת ואינו זקוק לאישור או להסכמת מרכיבי החברה על מנת שיהיה תקף. במדינות שונות, יש סמכות למוסד העליון של הרשות השופטת לקבוע שחוק מסוים איננו תקף מסיבות שונות.\nהחוק מהווה את הבסיס לפעילות השלטון. כמעט שלא התקיימו מצבים היסטוריים, שבהם שלטון חדל מלהתקיים בלא שינוי בחוקים הנוגעים.\nברוב המדינות, פועלים גופים לאכוף ציות לחוק תוך ענישה המוטלת על הפרתו, על ידי הרשות השופטת. שימוש בענישה זו מכונה אכיפת החוק, והוא חוקי ומקובל.\nברוב המדינות ישנם חוקים האוסרים גנבה, רצח ושוד. איסורים אלו והעונשים הנלווים להם מסדירים התנהגות מיטבית מבחינת השלטונות והחברה.\nסדר חברתי מבוסס על מערכת החוקים שבחברה, ובציות לחוקים. לולא הייתה קיימת מערכת חוקים הייתה החברה חיה באי-סדר חברתי.\nמבחינה משפטית טכנית \"חוק\" הוא חלק מן הדין. ה\"דין\" הוא מערכת כלל הנורמות המשפטיות החלות במערכת משפטית מסוימת, וכולל לדוגמה גם את התקדים המחייב, שנקבע על ידי בית המשפט הרלוונטי, או את המנהג המחייב, ושניהם שונים באופן מהותי מן החוק.\nתהליך יצירתו של החוק קרוי חקיקה. מקובל עיקרון \"Lex specialis\" לפיו הוראות של חוק ספציפי גוברות על הוראות החוק הכללי.\nהתחום העוסק בחוק ובשפיטה מכונה משפטים.",
    "pageid": 1719
  },
  {
    "title": "חטיבת עוז",
    "extract": "חטיבת עוֹז (חטיבה 89), הידועה בכינוי חטיבת הקומנדו, היא עוצבת חיל רגלים למבצעים מיוחדים של זרוע היבשה בצה\"ל. החטיבה מאגדת תחתיה ארבע יחידות קומנדו – יחידת אגוז, יחידת מגלן, יחידת דובדבן ויחידת הסיוע המבצעי (יחס\"מ) וכפופה לעוצבת האש (אוגדה 98).\nהחטיבה קיבלה את המספר 89, לציון גדוד הקומנדו 89, גדוד פשיטה בפיקוד משה דיין ודב צסיס, שפעל במלחמת העצמאות תחת פיקוד חטיבה 8.",
    "pageid": 1294537
  },
  {
    "title": "חיל הים",
    "extract": "חיל הים, או בשמו הרשמי \"זרוע הים\", הוא הזרוע הימית של צה\"ל. החיל מבצע את מרבית הפעילות של צה\"ל בזירה הימית. בראש החיל עומד קצין בדרגת אלוף. מפקד חיל הים הנוכחי הוא אלוף דוד סער סלמה.\nעל פי הערכה של המכון למחקרי ביטחון לאומי לשנת 2014, בזרוע הים משרתים 9,500 חיילי סדיר ועוד 10,000 חיילי מילואים. בשנת 2004 יחידות הקומנדו של חיל הים כללו כ-300 לוחמים.",
    "pageid": 25775
  },
  {
    "title": "יגאל אלון",
    "extract": "יִגְאָל אַלּוֹן (פַּיְיקוֹביץ'; 10 באוקטובר 1918, ד' בחשוון תרע\"ט – 29 בפברואר 1980, י\"ב באדר תש\"ם) היה איש צבא ופוליטיקאי ישראלי שהיה מפקד הפלמ\"ח, ממפקדי צה\"ל במלחמת העצמאות בדרגת אלוף, מראשי מפלגת העבודה, ראש ממשלת ישראל בפועל (במשך 19 יום), חבר הכנסת, סגן ראש הממשלה ושר בממשלות ישראל.\nאלון, יליד מֶסְחָה (כפר תבור), שהגן על שדות המושבה עוד מנעוריו, הצטרף לקיבוץ גינוסר ולתנועת העבודה, שהייתה עבורו שינוי אידאולוגי מבית גידולו. בימי המרד הערבי התגייס ל\"הגנה\" כנוטר וכלוחם פו\"ש ולאחר מכן לפלמ\"ח, שם התבלט כמפקד פלוגה ומפקד יחידת מסתערבים בסוריה, והגיע לפיקוד הפלמ\"ח כתלמידו של יצחק שדה וכמגשים חזונו. כמפקד בפלמ\"ח עסק בהגדלת הארגון, בארגונו בגדודים ובעידוד חבריו בתקופה קשה לארגון, אל מול הגיוס לצבא הבריטי במלחמת העולם השנייה. במסגרת תנועת המרי העברי לאחר המלחמה תכנן ופעל בפעולות מכריעות, דוגמת ליל הגשרים, ופעולות נגד חסימת נתיבי העפלה לארץ ישראל. במלחמת העצמאות פיקד על המבצעים לכיבוש הגליל, לוד ורמלה, עמד בראש חזית הדרום ופיקד על כיבוש כל הנגב עד אילת. הוא היה טקטיקן מוכשר, דגל בהפתעת האויב בדרכים עקיפות ובלתי צפויות והיה מוכן לקחת סיכונים לשם כך.\nלאחר שחרורו הכפוי מצה\"ל על ידי ראש ממשלת ישראל, דוד בן-גוריון, וכשהוא עטור בתהילת המלחמה ונתפס כמייצג בולט של דור תש\"ח, החל את דרכו הפוליטית – תחילה הצטרף לתנועת אחדות העבודה – ולאחר מכן דחף לאיחודה עם מפא\"י וליצירת מפלגת העבודה. עם השנים הגיע לתפקידים בכירים כסגן ראש הממשלה, שר החינוך ושר החוץ, הציג תוכנית מדינית ראשונה לעתיד השטחים בשם \"תוכנית אלון\" והיה שותף במגעים שהובילו להסכם ביניים מול מצרים. למרות כל אלה, הוא נחשב למי שהחמיץ את הפסגה. דוגמה בולטת לכך הייתה אי-מינויו לתפקיד שר הביטחון לפני מלחמת ששת הימים, למרות רצונם של ראשי מדינת ישראל, לטובת יריבו הפוליטי משה דיין. לאחר המהפך הפוליטי, כשהחל את המרוץ לראשות מפלגת העבודה, נפטר במפתיע בגיל 61.",
    "pageid": 9302
  },
  {
    "title": "ירדן",
    "extract": "ממלכת יַרְדֵּן ובקיצור יַרְדֵּן (בערבית: الأردنّ - אל-אֻרְדֻן, [al.ʔʊr.dʊn]) ובשמה הרשמי: הממלכה הַיַרְדֵּנִית הַהַאשִמִית (בערבית: المملكة الأردنّيّة الهاشميّة, אַלְמַמְלַכַּה (א)לְאֻרְדֻנִּיָּה (א)לְהַאשִמִיָּה, בליטון : al-Mamlaka al-Urduniyya al-Hāshimiyya) היא מדינה במזרח התיכון הגובלת בצפון בסוריה, במערב בישראל וביהודה ושומרון, בדרום בים סוף (מפרץ אילת) ובערב הסעודית, במזרח בערב הסעודית ובצפון-מזרח בעיראק.\nעם הקמתה על ידי הממלכה המאוחדת נקראה אמירות עבר הירדן (באנגלית: Transjordan Emirate, בערבית: إمارة شرق الأردن) ובעקבות הפלישה של הלגיון הערבי של עבר הירדן לארץ ישראל המערבית בשנת 1948, כיבוש יהודה ושומרון וסיפוחם לממלכה ההאשמית – שינתה הממלכה את שמה לירדן. לשטח המסופח קראו הגדה המערבית (כאחת מגדות נהר הירדן), לעומת הגדה המזרחית, שבה הוקמה הממלכה הירדנית ההאשמית.\nכ-92% מאוכלוסיית ירדן הם ערבים-מוסלמים-סונים. המדינה חברה בארגון לשיתוף פעולה אסלאמי, והיא אף חברה-מייסדת בליגה הערבית.",
    "pageid": 328
  },
  {
    "title": "כרים בנזמה",
    "extract": "כרים מוסטפא בנזמה (בצרפתית: Karim Mostafa Benzema; בערבית: كريم مصطفى بنزيما; תעתיק מדויק: כרים מֻצטפא בנזימא; נולד ב-19 בדצמבר 1987 בליון) הוא כדורגלן צרפתי המשחק בעמדת החלוץ באל-הילאל מליגת העל הסעודית.\nבנזמה גדל במחלקת הנוער של אולימפיק ליון, שיחק 14 שנים בריאל מדריד והוא השחקן הזר עם הכי הרבה הופעות ובישולים בתולדות המועדון. הוא זוכה כדור הזהב לשנת 2022, והיה לצרפתי הראשון שזוכה בפרס מאז 1998. שחקנה לשעבר של נבחרת צרפת, עד לפרישתו במונדיאל 2022.",
    "pageid": 256986
  },
  {
    "title": "ליגת האלופות",
    "extract": "ליגת האלופות של אופ\"א (באנגלית: UEFA Champions League) היא טורניר כדורגל אירופי שנתי, שבו מתחרים המועדונים המצליחים ביותר במדינות המשויכות להתאחדות הכדורגל האירופית (אופ\"א). הטורניר הוא המפעל היוקרתי ביותר למועדונים בכדורגל האירופי. בעבר נקרא \"גביע אלופות אירופה למועדונים\".",
    "pageid": 62341
  },
  {
    "title": "לכה דודי",
    "extract": "הפיוט \"לְכָה דוֹדִי\" הוא חלק מתפילות קבלת שבת הנאמרות סמוך לכניסת השבת, לפני תפילת ערבית. הפיוט חובר על ידי הפייטן המקובל הרב שלמה הלוי אלקבץ ונחשב לחלק החדש ביותר בסידור התפילה שמקובל על כל העדות, (מלבד מודה אני). לפיוט חוברו לחנים רבים, לפיוט כולו או לבתים מסוימים ממנו.",
    "pageid": 123483
  },
  {
    "title": "לשחרר את שולי סאן",
    "extract": "לשחרר את שולי סאן הוא סרט קולנוע ישראלי מסוג קומדיה ופעולה שעלה לאקרנים בישראל ב-17 ביולי 2025. זהו סרט המשך ל\"לשחרר את שולי\" (2021) בכיכובם של שלישיית \"מה קשור\": ציון ברוך, אסי ישראלוף ושלום מיכאלשווילי. הסרט צולם ברובו ביפן, ומהווה פרודיה על קולנוע יפני ואמריקאי תוך שילוב של נינג'ות, רובוטים, היאקוזה ואלמנטים של קומדיה ישראלית. התסריט נכתב על ידי אורי כץ והסרט בוים על ידי בן בכר.\nהסרט שבר שיא ישראלי כשתוך פחות מחודש להקרנתו נצפה על ידי מיליון איש. הוא הגיע במהרה למקום הראשון ברשימת מאה הסרטים הישראליים הנצפים ביותר בכל הזמנים והדיח את הסרט \"אסקימו לימון\" שנמצא בראש הטבלה כבר 47 שנה. קודמו, \"לשחרר את שולי\", נמצא במקום השלישי ברשימה.\nפסקול הסרט כלל גרסת כיסוי בביצוע עומר אדם לשיר \"חי\" של עופרה חזה.\nהסרט הוקדש לזכרו של השחקן זאב רווח.",
    "pageid": 2460248
  },
  {
    "title": "מחנה עמנואל",
    "extract": "מחנה עמנואל (מוכר גם בשם מחנה ג'וליס) הוא מחנה צבאי של צה\"ל במחוז הדרום, בין המושב השיתופי משואות יצחק למחנה חסה, בסמוך לצומת נגבה וכביש 3. בסמוך למחנה נמצא אתר היסטורי בשם בית הסביל.\nהמחנה נקרא על שמו של סרן עמנואל ברשי, סמג\"ד בחטיבת גולני, שנפל בפעולה בסוף דצמבר 1948 נגד הצבא המצרי במהלך \"מבצע חורב\".\nבמחנה ממוקם בית ספר תיכון תעשייתי אורט \"צור ברק\" (נקרא עד שנת 2010 \"אורט מחנה עמנואל\").\nמפקד המחנה הנוכחי הוא סא״ל עידן חג׳ג׳.",
    "pageid": 996015
  },
  {
    "title": "מירב רוט",
    "extract": "מירב רוט (נולדה ב-25 בפברואר 1967) היא פסיכולוגית קלינית, פסיכואנליטיקאית וחוקרת תרבות; פרופסור חבר בבית הספר לטיפול, ייעוץ, והתפתחות האדם בפקולטה לחינוך באוניברסיטת חיפה. היא מייסדת המרכז הקליני \"שתי וערב\" לטיפול רגיש-תרבות ועומדת בראשו.",
    "pageid": 2332232
  },
  {
    "title": "מנואל בנסון",
    "extract": "מנואל בנסון הדילזיו (בפורטוגזית ובהולנדית: Manuel Benson Hedilazio; נולד ב-28 במרץ 1997 בלוקרן שבבלגיה) הוא כדורגלן אנגולי-בלגי המשחק בעמדת הקיצוני במכבי חיפה מליגת העל ובנבחרת אנגולה.",
    "pageid": 2512028
  },
  {
    "title": "משה דיין",
    "extract": "משה דיין (‏‏Ⓘ‏, ‏20 במאי 1915, ז' בסיון ה'תרע\"ה‏ – 16 באוקטובר 1981, י\"ט בתשרי ה'תשמ\"ב) היה מצביא, מדינאי ואיש ציבור ישראלי. כמי שהחל כקצין בהגנה ובפלמ\"ח, התקדם דיין בדרגות עד התמנותו לרמטכ\"ל הרביעי של צה\"ל, עליו פיקד בעת מבצע קדש. היה חבר הכנסת ושר בממשלות ישראל, שימש שר הביטחון במהלך מלחמת ששת הימים, מלחמת ההתשה ומלחמת יום הכיפורים, וכשר החוץ בממשלתו של מנחם בגין בעת חתימת הסכם השלום עם מצרים.\nדיין סימל באישיותו את טיפוס ה\"צבר\" – בן ההתיישבות העובדת, האוחז בידו האחת ברובה, ובשנייה במחרשה. כרמטכ\"ל נתפס דיין כאחד ממעצבי רוחו ודמותו של צה\"ל כצבא חזק בעל אופי התקפי ויוזם.\nכשר הביטחון נתפס דיין בעיני הציבור כאחד מהאחראים לניצחון הגדול במלחמת ששת הימים, אך גם כאחראי עיקרי, לצד ראש אמ\"ן אלי זעירא, למחדל במלחמת יום הכיפורים, וכמידת ההערצה שחש הציבור כלפיו לפני המלחמה – כך הייתה עוצמת משבר האמון כלפיו בתקופה שלאחריה. דיין שאף להתגבר על המשבר, ובערוב ימיו, כשכיהן כשר החוץ, תרם מניסיונו ומכושרו המדיני והביטחוני, לעיצוב דמותו של הסכם השלום עם מצרים. דיין האיש, תפיסתו המדינית והביטחונית, חייו האישיים הסוערים ואישיותו יוצאת הדופן והשנויה במחלוקת, היו בעלי השפעה רבה על מדינת ישראל בשלושת העשורים הראשונים לקיומה.\nרבים העדיפו לראותו בתפקידים הראויים לכישוריו ולניסיונו הצבאי והמדיני וליהנות מגישתו העניינית והמעשית, על אף כתמים ערכיים שדבקו בדמותו, כפרשיות אהבים, גנבת עתיקות, זלזול בחוק ויחס קשה למשפחתו.",
    "pageid": 2798
  },
  {
    "title": "משרד הביטחון",
    "extract": "משרד הביטחון (או בראשי תיבות: משהב\"ט) הוא המשרד הממשלתי האמון על ביטחונה של מדינת ישראל. זהו המשרד הממשלתי בעל התקציב הגדול בישראל (כולל סיוע אמריקאי), מטה המשרד ממוקם במחנה רבין בקריה שבתל אביב-יפו.",
    "pageid": 114081
  },
  {
    "title": "מתי כספי",
    "extract": "מתתיהו (מתי) כספי (נולד ב-30 בנובמבר 1949) הוא מוזיקאי ישראלי רב-תחומי: מלחין, מעבד, מתזמר, מפיק ומנהל מוזיקלי, רב-נגן וזמר מבצע. חתן פרס אקו\"ם בתחום המוזיקה לשנת 2010.\nכספי נחשב לאחד המוזיקאים החשובים והפוריים בתולדות התרבות הישראלית. על פי אקו\"ם, יצירתו מקיפה יותר מאלף שירים, מהם שנכתבו לאומנים אחרים ומהם שביצע בעצמו. יצירתו המוזיקלית ידועה במורכבותה, במיוחד במהלכים ההרמוניים הייחודיים שבה. עם זאת, שיריו כתובים במתכונת הפופולרית של הזמר העברי, והיו בהם רבים שהפכו ללהיטים והותירו חותמם לאורך השנים. כספי מנגן במגוון רחב של כלי נגינה, ובהם פסנתר, גיטרה, כינור, דרבוקה, אקורדיון, מפוחית ותופים.",
    "pageid": 33731
  },
  {
    "title": "נמל התעופה בן-גוריון",
    "extract": "נמל התעופה הבין-לאומי בן-גוריון (בראשי תיבות: נתב\"ג) הוא נמל התעופה הבין-לאומי הגדול ביותר בישראל מבחינת תעבורת נוסעים וכלי טיס, ומשמש כשער הכניסה והיציאה הראשי למדינה מאז הקמתו. הנמל שוכן במרחק של כ־40 ק\"מ מירושלים וכ־20 ק\"מ מתל אביב.\nבעת הקמתו על ידי רשויות המנדט הבריטי בשנת 1934, לפני קום המדינה, כונה שדה התעופה בשם \"Lydda Airport\" על שם העיר לוד, וגם \"שדה התעופה וילהלמה\" על שם היישוב הטמפלרי וילהלמה ששכן בסמוך. לאחר מלחמת העצמאות המשיך להיקרא \"שדה התעופה לוד\" על שם העיר לוד הסמוכה. בדצמבר 1973, כשבוע לאחר מותו של דוד בן-גוריון, ראש הממשלה הראשון של ישראל, הוסב שמו של נמל התעופה על שמו של בן-גוריון.\nהשדה מופעל על ידי רשות שדות התעופה, ומשמש כמרכז הפעילות ומושב הנהלתה של חברת אל על, חברת הדגל של ישראל. עוד משמש הנמל כמרכז פעילותן של חברות התעופה הישראליות ישראייר וארקיע. נמל התעופה משמש גם כמרכזה של התעשייה האווירית לישראל וכמקום מושבה של רשות שדות התעופה. רשות התעופה האזרחית שוכנת סמוך לו, באיירפורט סיטי.\nבשנת 2022 עברו בנמל 20,008,532 נוסעים.",
    "pageid": 9933
  },
  {
    "title": "סופרבול",
    "extract": "סופרבול (באנגלית: Super Bowl) הוא משחק ההכרעה השנתי של אליפות ליגת ה-NFL, שהיא ליגת הפוטבול המקצוענית בארצות הברית. המשחק, שנערך ביום ראשון השני של חודש פברואר, נחשב לאירוע חגיגי ומיוחד שמהווה מעין חג בתרבות ארצות הברית, המכונה \"סופרבול סאנדיי\". מעבר למשחק עצמו, הסופרבול מתאפיין גם בחגיגות ובאירועים הנלווים לו, ובפרט במוזיקאים המפורסמים המופיעים במופע טרום המשחק ובמופע המחצית. באופן מסורתי, המשחק הוא תשדיר הטלוויזיה בעל הרייטינג הגבוה ביותר בארצות הברית. בסופרבול LIX שנערך ב-2025 צפו בממוצע כ-127.7 מיליון צופים – שיא צפייה בהיסטוריה האמריקאית בתוכנית טלוויזיה ששודרה ברשת אחת. עובדה זו הופכת את הסופרבול לבמה הפרסומית היוקרתית ביותר בטלוויזיה האמריקאית.\nמשחק הסופרבול הראשון, סופרבול I, נערך ב-15 בינואר 1967, כחלק מההחלטה לאחד לליגה אחת את ליגת ה-NFL ויריבתה דאז, ליגת ה-AFL, שפעלו בארצות הברית במקביל בשנות ה-60. עד להשלמת האיחוד בשנת 1970, שתי האלופות של הליגות השונות שיחקו באליפות העולם של ה-AFL-NFL. לאחר האיחוד בשנת 1970, נוצרו שתי חטיבות: חטיבת הפוטבול האמריקאי (AFC) וחטיבת הפוטבול הלאומית (NFC) והסופרבול הפך למשחק הגמר הרשמי של ה-NFL, אשר מפגיש בין האלופות של שתי החטיבות.\nנהוג לציין את המספר הסידורי של תחרות הסופרבול בספרות רומיות, אולם המנהג הזה החל רק מסופרבול V (סופרבול 5), וזאת במקום לציין את השנה בה המשחק משוחק. הסיבה לסימון זה נעוצה בכך שעונת NFL מתפרשת על חלקים של שתי שנים אזרחיות; לדוגמה: אלופי סופרבול V – הבולטימור קולטס, הם אלופי עונת 1970, למרות שמשחק הגמר שוחק בינואר 1971. יוצא דופן הוא משחק הסופרבול של שנת 2016, שמותג על ידי הליגה כ\"סופרבול 50\", במקום \"סופרבול L\" משום שבתרבות האמריקאית לאות 'L' קונוטציות שליליות של הפסד ומפסידנות.\nמשחק הסופרבול האחרון, סופרבול LIX, התקיים ב-9 בפברואר 2025 ובו ניצחה פילדלפיה איגלס את קנזס סיטי צ'יפס 40–22. המשחק הבא, סופרבול LX, צפוי להתקיים ב-8 בפברואר 2026 באצטדיון ליווייס ויפגיש את ניו אינגלנד פטריוטס עם סיאטל סיהוקס.",
    "pageid": 75103
  },
  {
    "title": "עומר נודלמן",
    "extract": "עומר נודלמן (נולדה ב-22 באוקטובר 1997) היא דוגמנית ושחקנית ישראלית.",
    "pageid": 1990067
  },
  {
    "title": "עמוס",
    "extract": "עָמוֹס הוא דמות מקראית, נביא אשר חי בתקופת ירבעם השני מלך ישראל ועוזיהו מלך יהודה (חי במחצית הראשונה של המאה ה־8 לפני הספירה). הוא הראשון מבחינה כרונולוגית בין נביאי הספר. עם זאת, ספרו מופיע שלישי בתרי עשר. עמוס פעל בעיקר בממלכת ישראל, שהגיעה בתקופתו לפריחה כלכלית ומדינית שיצרה הבדלי מעמדות בממלכה: מעמד מצומצם של עשירים, שחיו חיי מותרות ותפנוקים, לעומת המוני איכרים שחיו בעוני ובמצוקה. העניים נאלצו ללוות בריבית גבוהה מהעשירים, וכאשר לא יכלו לפרוע את חובותיהם, גזלו מהם העשירים את שארית רכושם ואף מכרו אותם לעבדות. בנבואותיו יוצא עמוס בחריפות נגד מצב של חוסר צדק חברתי ונגד העיוותים המוסריים שנוצרו בעקבותיו, ולכן היו שכינו אותו \"הנביא הסוציאליסט\". חז\"ל גרסו כי שמו נקרא עמוס משום שהיה מגמגם, כלומר \"עמוּס בלשונו\".",
    "pageid": 21626
  },
  {
    "title": "עמנואל מורנו",
    "extract": "עמנואל יהודה מוֹרֶנוֹ (טוּב־עֶלֶם) (17 ביוני 1971, כ\"ד בסיוון ה'תשל\"א – 19 באוגוסט 2006, כ\"ה באב ה'תשס\"ו) היה קצין בסיירת מטכ\"ל בדרגת סגן-אלוף, שנהרג בסיום מלחמת לבנון השנייה. מורנו הוא החייל הראשון בתולדות צה\"ל שתמונתו אסורה בפרסום גם לאחר מותו, בשל תפקיד רגיש שמילא.",
    "pageid": 251640
  },
  {
    "title": "קאת (צמח)",
    "extract": "קאת נאכלת (שם מדעי: Catha edulis) ובשמה הערבי אלקאת (القات) או בקצרה קאת (قات) ובישראל גאת או גת, היא צמח ממשפחת הקלסטריים שאזור תפוצתו המקורית היא בדרום-מזרח אפריקה ובמזרח אפריקה (בעיקר באתיופיה) ובחצי האי ערב (בעיקר בתימן ועומאן). יצואנית הקאת הגדולה ביותר היא אתיופיה.\nהעלים משמשים ללעיסה הממצה את החומרים הפעילים בעלים, קאתין  (D-norpseudoephedrine) וקאתינון (β-ketoamphetamine), המשפיעים על מצב הרוח.",
    "pageid": 76596
  },
  {
    "title": "קורין אלאל",
    "extract": "קורין אלאל (15 במרץ 1955 – 12 בדצמבר 2024) הייתה זמרת-יוצרת, מלחינה, מעבדת ומפיקה מוזיקלית, גיטריסטית ופזמונאית ישראלית, כלת פרס לנדאו למפעל חיים לשנת 2022.",
    "pageid": 54193
  },
  {
    "title": "קייטלין ג'נר",
    "extract": "קייטלין מארי ג'נר (באנגלית: Caitlyn Marie Jenner; נולדה ב-28 באוקטובר 1949) היא ידוענית ואישיות טלוויזיונית המוכרת בעיקר מתוכנית הריאליטי \"משפחת קרדשיאן\". ב-30 בינואר 2015 פורסם בשבועון \"פיפל\" שג'נר היא טרנסג'נדרית. עד אותה עת, במשך 65 שנים, הייתה מוכרת כברוס ג'נר (Bruce Jenner) והזדהתה בפני הציבור כגבר, והתפרסמה כאתלטית, אלופה אולימפית (מונטריאול 1976) ושיאנית עולם בקרב עשר.\nביוני 2015, חשפה ג'נר את השינויים הפיזיים בגופה, את שמה החדש כאישה, קייטלין, ואת השינוי הרשמי בשימוש בדיבור בלשון נקבה כלפיה.",
    "pageid": 930596
  },
  {
    "title": "קנדה",
    "extract": "קנדה (באנגלית ובצרפתית: Canada, במבטא אנגלי: [ˈkænədə], במבטא צרפתי ועברי: [kanada]) היא מדינה בצפון אמריקה והצפונית ביותר בה. היא המדינה השנייה בגודלה בעולם בשטחה (אחרי רוסיה), ואוכלוסייתה מונה כ-40 מיליון תושבים. קנדה היא פדרציה המורכבת מעשר פרובינציות ושלוש טריטוריות, והיא מונרכיה חוקתית ודמוקרטיה פרלמנטרית. לקנדה גבול יבשתי ארוך עם ארצות הברית שהוא הגבול היבשתי הארוך ביותר בעולם. אורכו של גבול ארצות הברית – קנדה הוא 8,891 קילומטרים. קנדה חולקת את האי הנס עם גרינלנד כך שבתוך האי, ששטחו 1.3 קמ\"ר, עובר הגבול היבשתי הקצר גרינלנד–קנדה.\nעיר הבירה של קנדה היא אוטווה. אוטווה היא מקום מושבם של הפרלמנט, הממשלה הפדרלית והמושל הכללי, המייצג את מלך קנדה המתגורר דרך קבע בממלכה המאוחדת. קנדה היא מושבה בריטית לשעבר והיא המדינה הגדולה ביותר מבחינת שטחה בחבר העמים הבריטי.\nכחברת ארגון המדינות המתועשות (G7), קנדה היא מדינה מודרנית ומפותחת טכנולוגית. כלכלתה בנויה על שפע של חומרי גלם טבעיים. למרות זאת, כלכלתה אינה מוגבלת ליצוא חומרי גלם בלבד והיא מייצרת מוצרים רבים.",
    "pageid": 894848
  },
  {
    "title": "קרן פלס",
    "extract": "קרן פלס טור (נולדה ב-11 במרץ 1979) היא זמרת-יוצרת, מלחינה, פזמונאית ושחקנית ישראלית, זוכת פרס אקו\"ם. סינגל הבכורה שלה, \"איתי\", יצא ב-2006 ומאז הוציאה שישה אלבומים, שלושה מהם הגיעו למעמד של אלבום זהב. בין שיתופי הפעולה הבולטים שלה ניתן למנות את מירי מסיקה, חברתה, לה כתבה שירים רבים במהלך השנים ואת רמי קליינשטיין, איתו הוציאה שני אלבומים ויצאה עמו למסע הופעות ב-2016. נוסף ליצירתה כזמרת, פלס כתבה שירים לזמרים ישראלים רבים והלחינה מוזיקה לתיאטרון; עבור עבודתה בתחום זה זכתה פעמיים בפרס \"מלחינת השנה בתיאטרון\".",
    "pageid": 190299
  },
  {
    "title": "רא\"ש",
    "extract": "רבי אשר בן יחיאל (ה'י', 1250 – ט' בחשוון ה'פ\"ח, 1327, או ה'פ\"א), המכונה הרא\"ש, היה מגדולי פרשני התלמוד והפוסקים ובעל השפעה מכרעת על עיצוב ההלכה היהודית.\nהרא\"ש היה חניך בית המדרש של בעלי התוספות וחכמי אשכנז, ותלמידו של מהר\"ם מרוטנבורג. בבגרותו היגר לספרד והקים את בית מדרשו בטולדו. בכך היה לממזג בין מסורת הלימוד והפסיקה האשכנזית ובין המציאות הקהילתית בספרד ובתי המדרש שלה. בספרד שימש אב בית דין, ראש ישיבה, והשיב תשובות רבות לשואלים, שכונסו בקובץ שו\"ת הרא\"ש. חיבורו המרכזי הוא פסקי הרא\"ש, חיבור הלכתי על מסכתות התלמוד הבבלי המתבסס על הלכות הרי\"ף ומוסיף עליהם את פסקיהם של בעלי התוספות. מלבד זאת חיבר הרא\"ש תוספות (תוספות הרא\"ש), פירושים לתלמוד וחיבורים נוספים.\nהשפעתו על פסיקת ההלכה לדורות הרבים הייתה מכרעת. בנו, רבי יעקב בן אשר היה מחבר ספר ההלכה ארבעה טורים שהתפשט ברוב קהילות ישראל, והוא התבסס רבות על פסקי אביו הרא\"ש. בנוסף, רבי יוסף קארו בחר בו כאחר משלושת הפוסקים המרכזיים (לצד הרי\"ף והרמב\"ם) שעליהם השתית את חיבורו שולחן ערוך, שהפך לספר ההלכה המרכזי בעם ישראל.",
    "pageid": 23319
  },
  {
    "title": "ריימונד אמסלם",
    "extract": "ריימונד אמסלם (נולדה ב-19 ביולי 1978) היא שחקנית קולנוע ותיאטרון ותסריטאית ישראלית. זוכת 4 פרסי אופיר (מהם שלושה פרסים למשחק). היא זכתה בשני פרסי אופיר על הסרט \"שבע ברכות\". על משחקה בסרט זכתה בפרס אופיר לשחקנית הראשית הטובה ביותר ועל כתיבת התסריט זכתה (יחד עם אלינור סלע) בפרס אופיר לתסריט המקורי הטוב ביותר. בנוסף זכתה בשני פרסי אופיר לשחקנית המשנה הטובה ביותר על משחקה בסרטים \"אחותי היפה\" (2011) ו\"הבית ברחוב פין\" (2021).",
    "pageid": 817934
  },
  {
    "title": "רמי דנוך",
    "extract": "רמי (רחמים) דנוך (נולד ב-12 ביולי 1951) הוא זמר ישראלי, ממקימי להקת \"צלילי העוּד\".",
    "pageid": 1655313
  },
  {
    "title": "שומרונים",
    "extract": "שומרונים (בעברית שומרונית: ࠔࠠࠌࠝࠓࠩࠉࠌ שָׁמֵרִים, במשמעות שומרי התורה, בערבית: السامريون, אַ־סָּאמִרִיּוּן) הם עם וקבוצה דתית-טריטוריאלית ייחודית שחיה במשך מעל אלפיים שנה בשומרון, וטוענת להיותה המשך ישיר של בני ישראל. השומרונים טוענים כי הם צאצאי שבטי אפרים, מנשה ולוי שלא גלו במהלך גלות עשרת השבטים לאחר חורבן ממלכת ישראל.\nהדת השומרונית היא דת טריטוריאלית, ומבוססת על האמונה כי השומרונים הם ה\"שומרים\", כלומר שומרי התורה המקורית, לפי נוסח ייחודי של התורה המצוי בידם. נוסח זה, הכתוב בכתב שומרוני הדומה במידה רבה לכתב העברי הקדום, כולל כמה הבדלים עלילתיים. שפתם של השומרונים דומה לעברית עתיקה, והם מחזיקים בגרסה משלהם לחגים המקובלים גם ביהדות וגם מנהגיהם שונים מאלה הנהוגים בעם היהודי. עקב אמונתם רק בחומשי התורה ובספר יהושע מתוך כל כתבי המקרא, סיפור הזיכרון הלאומי-היסטורי שלהם מתחיל מסיפורי התורה וכיבוש יהושע את הארץ, ממשיך כאלפיים שנה בזיכרון שושלות הכהנים הגדולים בהר גריזים, ומתרחב לקראת סוף העת העתיקה, מתקופת בבא רבה והלאה. בניגוד לזיכרון ההיסטורי היהודי, הנרטיב השומרוני נעדר סיפורים על תקופת השופטים ותקופת ממלכת ישראל, מלכיה ונביאיה, ומתייחס רק להתפלגות הכהונה הגדולה באותה תקופה. במהלך ההיסטוריה התגלעו מחלוקות בעלות אופי דתי בין היהודים לבין השומרונים, המכונים בספרות חז\"ל בשם \"כותים\" ומעמדם ההלכתי שנוי במחלוקת. המחלוקת המרכזית בין היהודים לשומרונים סובבת סביב \"המקום הנבחר\" לבניית בית המקדש, אותו מזהים השומרונים עם הר גריזים. וכן סביב האמונה בשאר כתבי הנביאים והכתובים.\nבשלהי העת העתיקה חייתה בשומרון אוכלוסייה שומרונית צפופה, שהתפשטה גם דרומה ומערבה בעקבות הידלדלות היישוב היהודי ביהודה במרד בר כוכבא, וכן במספר קהילות מחוץ לארץ ישראל. אולם, במהלך המאות ה-5 וה-6, העדה הצטמצמה כתוצאה ממרידות השומרונים כנגד האימפריה הביזנטית וכן תהליכי התנצרות. לאחר הכיבוש הערבי של ארץ ישראל, שומרונים רבים המירו את דתם לאסלאם בעקבות רדיפות דתיות, מיסים כבדים, עוני ופרעות, והישוב השומרוני הכפרי כמעט ונכחד. השומרונים חוו שוב רדיפות, מעשי טבח והתאסלמות בכפייה גם בימי הצלבנים, האיובים והעות'מאנים, ועד ראשית המאה ה-20 שרדו כ-130 נפש בלבד, שהתרכזו בעיר שכם. מספר משפחות מוסלמיות בשכם וסביבתה מתייחסות לשומרונים ושומרות את דבר מוצאן השומרוני.\nבעשורים האחרונים השתקמה מעט הקהילה השומרונית, ונכון ל-2021 היא מונה כ-840 נפשות, מרביתם חיים בקריית לוזה שבהר גריזים, ובשכונה השומרונית בעיר חולון. ייסוד השכונה בחולון נעשה ביוזמתו של הנשיא יצחק בן-צבי, שחקר בעברו כהיסטוריון את השומרונים, כדי לאחד את הקהילות הקטנות שהיו פזורות לכדי קהילה מגובשת ויציבה. השומרונים תושבי חולון מחזיקים בתעודת זהות ישראלית ומתגייסים לצה\"ל, ואילו תושבי קריית לוזה מחזיקים בתעודת זהות כפולה, ישראלית ופלסטינית, וכן לומדים ועובדים בצמוד לאוכלוסייה הערבית בשכם, ולכן פטורים משירות צבאי.",
    "pageid": 22413
  },
  {
    "title": "שירות הביטחון הכללי",
    "extract": "שירות הביטחון הכללי, המכונה בדרך כלל שַׁבַּ\"כּ, או הַשַּׁבַּ\"כּ (בראשית ימיו נקרא שִׁין-בֵּית, וכך הוא מכונה עד היום באנגלית וכמה שפות זרות נוספות), הוא ארגון ביון ישראלי המהווה חלק חשוב מקהילת המודיעין הישראלית. השב\"כ כפוף למשרד ראש הממשלה והוא מופקד על שמירת ביטחון המדינה, סדרי המשטר הדמוקרטי ומוסדותיו, מפני איומי טרור, חבלה, חתרנות, ריגול וחשיפת סודות מדינה.\nתפקידיו כוללים:\n\nסיכול ומניעה של פעילות בלתי חוקית שמטרתה לפגוע בביטחון המדינה, בסדרי המשטר הדמוקרטי או במוסדותיו.\nאבטחה: אבטחת אנשים, מידע ומקומות, שקבעה הממשלה.\nסיכול טרור פנימי: חשיפת וחקירת התארגנויות טרור בישראל, ביהודה ושומרון וברצועת עזה. סיכול ומניעת פיגועים (בסיוע כוחות ביטחון אחרים כגון הימ\"מ וצה\"ל). סיפוק תמונת מודיעין לפעילויות מבצעיות.\nחקירות: חקירה ותשאול עצירים וחשודים בטרור.\nפיקוח ואבטחה: פיקוח על אבטחת נכסים אסטרטגיים של המדינה, כגון מתקנים מסווגים, בניינים ממשלתיים, מטוסי נוסעים, שדות תעופה ונציגויות ישראל בעולם. אבטחת מידע ביטחוני ומדיני והגנת סייבר.\nמתן סיווג ביטחוני: השב\"כ אחראי על קביעת הסיווג ביטחוני לתפקידים ולמשרות, ועל קביעת ההתאמה הביטחונית של המיועדים לתפקיד או למשרה מסווגים, בשירות הציבורי ובגופים נוספים, בהתאם להחלטות הממשלה.\nמטה השב\"כ שוכן בצפון תל אביב.",
    "pageid": 10867
  },
  {
    "title": "שלום חנוך",
    "extract": "שָׁלוֹם חֲנוֹךְ (נולד ב-1 בספטמבר 1946, ה' באלול ה'תש\"ו) הוא זמר-יוצר, פזמונאי, משורר, מלחין, מעבד ומפיק מוזיקלי ישראלי, הנחשב לאחד מראשוני היוצרים ברוק הישראלי. יצירתו, הן במסגרת שיתופי פעולה עם אמנים אחרים בתחילת דרכו והן לאחר מכן כמוזיקאי עצמאי, השפיעה רבות על המוזיקה הפופולרית בישראל. במיוחד מוכר שיתוף הפעולה שלו עם אריק איינשטיין, שהניב את אלבומי הרוק הישראליים הראשונים. חתן פרס אמ\"י למפעל חיים (2022).\nעבודתו המוזיקלית של חנוך זכתה לאורך השנים להערכה רבה מצד קהל המאזינים ומצד המבקרים. הוא נחשב לאחד מגדולי היוצרים בישראל, מהווה השראה למוזיקאים ואף זכה לאלבומי מחווה מצד אמנים שונים בישראל.\nחנוך נודע במשך רוב שנות פעילותו כזמר מחאה חריף. שירו \"מחכים למשיח\" נחשב לשיר המחאה הבולט ביותר ברוק הישראלי וכאב הטיפוס של שירי המחאה בישראל.",
    "pageid": 24463
  },
  {
    "title": "תוכנית ההתנתקות",
    "extract": "תוכנית ההתנתקות הייתה תוכנית ישראלית לפינוי חד צדדי של כל ההתנחלויות וכוחות צה\"ל מרצועת עזה, ומאזור צפון השומרון לגבולות הקו הירוק. ההתנתקות בוצעה בקיץ 2005, תחת ממשלת ישראל השלושים בראשותו של אריאל שרון יושב ראש הליכוד.\nההתנתקות הוצעה על ידי שרון בשנת 2003, אומצה על ידי הממשלה ב-2004 ואושרה כחוק על ידי הכנסת בפברואר 2005. באוגוסט וספטמבר 2005 התרחש הפינוי בפועל – צה\"ל ומשטרת ישראל פינו במשך מספר ימים מתנחלים שסירבו לפנות את בתיהם מרצונם ולקבל את חבילות הפיצויים הממשלתיות. פינוי כל תושבי ישראל, הריסת מבני המגורים הישראלים ופינוי כוחות הביטחון מרצועת עזה הושלמו עד 12 בספטמבר 2005. פינוי ופירוק ארבע ההתנחלויות בצפון הגדה המערבית הושלמו עשרה ימים לאחר מכן. למעלה מ-8,000 מתנחלים מ-21 ההתנחלויות ברצועת עזה פונו והועברו לשטח ישראל.\nשרון נימק את התוכנית בסיבות ביטחוניות וכלכליות. דב ויסגלס, שהיה עוזר בכיר לשרון – הסביר שהתכנית נהגתה על רקע שחיקה בין-לאומית ופנימית של ישראל במהלך האינתיפאדה השנייה, ובמטרה לעצור את התהליך המדיני.\nתוכנית ההתנתקות הייתה שנויה במחלוקת, כשבסקרי דעת קהל עלה באופן עקבי שהציבור תומך ברובו בתוכנית – סקרים הראו תמיכה בתוכנית של כ-50%–60% מהציבור הישראלי, והתנגדות של כ-30%–40%. התכנית עמדה בניגוד להצהרותיו של שרון לפני הבחירות לכנסת השש עשרה שנערכו בינואר 2003. שרון העמידה למשאל בקרב מתפקדי הליכוד, אשר דחו ברוב של כ-60% את התוכנית, אולם למרות תוצאות המשאל, המשיך שרון ביישומה. החוק ליישום התוכנית אושר בקריאה שלישית ב-16 בפברואר 2005 ברוב של 59 תומכים מול 40 מתנגדים ו-5 נמנעים. המאבק הפנימי בליכוד גם אחרי ביצוע התוכנית, הוביל לפרישת שרון מהמפלגה והקמת קדימה בנובמבר 2005, על אף שהוא ניצח בהצבעה במרכז הליכוד בסוגיית הקדמת הפריימריז. בנימין נתניהו, אף על פי שהצביע בעד התוכנית, נבחר לעמוד בראש הליכוד במקומו של שרון.\nשיקום מפוני ההתנתקות לקה במחדלים רבים, וועדת החקירה הממלכתית שדנה בסוגיה מתחה ביקורת קשה על מנהלת ההתנתקות והטיפול במפונים.",
    "pageid": 16802
  },
  {
    "title": "תנ\"ך",
    "extract": "הַתָּנָ\"ךְ (ראשי תיבות של תורה, נביאים וכתובים) או המקרא, הוא כינוי לקובץ הספרים המרכיבים כתבי הקודש היסודיים של היהדות. התנ\"ך נכתב ונערך לאורך מאות שנים, והמאוחר שבספריו נכתב כמאה ושישים שנה לפני תחילת ספירת הנוצרים. תהליך הקנוניזציה של ספרי התנ\"ך היה ארוך אף הוא, ועודנו מושא להשערות החוקרים, כשלפי מרבית ההערכות הושלם בין המאה ה-2 לפנה\"ס למאה השנייה לספירה. הטקסט המוכר של התנ\"ך העברי הוא נוסח המסורה, שהיה מגובש לכל המאוחר במאה העשירית. שפת ספרי התנ\"ך היא עברית, אולם היא מכילה מיעוט של קטעים בשפה הארמית המקראית.\nהתנ\"ך מהווה מוקד מרכזי לתרבות היהודית לדורותיה. הספרים שנכללו בקאנון התנ\"ך העברי הם גם חלק מכתבי הקודש של הנצרות, ויחד עם כמה מן הספרים החיצוניים שלא נשמרו ביהדות, הם מרכיבים את הברית הישנה הנוצרית. ברבים מהזרמים הפרוטסטנטיים הוצאו הספרים החיצוניים בשלמותם מברית הישנה במאה ה-19, והיא זהה לתנ\"ך מבחינת תוכן הספרים. הברית הישנה מרכיבה יחד עם הברית החדשה את הביבליה הנוצרית, שהיא סדרת הספרים בעלת התפוצה הגדולה ביותר בתולדות האנושות והספר שתורגם למספר השפות הרב ביותר. עקב זאת, התנ\"ך השפיע בצורה עצומה על התרבות והיצירה האנושית. מספר רב של יצירות אמנות מספרות דרך פיסול ועד ציור ומוזיקה, מהמופתיות בהיסטוריה האנושית נוצרו בהשפעתו והשראתו. בדת האסלאם, התנ\"ך אינו נחשב ספר קדוש, אולם אפשר למצוא השפעות ממנו בקוראן ובמסורת המוסלמית. חלק מסיפורי התנ\"ך מופיעים בקוראן, אם כי בגרסאות שונות.",
    "pageid": 748
  },
  {
    "title": "אבי בניהו",
    "extract": "אָבִי בְּנָיָהוּ (נולד ב-12 באוקטובר 1959) הוא איש תקשורת, עיתונאי ופרשן ישראלי, בעבר דובר צה\"ל בדרגת תת-אלוף, מפקד גלי צה\"ל ויועץ התקשורת לשרי הביטחון יצחק רבין, שמעון פרס ויצחק מרדכי.",
    "pageid": 369393
  },
  {
    "title": "אוהד יהלומי",
    "extract": "אוהד יהלומי (9 באפריל 1974 – 2024) היה אזרח ישראלי, עובד רשות הטבע והגנים, שנחטף לרצועת עזה בטבח שבעה באוקטובר ונרצח בשבי, ככל הנראה בינואר 2024.\n\nגופתו הושבה לישראל במסגרת הסכם השבת החטופים השני ב-27 בפברואר 2025.",
    "pageid": 2484772
  },
  {
    "title": "בית המשפט העליון",
    "extract": "בית המשפט העליון הוא המוסד השיפוטי הגבוה ביותר של מדינת ישראל. תפקידיו העיקריים של בית המשפט העליון הם דיון בערעורים על פסיקות שניתנו בבתי המשפט המחוזיים, ודיון בעתירות המוגשות נגד רשויות המדינה כבית המשפט הגבוה לצדק.\nבית המשפט העליון הוא המשכו של בית המשפט העליון המנדטורי, ופועל לפי חוק יסוד: השפיטה שקובע את סמכויותיו. \nבבית המשפט העליון יכולים לכהן במקביל עד 15 שופטים. שופטי בית-המשפט העליון, ככל שופט, נבחרים על-ידי הוועדה לבחירת שופטים. מאז ינואר 2025 מכהנים בבית המשפט העליון 12 שופטים במינוי קבע ושתי רשמות, ובספטמבר 2025 ירד מספר השופטים ל-11. כהונת שופט בבית המשפט העליון נמשכת עד פרישתו בגיל 70, אלא אם חדל לכהן קודם לכן. נשיא בית המשפט העליון הנוכחי הוא השופט יצחק עמית. מספר התיקים שבהם דנים שופטי בית המשפט העליון נע בין 9,500 ל-11,500 מדי שנה לערך.\nמשכנו של בית המשפט העליון בירושלים. תחום שיפוטו הוא כל שטח מדינת ישראל. בנוסף הוא מוסמך לדון בחלק מהעניינים הפליליים והאזרחיים (בעיקר של אזרחים ישראלים) הקשורים לשטחי יהודה ושומרון (במסגרת ערעור על פסקי דין של בתי משפט מחוזיים), וכן בפעולות המדינה.\nחוק יסוד: השפיטה קובע כי פסיקת בית המשפט העליון יוצרת תקדים מחייב לכל בית משפט בישראל, זולת בית המשפט העליון עצמו.",
    "pageid": 13672
  },
  {
    "title": "ג'ורדן נוורה",
    "extract": "ג'ורדן איפיניי נוורה (באנגלית: Jordan Ifeanyi Nwora; נולד ב-9 בספטמבר 1998) הוא כדורסלן ניגרי-אמריקאי המשחק בעמדת הסמול פורוורד בכוכב האדום בלגרד מהליגה האדריאטית והיורוליג, ובנבחרת ניגריה בכדורסל.",
    "pageid": 2191495
  },
  {
    "title": "הונג קונג",
    "extract": "הונג קונג (באנגלית: Hong Kong, בסינית מסורתית ובסינית מפושטת: 香港) או בשמה הרשמי, \"הונג קונג – האזור המנהלי המיוחד של הרפובליקה העממית של סין\" (בסינית מסורתית: 中華人民共和國香港特別行政區; בייל : Jūng'wàh Yàhnmàhn Guhng'wòhgwok Hēunggóng Dahkbiht Hàhngjingkēui; בפין-יין: Zhōnghuá rénmín gònghéguó xiānggǎng tèbié xíngzhèngqū; הגייה במנדרינית תקנית: [ɕjáŋ.kàŋ tʰɤ̂.pjě ɕǐŋ.ʈʂə̂ŋ.tɕʰý], הגייה בקנטונזית תקנית: [hœ́ːŋ.kɔ̌ːŋ tɐ̀k̚.pìːt̚ hɐ̏ŋ.tsēŋ.kʰɵ́y], ‏‏Ⓘ‏; באנגלית: Hong Kong Special Administrative Region of the People's Republic of China) הוא אחד משני אזורים מנהליים מיוחדים ברפובליקה העממית של סין. מקאו הוא האזור המנהלי המיוחד השני.\nהונג קונג מורכבת מהאי הונג קונג, חצי האי קאולון והטריטוריות החדשות. חצי האי קאולון מחובר לטריטוריות החדשות בצפון, המתחברות לשטח הרפובליקה העממית של סין מעבר לנהר סם צ'אן. בסך הכל, כולל שטח הונג קונג 236 איים קטנים, שהגדול בהם הוא לנטאו והשני בגודלו והמאוכלס ביותר הוא האי הונג קונג. האי הזעיר אפ ליי צ'או שליד נמל אברדין נחשב לאי השני בעולם בצפיפות אוכלוסייתו אחרי איון סנטה קרוז (אנגלית) שבקולומביה.\nהונג קונג הייתה מושבה בריטית עד 1 ביולי 1997, כאשר הוחזרה למשטר הסיני, לפי הסכם מדיני. תחת מדיניות רשמית של \"מדינה אחת, שתי שיטות\" קיבלה הונג קונג מידה רבה של אוטונומיה תחת השלטון הסיני, וממשיכה לקיים מערכת משפט, מטבע, מכס והגירה משלה, כמו גם נהיגה בצד שמאל של הכביש, כמקובל במושבות בריטיות. רק מערכת ההגנה הצבאית והיחסים הדיפלומטיים נתונים תחת חסות הממשלה המרכזית בבייג'ינג. בשנת 2020 העבירה סין את \"חוק הביטחון הלאומי\" שאוסר על אזרחים \"לחתור תחת סין\", וקבוצות מחאה בהונג-קונג טענו שהחוק מסמן את תום תקופת \"מדינה אחת, שתי שיטות\".",
    "pageid": 15035
  },
  {
    "title": "הטבח בפסטיבל נובה",
    "extract": "הטבח בפסטיבל נוֹבָה אירע בפסטיבל מוזיקה ליד קיבוץ רעים כחלק ממתקפת הפתע על ישראל ב־7 באוקטובר 2023. במהלך הטבח 120 מחבלים מארגון הטרור חמאס פשטו על מתחם הפסטיבל, רצחו 378 אזרחים ואנשי ביטחון, ופצעו מאות אחרים. בנוסף, מחבלים חטפו 44 אזרחים לרצועת עזה. רובם שוחררו בעסקת החטופים ובמבצע לשחרור חטופים, וחלקם נרצחו בשבי. ישנן ראיות לפשעי מין שביצעו המחבלים במהלך הטבח.",
    "pageid": 2267073
  },
  {
    "title": "יאיר אנסבכר",
    "extract": "ד\"ר יאיר אנסבכר (נולד ב-1983) הוא חוקר, איש חינוך ויזם חברתי ישראלי. מייסדה ומנהלה הראשון של המכינה הקדם-צבאית \"איתן\" במישור אדומים.",
    "pageid": 1709018
  },
  {
    "title": "יהודה ושומרון",
    "extract": "יְהוּדָה וְשׁוֹמְרוֹן  או הגדה המערבית (בערבית: الضفة الغربية) הוא חבל בארץ ישראל, התחום בין הקו הירוק (מצפון, מערב ודרום) ובין נהר הירדן וים המלח (ממזרח).\nמאז מלחמת ששת הימים (1967) מחזיקה מדינת ישראל בשטח זה בתפיסה לוחמתית (ממשל צבאי), אולם לא החילה עליו את הריבונות הישראלית (למעט במזרח ירושלים). מעמדו הסופי של האזור עומד במוקד הסכסוך הישראלי-פלסטיני: בעוד מרבית הקהילה הבין-לאומית רואה בו שטח כבוש, וחלק ניכר ממנה אף מכיר בו כשטחה של מדינת פלסטין, ישראל מגדירה אותו כשטח במחלוקת שאת עתידו יש להכריע במשא ומתן, ומדגישה את זיקתו ההיסטורית לעם היהודי.\nהטריטוריה של יהודה ושומרון בגבולותיה המוכרים כיום נוצרה עם שרטוט הקו הירוק בהסכמי שביתת הנשק בתום מלחמת העצמאות (שנת 1949), שקבעו כי שטחי יהודה ושומרון יהיו תחת שלטון ירדני, ואילו השטח שמעבר לקו יהיה לישראל. במהלך מלחמת ששת הימים כבשה ישראל את יהודה ושומרון מירדן, וסיפחה לשטחה את מזרח ירושלים. בעקבות הסכם אוסלו א' הוקמה הרשות הפלסטינית, שבהמשך קיבלה שליטה בחלקים נרחבים מיהודה ושומרון.\nמרבית תושבי יהודה ושומרון הם ערבים פלסטינים. גורמים שונים מעריכים את מספרם בין 2.5 ל-3 מיליון איש. ביהודה ושומרון גרים גם יהודים ישראלים, ולפי מועצת יש\"ע מספרם ב-2025 עמד על 530 אלף (לא כולל מזרח ירושלים). יישובים ישראליים ביהודה ושומרון נקראים \"התנחלויות\", ומעמדם המשפטי שנוי במחלוקת: ממשלת ישראל מכירה בהם כלגיטימיים, אך הקהילה הבין-לאומית נוטה לראות בהם הפרה של המשפט הבין-לאומי.\nבית המשפט העליון הישראלי קבע כי מאחר שישראל נמנעה עד כה מלהחיל ריבונות בשטחי יהודה ושומרון, השטח מוגדר כנתון ב\"תפיסה לוחמתית\", ולפיכך ישראל טוענת שמעמד השטח הוא \"שנוי במחלוקת\". מרבית הקהילה הבין-לאומית רואה בשלטון זה כיבוש צבאי לכל דבר, אך ממשלת ישראל לא מקבלת עמדה זאת, ורואה ביהודה ושומרון \"שטחים בסכסוך\" שעתידם אמור להיקבע במשא ומתן בין ישראל לפלסטינים.\nהעימות בין הישראלים לפלסטינים סביב השליטה בשטחי יהודה ושומרון מהווה חלק מרכזי בסכסוך הישראלי-פלסטיני. גם בפוליטיקה הפנים-ישראלית, הפתרון הרצוי למצב ביהודה ושומרון הוא אחד מסלעי המחלוקת שמבדילים בין השמאל לימין.",
    "pageid": 7293
  },
  {
    "title": "ליגת האלופות לנוער",
    "extract": "ליגת האלופות לנוער (באנגלית: ״UEFA Youth League\", במקור \"UEFA U-19 Champions League\") היא מפעל כדורגל אירופי המאורגן על ידי אופ\"א, המקביל לליגת האלופות. במפעל משתתפות 64 קבוצות נוער מהליגות השונות באירופה. הטורניר החל את דרכו ב-2013, ומשתתפות בו כל קבוצות הנוער שקבוצותיהן הבוגרות משתתפות בליגת האלופות, וקבוצות הנוער שזכו באליפות המקומית של מדינתם, ומדורגים ב-32 הליגות הבכירות של אירופה לפי שיטת הדירוג של אופ\"א. במידה וקבוצה אשר המקבילה הבוגרת שלה משתתפת בליגת האלופות זכתה גם בליגה המקומית, הקבוצה מהליגה המדורגת הבאה בתור תשתתף בטורניר. המפעל מוגבל לשחקנים מתחת לגיל 19, אך לכל קבוצה ישנה אפשרות לרשום עד 3 שחקנים עד גיל 20.",
    "pageid": 1173912
  },
  {
    "title": "ליכטנשטיין",
    "extract": "ליכטנשטיין (בגרמנית: Liechtenstein), ובשמה הרשמי נסיכות ליכטנשטיין (בגרמנית: Fürstentum Liechtenstein, הגייה בגרמנית: [ˈfʏʁstn̩tuːm ˈlɪçtn̩ʃtaɪn]), היא נסיכות זעירה במרכז אירופה, הגובלת בשווייץ במערב ובאוסטריה במזרח. הנסיכות חברה באו\"ם משנת 1990.",
    "pageid": 21150
  },
  {
    "title": "מירי בוהדנה",
    "extract": "מרים (מירי) בוהדנה-קובו (נולדה ב-12 באוקטובר 1977) היא דוגמנית, שחקנית ומנחת טלוויזיה ישראלית. נערת ישראל, ובחמישייה הסופית  בתחרות מיס וורלד (מיס עולם) לשנת 1995.",
    "pageid": 25872
  },
  {
    "title": "מפלגת העבודה הישראלית",
    "extract": "מפלגת העבודה הישראלית היא מפלגת שמאל למרכז-שמאל, סוציאל-דמוקרטית וציונית בישראל. המפלגה הוקמה ב-21 בינואר 1968 מאיחוד מפלגת השלטון, מפא\"י, עם אחדות העבודה - פועלי ציון ורפ\"י. היה זה איחודן מחדש של כל המפלגות יוצאות מפא\"י ההיסטורית, אשר החזיקו בשלטון מדינת ישראל ובמוסדות היישוב ממועד היווסדן ועד הבחירות ב-1977 (המערך). עם ראשי המפלגה נמנו ראשי הממשלות לוי אשכול, גולדה מאיר, יצחק רבין, שמעון פרס ואהוד ברק.\nבמשך כ-16 שנים הייתה המפלגה מפלגת השלטון בישראל (1969–1977, 1984–1986, 1992–1996, 1999–2001). החל מהבחירות לכנסת השביעית (1969) ועד לבחירות לכנסת השבע עשרה (2006), הייתה המפלגה אחת משתי המפלגות הגדולות בכנסת. לאחר הבחירות לכנסת השמונה עשרה (2009) הפכה למפלגה הרביעית בגודלה בכנסת ובהמשך זכתה לעיתים גם לייצוג נמוך יותר.\n\"העבודה\" היא המפלגה העיקרית בשמאל הישראלי מהקמתה ועד היום. האידאולוגיה השולטת במפלגה היא זהה בעיקרה לאידאולוגיה הדומיננטית במחנה זה: בשנות השבעים התמקדה המפלגה בשמאל כלכלי וסוציאליזם לצד עמדות מגוונות לגבי הסכסוך הישראלי-פלסטיני, ובשנות השמונים והתשעים החל בה מהפך אידאולוגי שאימץ יותר את השיטה הקפיטליסטית לצד הפיכה למזוהה עם תמיכה בפתרון שתי המדינות.\nב-30 ביוני 2024 התאחדה המפלגה עם מפלגת מרצ אל מפלגת הדמוקרטים.",
    "pageid": 11664
  },
  {
    "title": "משמר הגבול",
    "extract": "משמר הגבול, בראשי תיבות: מג\"ב, הוא כוח משמר גבול וז'נדרמריה, הזרוע המבצעית של משטרת ישראל, שמטרתהּ לתת מענה לבעיות בנושאי ביטחון פנים, לוחמה בטרור, לחימה בפשיעה קשה, אבטחת מתקנים רגישים (כולל מעברי גבול ושגרירויות), אבטחת האזורים הכפריים ומניעת גנבות חקלאיות, דיכוי הפרות סדר ובמקרה של מלחמה בתוך גבולות המדינה, לקיחת חלק בלחימה ובמעצרים. מג\"ב הוא כוח רב־תכליתי המסייע למשטרת ישראל ולצה\"ל בטיפול בבעיות שבתחומי התמחותו, ומשמש גם כעתודה מרכזית להתערבות מיידית באירועים. מטה משמר הגבול נמצא בלוד.\nסדר הכוחות של משמר הגבול, נכון לשנת 2022, הוא 8,523 איש (כ-25.75% מסדר הכוחות הכולל של משטרת ישראל) כוח האדם במג\"ב מורכב בעיקר מלוחמים, המשמשים בתפקיד ביניים בין שוטר לחייל. להלכה סמכויותיו של שוטר מג\"ב שוות לסמכויותיו של כל שוטר רגיל, אך לא כך הכשרתו, הוא מתמחה בלחימה כמו חייל קרבי (שוטרי משמר הגבול מוכשרים כרובאי 05) וחמוש ברובה סער כנשק אישי (שוטרים בשירות קבע חמושים גם באקדח שירות). כמחצית מהשוטרים משרתים במשמר הגבול במסגרת שירות החובה שלהם והמחצית השנייה הם אנשי קבע מקצועיים. למג\"ב כמה יחידות מיוחדות כגון: ימ\"מ, ימ\"ס, מתיל\"ן ויחידות החבלה – המתמחות בסוגים שונים של לחימה; וכוח מתנדבים שנקרא מתמי\"ד (מתנדבים במדים).\nמשמר הגבול הוקם בתחילה במסגרת צה\"ל כחיל הספר שהיה קיים חודשים מספר לאחר קום המדינה ועסק בשמירת גבולות, והוקם רשמית כחיל משטרתי בשנת 1953. מאז הקמתו עסק מג\"ב בתפקידים רבים ומגוונים והוא כוח ורסטילי המבצע משימות מסוגים רבים. יחידות מג\"ב פרושות בכל רחבי ישראל, מאילת ועד גבול לבנון, ובכל מקום הם כפופים למפקד האזור בו הם משרתים, כאשר ברוב חלקי הארץ הם כפופים למפקד המחוז המשטרתי וביהודה ושומרון – למפקד אוגדת איו\"ש (לפיקוד צה\"ל).\nמשמר הגבול הוא חיל חלוץ המשלב בני מיעוטים רבים המשרתים כלוחמים וכמפקדים בחיל. החיל מוביל גם בשילוב נשים בכל תפקידי הלחימה, כולל ביחידות המיוחדות.\nמג\"ב ובעיקר קציניו, משמשים גם כמאגר כוח אדם ממנו שואבת משטרת ישראל מועמדים מתאימים למילוי תפקידים במשטרה הרגילה. קציני מג\"ב לא מעטים הצטרפו לשדרות הפיקוד של המשטרה הכחולה.\nהשירות במשמר הגבול הוא שירות משטרתי במשטרת ישראל למרות שיתוף הפעולה של משמר הגבול עם צה\"ל, משמר הגבול הוא חלק מהמשטרה ולא מהצבא, מי שמשרת בשירות צבאי במשמר הגבול מגויס לצה\"ל, ולאחר שיבוצו בחייל מועבר למג\"ב, כזרוע הצבאית של משטרת ישראל.\nנכון ל-2025, שניים ממפקדי משמר הגבול הפכו לאחר מכן למפכ״לי המשטרה, מפקד מג״ב הראשון, פנחס קופל וקובי שבתאי.",
    "pageid": 62734
  },
  {
    "title": "ניר דבורי",
    "extract": "ניר דבורי (נולד ב-30 בינואר 1972) הוא עיתונאי ישראלי, המשמש ראש הדסק לענייני צבא וביטחון של חברת החדשות של קשת 12.",
    "pageid": 1066429
  },
  {
    "title": "שווייץ",
    "extract": "שְׁוַיְץ (לרוב נכתב שווייץ או שווייצריה; בגרמנית: Schweiz; בצרפתית: Suisse; באיטלקית: Svizzera; ברומאנש: Svizra; השם הרשמי: בגרמנית: ‏‏Ⓘ‏; בצרפתית: Confédération suisse; באיטלקית: Svizzera Confederazione; ברומאנש: Confederaziun svizra; בלטינית: Confœderatio Helvetica – הקונפדרציה ההלווטית, קונפדרציה הלווטיקה או הקונפדרציה השווייצרית) היא מדינה אלפינית ללא מוצא לים השוכנת במרכז אירופה. היא גובלת בגרמניה בצפון, בצרפת במערב, באיטליה בדרום, ובאוסטריה ובליכטנשטיין במזרח.\nהטופוגרפיה של שווייץ הציבה אתגרים לתחבורה האזרחית והממשלתית, והקשתה על התקדמות צבאות אויב. עובדות אלו יצרו בין אזרחי שווייץ מגוון תרבותי ושפתי עשיר, אילצו את השלטון המרכזי לתת לאזרחים מידה רבה של עצמאות מקומית, ואפשרו התגוננות נגד אויבים קשים מבחוץ.\nבמשך מרבית שנות קיומה, שווייץ הייתה קונפדרציה של קנטונים (מחוזות אוטונומיים) אשר תושביהם דוברי שפות שונות, ולא הייתה לה שפה רשמית. במהלך המאה ה-19, הקנטונים החליטו על הידוק שיתוף הפעולה, המדינה הוגדרה רשמית כפדרציה ומבחינה מנהלית היא אימצה מאפיינים חלקיים של ארגון פדרלי. כך, למשל, בדומה לפדרציות, אזרח שווייצרי נחשב לאזרח של אחד הקנטונים ולא של שווייץ כולה, אך בניגוד לקונפדרציות, התאזרחות בקנטון אחד דורשת את הסכמתם של הקנטונים האחרים.\nבמהלך המאה העשרים הוכרזו ארבע משפות המדינה כשפותיה הרשמיות. אחת מהן, רומאנש, משמשת שפה רשמית רק בשווייץ, וככל הנראה, רק בשווייץ קיימות קהילות הדוברות אותה. כאשר לא ניתן או לא נוח להשתמש בכל השפות לכתיבת שם המדינה, משמשת השפה הלטינית כברירת מחדל ובה נקראת המדינה: \"הקונפדרציה ההלווטית\" (Confœderatio Helvetica). שם זה וראשי התיבות שלו (CH) משמשים למטרות שונות, כגון סימול שם המדינה וסיומת האינטרנט שלה. בולים ומטבעות של שווייץ נושאים את השם Helvetia.\nלשווייץ מסורת ארוכת שנים של משטר דמוקרטי יציב כמו גם מסורת של נייטרליות פוליטית וצבאית כלפי חוץ, ושווייץ משמשת כביתם של ארגונים בין-לאומיים רבים ושל בנקים גדולים. היא מאופיינת ברמת חיים גבוהה וכלכלתה יציבה.",
    "pageid": 320
  },
  {
    "title": "קטגוריה:זוכי אוסקר",
    "extract": "רשימת זוכי הפרס היוקרתי והנוצץ ביותר בתעשיית הקולנוע הוא פרס האקדמיה האמריקאית לקולנוע, המכונה האוסקר.",
    "pageid": 143314
  }
]